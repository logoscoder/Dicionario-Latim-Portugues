eadem spes, eadem lavacri Sacramenta. Siricius in epistola ad Himerium: Quibus solis per annum diebus, id est
Paschatis et Pentecostes, ad fidem confluentibus generalia Baptismatis tradi convenit sacramenta. Vide Sirmondum
capite quinto secundi [1046D] Antirrhetici, ubi explicat hunc Cypriani locum. Vide etiam to. II Capitularium, pag.
1236. Caeterum pro utroque quinque vetera exemplaria habent utrumque. BALUZIUS.—De Baptismo manuumque
Impositione post baptismum, Cyprianum interpretandum esse, satis ostendit suffragium quintum concilii proxime
sequentis, cum Canone 17 Concil. Arelat. II collatum. En verba Suffragii: Male ergo sibi quidam interpretantur
(easdem designat Joannis voces episcopus), ut dicant, quod per manus impositionem Spiritum sanctum accipiant et sic
recipiantur; cum manifestum sit utroque Sacramento debere eos renasci in Ecclesia catholica. Canon autem Arelatensis
concilii ita se habet: Bonosiacos autem ex eodem errore venientes, quos sicut Arianos baptizari in Trinitate manifestum
est, dum interrogati fidem nostram ex toto corde confessi fuerint, CHRISMATE ET MANUS IMPOSITIONE in
Ecclesia recipi sufficit. Hinc, ni fallor, constat, sicut ex Cypriani verbis a Coustantio supra allatis, qui interea canonem
illum concilii secundi Arelatensis, nusquam, quod [1047B] meminerim, adduxit, intelligendam esse verbis, utroque
Sacramento, non aquam Baptismi et Spiritus Sancti gratiam in eo collatam, neque Baptismum manusque impositionem
in poenitentiam, multo minus Baptismum atque Eucharistiam, sed Baptismi et Confirmationis sacramenta. Neque aliter
exponentem hunc et consimiles locos etiam Maranum video in Praefatione ad S. Cypriani Op. p. XVII et XVIII, et si
existimet is quidem, patrem illum non nescivisse Stephanum, et qui ab illo stabant, de manuum impositione in
poenitentiam, haereticis omnino necessaria ad Spiritum sanctum accipiendum, non de sacramento Confirmationis,
[1047C] locutos; haud enim repugnare, ut Cyprianus ansa ab adversariis accepta sacramentum Confirmationis
iterandum esse statueret, quamvis illud ab iisdem iterari minime suspicaretur, sed eos sciret manus impositionem in
poenitentiam tantum intellexisse, quam ad Spiritum conferendum necessariam putaverint. Videsis tamen quae infra ad
modo dictum Nemesiani suffragium in concil. VII. p. 93, annotabo. Et conferas quae ad suffragium octavum ejusdem
concilii mox dicuntur. Hic vero maxime idcirco monenda haec duxi, quod de Baptismo et Eucharistia locum minus
recte exposuerat Anglicus interpres. ROUTH.
Renatus. Quatuor antiqui codices habent denuo natus. Quae lectio non displicet, cum vox denuo exstet in
capite tertio Evangelii secundum Joannem, ex quo locus iste petitus est. Sed puto Cyprianum, qui alia versione utebatur
quam vulgata nostra, scripsisse renatus. BALUZIUS.— Natus tres scripti in ed. Oxon. memorati, et editio Cypriani
princeps, Romana. ROUTH.
[1047D] Et spiritu. In ms. Colb. hic additur sancto: quod abesse debere Pamelius recte probat. Eo autem
Actuum apostolicorum exemplo, quo nunc Cyprianus sententiam suam fulcire nititur, Anonymus a Rigaltio ad calcem
operum Tertulliani editus apposite utitur ad eam confutandam. Inde enim ostendit Spiritum Sanctum percipi potuisse
sine Baptismo, sicut Baptismum sine Confirmationis sacramento collatum fuisse aliis eorumdem Actuum exemplis
demonstrat COUSTANT.
Ad Quintum. Epist. LXXI. BALUZ.
Ad Episcopos in Numidia. Est ea epistola synodica, quae statim ante posita est. ROUTH.
Porro epistola LXX scripta est nomine Cypriani, Liberalis, Caldonii aliorumque qui in concilio congregati
litteras legerant ab octodecim Numidiae episcopis missas, quibus Cyprianus ac socii consulebantur de iis qui apud
haereticos et schismaticos baptizati videntur, an ad Ecclesiam catholicam, quae una est, venientes baptizari debeant.
Rescripsit concilium, cui Cyprianus praeerat, eos baptizandos esse. Haud multo [1048B] post eumdem Cyprianum
Quintus, Mauritaniae episcopus, eadem de re consuluit, notavitque eos, qui redeuntes haereticos non baptizabant,
morem suum hac duplici ratione fulcire, quod nimirum dicunt unum Baptisma esse, et sese in hoc veterem
consuetudinem sequi. Tum Cyprianus ad Quintum misit epistolam ad Numidas scriptam, eique novam adjecit.
Utramque vero Stephano mittendam esse concilio visum est, quod habitum fuit cum Cyprianus nuper ad Quintum
scripsisset. Desiderabant certe Afri, ut Stephanus celebre illud decretum firmaret quod epistolae ad Numidas
inseruerant: Baptizandus est et innovandus qui ad Ecclesiam rudis venit, ut intus per sanctos sanctificetur. [1048C] At
probare non potuit is pontifex, quod apostolicae traditioni contrarium certo sciebat. Quapropter concilio congregato et
litteras sibi missas confutavit, et decreto illis inserto hanc opposuit definitionem: Si quis ergo a quacumque haeresi
venerit ad nos, nihil innovetur, nisi quod traditum est, ut manus illi imponatur in poenitentiam. Ex hac brevi expositione
intelligitur quid sibi velit Stephanus his verbis: nihil innovetur. Dixerant quippe Afri: Baptizandus est et innovandus.
Cum igitur Stephanus his contrariam edicens sententiam ait, nihil innovetur, subaudiendum est, circa Baptismum, sed
teneatur ac servetur quod traditum est. Inde etiam percipitur, disputationem de Baptismo haereticorum in Numidia
excitatam primum Cypriani ac sociorum statuto, atque hoc statutum deinde controversiae, quae tantopere Stephanum
inter ac Cyprianum exarsit, causam et originem dedisse COUSTANT. I. Ad quaedam disponenda et consilii [a]
{Lectiones Variantes}

