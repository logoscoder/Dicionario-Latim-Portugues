Primus a Misgirpa dixit: Censeo omnem hominem ab haeresi venientem baptizandum. Frustra enim illic putat
se esse baptizatum, cum non sit Baptisma nisi in Ecclesia unum et verum: quia et Deus unus, et fides una, et Ecclesia
una est, in qua stat unum Baptisma et sanctitas, et caetera. Nam quae foris excercentur [1056A] nullum habent salutis
effectum.
Polycarpus ab Adrumeto dixit: Qui haereticorum Baptisma probant nostrum evacuant.
Novatus a Thamugade dixit: Licet sciamus omnes Scripturas testimonium reddere de salutari Baptismo,
debemus tamen fidem nostram exprimere, haereticos et schismaticos ad Ecclesiam venientes, qui pseudo-baptizati
videntur, debere eos in fonte perenni baptizari, et ideo secundum testimonium Scripturarum et secundum decretum
collegarum nostrorum sanctissimae memoriae virorum omnes schismaticos et haereticos qui ad Ecclesiam conversi
sunt baptizari, sed et eos qui ordinati videbantur, inter laicos recipi.
Nemesianus a Thubunis dixit: Baptisma quod dant haeretici et schismatici non esse verum ubique in [1056B]
Scripturis sanctis declaratum est: quoniam ipsi praepositi eorum falsi christi sunt et falsi prophetae, dicente Domino per
Salomonem: Qui fidens est in falsis, hic pascit ventos, idem autem ipse sequitur aves volantes. Deserit enim vias vineae
suae, a semitis vero agelli sui erravit. Ingreditur autem per avia loca atque arida et terram destinatam in sitim, contrahit
autem manibus infructuosa (Prov. IX, 12, 18, sec. LXX). Et iterum: Ab aqua aliena abstine te, et de fonte extraneo ne
biberis, [1057A]
[1057C]
Quia Deus Spiritus, etc. Vide librum domni Petri Coustant. in quo confirmantur vindiciae veterum codicum,
p. 57 (52, 53). BAL.—Agit Millius quoque in Appendice ad Notas in Test. Nov., p. 31 ed. Oxon., de hoc Latinorum
additamento, quia Deus Spiritus est, et de Deo natus est; quae quidem clausula, et ex Deo natus est, in antiquissimo
cod. Evangelii Latino, qui biblioth. Bodleianae est, additur. Caeterum Fellus istud et de Deo natus est exponit, et natus
de Spiritu, de Deo natus est. De quo tamen interpretamento [1057D] haec adnotat Maranus in Praefatione ad
Cyprianum, p. 36. «Minus commode editor Oxoniensis illud, de Deo natus est, sic explicat, natus de Spiritu de Deo
natus est. At dicere debuisset Nemesianus, de Deo natum est. Qui mediocriter attendet, hanc hujus loci videbit esse
sententiam, quod ex Spiritu natum est, Spiritum esse, quia Spiritus sanctus, cum Deus sit et ex Deo natus sit sive
processerit (haec enim interdum idem sonant), pro summa sua potestate spiritus eos efficit quos regenerat.» ROUTH.
Idololatriae. Addidit vocem servitus forsitan ex codicibus suis Baluzius, quam agnoscit Vulgata interpretatio
vertens idolorum servitus, quae ipsa, ut videtur, Cyprianicae lectionis est origo. Ergo vocem omisi. ROUTH.
Lambese. [Greek] Lamaivsa sive [Greek] Lambaivsa Ptol. Numidiae urbs, de qua supra ex Anton. insuper
Cypr. epist. LIX ad Pam. numero 55 Lambesitanam coloniam appellat. FELL.
Ite, et docete. Caeteri praeter Baluzium habent: Ite [1058C] ergo, et docete. Et vulgo sic legitur in Nov. Test.
nam addita est particula [Greek] ouøn in exemplaribus Graecis impressis, renitentibus tamen plurimis codicibus
manuscriptis. Mox in suffragiis 10 et 29 et 35 ubi affertur locus, ergo abest; sicut apud auctorem de Rebaptism. ad p.
338. ROUTH.
Domus contrariorum legis. LXX habent [Greek] ojikivai paranovmwn ojfeilhvsousi kaqarismovn. Hebraea
toto coelo videntur distare. [Hebrew Text] Nec facile est conjectura assequi quid prae oculis haberent Graeci
interpretes, nisi forte per errorem legerant [Hebrew Text] habitacula derisoris in piamentum. FELLUS.
Primo purgari. Anglicus ait interpres . . . «per poenitentiam quae agenda est ante admissionem ad Ecclesiam
per Baptismum.» Sed forsitan intelligendus est exorcismus, qui in suffragiis VIII, et XXXI, et [1058D] XXXVII,
hominibus conversis commendari et injungi videtur. Porro in canone septimo Concilii aecumenici secundi mos
exorcizandi tam illos haereticos, qui in eo nominantur, quam ethnicos, ante Baptismum, firmatur ac stabilitur. ROUTH.
Itemque ad Stephanum. Ita scriptum est in editionibus, et in omnibus fere libris veteribus. Quae verba desunt
in Fuxensi, recte autem omissa in illo fuisse et deleri debere hinc colligitur quod certum sit nullam antea litterarum
Cypriani ad Stephanum mentionem fieri in hac synodo; uti recte observavit sanctus Augustinus, lib. VI de Baptismo
contra Donatistas, cap. 15, ubi etiam scribit se epistolam illam Cypriani ad Stephanum non vidisse. Verum id probat
istud additamentum esse vetus. Vid. supra, p. 502. BALUZ.—Ibi constat aliter sensisse olim de hac re Baluzium; hanc
enim ipsam epistolam appellat, quam Crescens episcopus Cirtensis commemorat scriptam a Cypriano ad Stephanum,
eamque nunc non exstare putat, et diversam fuisse a Cypriani illa ad Stephanum de [1059B] Baptismo haereticorum,
quae num. LXXII notatur. Pearsonius in Annalibus Cypr. ad an. 256. «Lecta est etiam epistola Cypriani ad Stephanum,

