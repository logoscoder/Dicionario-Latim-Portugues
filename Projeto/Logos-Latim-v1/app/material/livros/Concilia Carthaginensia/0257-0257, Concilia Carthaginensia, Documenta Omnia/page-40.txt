Pelagianus a Luperciana dixit: Scriptum est (III Reg. XVIII, 21): Aut enim Dominus Deus est, aut Baal Deus
est. Ita et nunc, aut Ecclesia Ecclesia est, aut Haeresis Ecclesia est. Porro si Haeresis Ecclesia non est, quomodo esse
apud haereticos baptisma Ecclesiae potest?
[1067B] Jader a Midila dixit: Scimus non esse nisi unum baptisma in Ecclesia catholica. Et ideo non debemus
admittere haereticum nisi baptizatus apud nos fuerit, ne se putet extra Ecclesiam catholicam baptizatum esse.
Item alius Felix a Marazana dixit: Una fides, unum baptisma, sed Ecclesiae catholicae, cui soli licet baptizare.
Paulus ab Obba dixit: Me non movet si aliquis Ecclesiae fidem et veritatem non vindicat, quando Apostolus
dicat (Rom. III, 3): Quid enim si exciderunt a fide quidam illorum? Numquid infidelitas eorum fidem Dei evacuavit?
Absit. Est enim Deus verax, omnis autem homo mendax. Si autem Deus verax est, quomodo esse apud haereticos
baptismi veritas potest, apud quos Deus non est?
[1067C] Pomponius a Dionysiana dixit: Manifestum est haereticos non posse baptizare et remissionem
peccatorum [1068A] dare, qui potestatem non habent ut aut solvere aut ligare aliquid in terris possint.
Venantius a Timisa dixit: Si maritus peraegre proficiscens amico suo commendasset uxorem suam
custodiendam, commendatam sibi ille quanta posset diligentia conservaret, ne ab aliquo castitas ejus et sanctitas
adulteraretur. Christus Dominus et Deus noster ad Patrem proficiscens sponsam suam nobis commendavit. Utrumne
eam incorruptam et inviolatam custodiemus, an integritatem ejus et castitatem moechis et corruptoribus prodemus? Qui
enim baptisma Ecclesiae commune cum haereticis facit, sponsam Christi adulteris prodit.
Ahymnus ab Ausvaga dixit: Nos unum baptisma accepimus, et ipsum tenemus et exercemus. Qui autem
[1068B] dicit quia et haereticis licet baptizare, ipse duo baptismata facit.
Saturninus a Victoriana dixit: Si licet haereticis baptizare, excusati sunt et defensi illicita ( for. licita Marshal.)
facientes. Nec video quare eos aut Christus adversarios suos aut Apostolus antichristos appellaverit.
Saturninus a Thucca dixit: Gentiles quamvis idola colant, tamen summum Deum patrem creatorem
cognoscunt et confitentur. In hunc Marcion blasphemat, et quidam non erubescunt Marcionis baptismum probare.
Quomodo tales sacerdotes sacerdotium Dei aut servant aut vindicant qui hostes Dei non baptizant, et sic illis
communicant?
Marcellus a Zama dixit: Cum peccata nonnisi Ecclesiae baptismo remittantur, qui haereticum non baptizat,
[1068C] peccatori communicat.
Irenaeus ab Ululis dixit: Si ideo Ecclesia haereticum [1069A]
[1069C]
Haeresis major est. Hoc est, major quam Ecclesia. Augustinus: Respondetur. Hoc modo dici potest, si ideo
avarum Ecclesia non baptizat, quod dicatur jam baptizatus esse, avaritia major est. Hoc autem falsum est: ita ergo et
illud. Lib. VII contra Donatist. ubi supra. An vero allato argumento satisfaciat, hoc responsum, viderit vir sanctus.
ROUTH.
Faustus. Is quoque confessor appellatur in editt. ante Benedictinam secutis Erasmum qui primus haec Acta
addidit. ROUTH.
[1069D] Therapius. Hic et pater alter post eum confessores in iisdem edd. vocantur. ROUTH.
Bussacenis. Reponendum crediderim Byzacene. Byzacium enim [Greek] buzakivnhn appellat Ptolemaeus;
cujus regionis fertilitatem miris modis effert Plinius non uno in loco. De hujus urbis episcopo mentio habetur in collat.
Carthag. FELLUS.—In provincia est sita, quae Byzacena dicta est. ROUTH.
Ab Aggya. Videtur esse Aggiva, de qua habetur mentio in collat. Carthag. FELLUS.—Ms. noster Abachia,
unde incertum an a Bachia, an ab Achia, legendum sit. HARDUINUS.
Alius Victor. Confessoris titulo ornatus, ubi supra. Caeterum notat Harduinus, hanc esse Tenacis, qui
praecessit sententiam in ms. societatis suae, illamque vicissim esse hujus Victoris. ROUTH.

