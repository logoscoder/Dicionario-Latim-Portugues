Quantum in nobis est. Ait respondens sanctus Augustinus: Vidit plures huic sententiae consentire, a quorum
tamen consortio, ne violaretur unitas, se isti (hi sunt suffragatoris [Greek] oiJ oJmofrovneû) separare non possent. In
Sententia XVIII, Sedatus episcopus dixit: Quare omnibus pacificis quidem viribus nitendum est, ne quis haeretico
errore infectus et tinctus singulare (sic) et verum Ecclesiae Baptismum detrectet accipere. Confer et ipsius Cypriani
prooemium. ROUTH.
Super Petram. Ita sanctus Augustinus in loco paulo ante laudato. Ita etiam scripsit Erasmus, ita quoque ego
reperi in quinque codicibus antiquis. Aliam lectionem quae habet super Petrum, legi in [1062C] codice Seguieriano et
in aliis tredecim; et sic quoque scriptum esse in codicibus manuscriptis operum sancti Augustini monent eruditissimi
monachi Benedictini qui postremam operum ejus editionem curarunt. Atque ego sane, qui scio sanctum Cyprianum
frequenter scribere Ecclesiam esse fundatam super Petrum, facile eam lectionem praetulissem, quae nititur auctoritate
plurimorum veterum librorum, nisi animadvertissem comparationem hic institui [1062D] inter Ecclesiam et haeresim,
adeoque retinendam esse vocem petram, in qua aedificatur Ecclesia, ut ait Augustinus; infra in allocutione Januarii
Muzulensis, p. 334, legitur: Ecclesia et haeresis duae diversae res sunt. BAL.—Quamquam de hac re saepius
monuimus; quod importuni librarii ubi petrae occurebat mentio, statim ad Petrum id pertrahebant: tamen cum Rigaltio
hic observare par erit, Augustinum exemplaris sui fidem secutum hic legisse: Aedificavit Ecclesiam suam Christus
super petram, non super arenam. FELL.
Velut cancere. Vox recte se habet; quantumvis reclament quidam grammatici. Lucretius, lib. V, dicit, Canceris
ut vertat metas ad solstitiales; et neutrum esse, prout hic usurpatur, diserte affirmat Priscianus. FELLUS.
Praesumptores. Conferas Suffrag. Secundiani a Thambeis quod octogesimum est. ROUTH.
Flebiles et tabidos. In Foxiensi, flebiles et habiles, perperam, Tabidos haereticos dicit, quasi tabescentes
[1063C] moerore et squalore poenitentiae. RIGALT.—Dubium an intelligat Cassius ex poenitentia squalidos et
lacrymis diffluentes; an malis moribus corruptos et deploratos. Infra dicitur: Mens haeretica, quae diuturna tabe polluta
est: quod ad posteriorem sensum inclinat. FELLUS. (Matth., XII, 30), et Joannes apostolus (I Joan. II, 18, 19) eos qui
ab Ecclesia exeunt antichristos dicat, indubitanter hostes Christi, quique antichristi nominati sunt, gratiam Baptismi
salutaris ministrare non possunt. Et ideo censeo eos qui de insidiis haereticorum confugiunt ad Ecclesiam baptizandos
esse a nobis, qui amici appellati sumus Dei de ejus dignatione (Joan., XV, 15).
Felix a Bagai dixit: Sicut caecus caecum ducens simul in foveam cadunt (Matth. XV, 14), ita haereticus
haereticum baptizans simul in mortem cadunt. Et ideo haereticus baptizandus est, et vivificandus, ne nos vivi mortuis
communicemus.
Polianus a Mileo dixit: Justum est haereticum baptizari in Ecclesia sancta.
[1061B] Theogenes ab Hippone regio dixit: secundum Sacramentum Dei gratiae coelestis, quod accepimus,
unum Baptisma quod est in Ecclesia sancta credimus.
Dativus a Badis dixit: Nos quantum in nobis est haereticis non communicamus, nisi baptizati in Ecclesia
fuerint, et remissionem peccatorum acceperint.
Successus ab Abbir Germaniciana dixit: Haereticis aut nihil licet aut totum licet. Si possunt baptizare, possunt
dare et Spiritum sanctum. Si autem Spiritum sanctum dare non possunt, quia non habent Spiritum sanctum, nec
baptizare spiritaliter possunt. Propterea censemus haereticos baptizandos esse.
Fortunatus a Tuchabori dixit: Jesus Christus Dominus [1061C] et Deus noster Dei Patris et creatoris Filius
(Matth., XVI, 18) super petram aedificavit Ecclesiam suam, non super haeresim, et potestatem baptizandi episcopis
dedit, non haereticis. Quare qui extra Ecclesiam sunt, et contra Christum stantes oves ejus et [1062A] gregem spargunt,
baptizare foris non possunt.
Sedatus a Tuburbo dixit. In quantum aqua sacerdotis prece in Ecclesia sanctificata abluit delicta, in tantum
haeretico sermone velut cancere infecta cumulat peccata. Quare omnibus pacificis quidem viribus nitendum est ne quis
haeretico errore infectus et tinctus singulare et verum Ecclesiae Baptismum detrectet accipere; quo quisquis non fuerit
baptizatus regno coelorum fiet alienus.

