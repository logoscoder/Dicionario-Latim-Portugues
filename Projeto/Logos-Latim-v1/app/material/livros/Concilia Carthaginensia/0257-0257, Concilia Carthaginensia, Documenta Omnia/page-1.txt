Concilia Carthaginensia - Acta
[1011] {main}
CONCILIA CARTHAGINENSIA [(1)] {foot}
[1011C] Etsi quae eo loci colligimus concilia Carthaginensia non eamdem rebaptismatis quaestionem
agitaverint, cuncta tamen quasi in unum corpus edenda esse autumavimus, ut pote iisdem fere temporibus, sub eodem
summo Pontifice, ab eodem Cypriano, ex iisdem propemodum episcopis habita. EDD..

CARTHAGINENSE CONCILIUM SUB CYPRIANO TERTIUM ANNO POST CHRISTUM NATUM
CCLIII HABITUM. DE INFANTIBUS BAPTIZANDIS.

PROOEMIUM. (Erasm., III, 3. Pamel., Rigalt., Baluz., LIX. Paris., LVIII. Oxon., Lips., LXIV. Ronth. Rell.
Scrip. p. 74 et 116.) [1011B]
Anno Christi 257 [(2)] {foot}
[1011C] Est hoc concilium Carthaginense VII sub Cypriano ut admonet Harduinus, celebratum anno Christi
CCLIII; fictitium autem illud putat Pagius ad ann. Chr. 254, n. 5; quem consule., persecutione cessante, ad quassatam
Ecclesiam componendam, Cyprianus ejusque collegae episcopi Africanae ecclesiae, ex more convenerunt; partim ut
rectam fidem et catholicam unitatem conservarent, partim etiam ut collapsam ecclesiasticam disciplinam restituerent, ac
bonos mores fidelium informarent. In hac synodo constitutum est primo, ut diaconus ille, quem Rogatianus de protervia
et conviciis sibi illatis coram Patribus concilii denuntiaverat, aut abstineatur, aut, nisi peccatum emendet, omnino
deponatur. Idem de reliquis protervis et contumeliosis clericis constitutum esse volens: [1011C] quia contumacia in
clericis subjectis periculosa sit, ex qua ut plurimum in haeresim prolabi consueverunt. [1012B] Verba Cypriani
responsoria ad Rogatianum hac de re scribentis haec sunt: «Haec sunt initia haereticorum et ortus atque conatus
schismaticorum male cogitantium, ut sibi placeant, ut praepositum superbo tumore contemnant. Sic de Ecclesia
receditur: sic altare profanum foris collocatur, sic contra pacem Christi et ordinationem atque unitatem Dei rebellatur.
Quod si ultra te contumeliis suis exacerbaverit et provocaverit, fungeris circa eum potestate honoris tui, ut eum vel
deponas vel abstineas.» Secundo hac eadem synodo patres concilii intelligentes quod Geminius Victor Christianus ex
hac vita discedens Fortunatum quemdam presbyterum testamento suorum filiorum tutorem nominasset, atque ita, juxta
decretum concilii alicujus, olim hac de re in Africa sub [1012C] antecessoribus celebrati, poenam excommunicationis
incurrisset; ipsum Geminium defunctum, eo quod presbyterum a cultu Dei ad saecularia avocasset, excommunicatum
esse denuntiant; ideoque pro defuncto sacrificium offerri, nomen apud altare nominari severe admodum interdicunt;
ipsumque antecessorum suorum decretum hac synodali constitutione confirmant. Haec constant ex Cypriani epistola
66, qua sic ait: Graviter commoti sumus, ego et collegae mei, qui presentes aderant, et compresbyteri nostri qui nobis
assidebant, etc. Baron. anno 257, numero 13 et 14. Hoc [1013A] eodem concilio Baptismum infantulorum in casu
necessitatis ante octavum diem accelerandum esse, ad quorumdam dubitationem responsum esse videtur: maxime, quia
concilium illud tempore Ecclesiae pacato celebratum, non sub Lucio, ut Veneta editio habet, sed potius circa initium
Valeriani habitum fuisse, certo colligere liceat. Qualis illa de Baptismo infantulorum controversia fuerit, ex LIX
epistola Cypriani ad Fidum presbyterum hic subjecta cognoscere licet.

[1013B]
Synodica haec Epistola. Hujus epistolae mentio extat apud sanctum Augustinum in libro de Gestis Pelagii,
cap. 11, et in libro quarto contra duas Epistolas Pelagianorum, cap. 8, et in sermone 294 novae editionis. Meminit
ejusdem etiam Hieronymus in Calce Dialogorum adversus Pelagianos. Vide librum Georgii Cassandri adversus
Anabaptistas. BALUZ.
Numero LXVI. Videsis quod ante annotatum est ad Concil. II, p. 109. ROUTH.

