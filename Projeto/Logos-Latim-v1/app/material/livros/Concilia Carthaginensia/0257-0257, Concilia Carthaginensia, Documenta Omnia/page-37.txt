Alius Secundinus a Carpis dixit: Haeretici christiani sunt, an non? Si christiani sunt, cur in Ecclesia Dei non
sunt? Si christiani non sunt, quomodo christianos faciunt? Aut quo pertinebit sermo Domini dicentis (Matth. XII, 30):
Qui non est mecum, adversus me est, et qui non mecum colligit spargit. Unde constat super filios alienos et soboles
antichristi Spiritum sanctum per manus impositionem tantummodo non posse descendere, cum manifestum sit
haereticos Baptisma non habere.
Victoricus a Thabraca dixit: Si licet haereticis baptizare [1063B] et remissam peccatorum dare, quid illos
infamamus et haereticos appellamus?
Alius Felix ab Uthina dixit: Nemini dubium est, sanctissimi consacerdotes, non tantum posse humanam
praesumptionem quantum Domini nostri Jesu Christi adorandam et venerabilem majestatem. Memores ergo periculi,
hoc quoque non tantum observare debemus, verum etiam ab omnibus nobis confirmari oportet ut omnes haeretici qui
ad sinum matris Ecclesiae accurrunt baptizentur, ut mens haeretica, quae diuturna tabe polluta est, sanctificatione
Lavacri purgata in melius reformetur.
Quietus a Baruch dixit: Qui fide vivimus, obsequi iis quae instruendis nobis ante praedicta sunt credula
observatione debemus. Nam scriptum est apud Salomonem [1063C] (Eccles. XXXIV, 25): Qui baptizatur a mortuo,
quid proficit lavatio ejus? Quod utique de his qui [1064A] ab haereticis tinguntur et de tingentibus loquitur. Si enim qui
apud illos baptizantur per remissionem peccatorum vitam aeternam consequuntur, cur ad Ecclesiam veniunt? Si vero a
mortuo salutis nihil accipitur, ac proptera agnito errore pristino ad veritatem cum poenitentia revertuntur, uno vitali
Baptismate, quod in Ecclesia catholica est, sanctificari debebunt.
Castus a Sicca dixit: Qui, contempta veritate, praesumit consuetudinem sequi, aut circa fratres invidus est et
malignus, quibus veritas revelatur, aut circa Deum ingratus est, cujus inspiratione Ecclesia ejus instruitur.
Euchratius a Thenis dixit: Fidem nostram et Baptismatis gratiam et legis ecclesiasticae regulam Deus et
Dominus noster Jesus Christus suo ore Apostolos [1064B] docens perimplevit dicens: Ite, et docete omnes Gentes,
baptizantes eos in nomine Patris et Filii et Spiritus sancti (Matth. XXVIII, 19). Falsum ergo haereticorum Baptisma et
iniquum a nobis pellendum est et omni detestatione refutandum, de quorum ore virus, non vita, nec gratia coelestis, sed
blasphemia Trinitatis exprimitur. Et ideo venientes ad Ecclesiam haereticos integro et catholico Baptismate baptizari
debere manifestum est, ut a blasphemia suae praesumptionis purificati possint Spiritus sancti gratia reformari.
Libosus a Vaga dixit: In Evangelio Dominus, (Joan. XIV, 6) Ego sum, inquit, veritas. Non dixit: Ego sum
consuetudo. Itaque, veritate manifestata, cedat consuetudo veritati, ut etsi in praeteritum quis in Ecclesia haereticos non
baptizabat nunc baptizare incipiat.
[1064C] Lucius a Thebeste dixit: Haereticos blasphemos [1065A]
[1065C]
Ab Amaccora. Nescio quomodo accidit, ut ita scriberem ( ab Amaccora) ut patet ex iis quae a me annotata
sunt in notis ad collationem Carthaginensem inter Catholicos et Donatistas, pag. 236. Cum autem propterea editionem
meam istius collationis consulerem, forte evenit ut inciderem in paginam 122, ubi monui virum summe doctum et mihi
numquam sine laude [1065D] nominandum Jacobum Sirmondum erravisse cum scripsit illam factam esse altero anno
post consulatum Varanis, eo in primis argumento quod ex Augustino colligatur peractum esse jejunium Pentecostes,
paulo ante collationem. Cum haec mea observatio certa sit et nihil ad eam destruendam afferri possit, miror R. P.
Joannem Harduinum virum multae lectionis et eruditionis, insinuare voluisse in tomo primo editionis suae
Conciliorum, pag. 1048, standum esse opinioni Sirmondi. Quod ideo istic annoto, ne quis deinceps in hoc fallatur.
Utinam Harduinus voluisset sequi editionem meam gestorum, quae certe, absit verbo invidia, multo melior est ea quam
ille dedit. BALUZ.
Et ego ipse secutus. Addidit Baluzius pronomen ego, forsitan ex scriptis suis, et mox infra edidit, quia alienus
esse non potest, ubi Rigaltius alienis pro alienus habet; caeteri autem, quia alieni sunt, nobiscum esse non possunt.
ROUTH.
Privatus fons noster est. Notanda est, ait Anglicus interpres, vetustissima accommodatio libri Canticorum
[1066C] ad Christum et Ecclesiam. ROUTH.

