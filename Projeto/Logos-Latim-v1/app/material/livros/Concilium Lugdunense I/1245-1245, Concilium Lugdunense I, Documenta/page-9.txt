Volentes igitur morbo huiusmodi necessariam adhibere medelam statuimus ut ipsis arbitris per iudicem
competens terminus praefigatur infra quem in idem conveniant vel tertium concorditer advocent cum quo ambo
vel alter ipsorum eiusdem suspicionis negotium terminare procurent.
Alioquin iudex extunc in principali negotio procedere non omittat.
Pro humani redemptione generis de summis coelorum ad ima mundi descendens et mortem tandem subiens
temporalem dei filius Iesus Christus ne gregem sui pretio sanguinis gloriosi redemptum ascensurus post
resurrectionem ad patrem absque pastore desereret ipsius curam beato Petro apostolo ut suae stabilitate fidei
ceteros in christiana religione firmaret eorum que mentes ad salutis suae opera accenderet devotionis ardore
commisit.
Unde nos eiusdem apostoli effecti disponente domino licet immeriti successores et ipsius redemptoris locum in
terris quamquam indigne tenentes circa gregis eiusdem custodiam sollicitis excitari vigiliis et animarum saluti
iugis accensione cogitationis intendere submovendo noxia et agendo profutura debemus ut excusso a nobis
negligentiae somno nostri que cordis oculis diligentia sedula vigilantibus animas ipsas deo lucrifacere sua nobis
cooperante gratia valeamus.
Cum igitur illi qui sic horrenda inhumanitate detestanda que saevitia mortem sitiunt aliorum ut ipsos faciant per
assassinos occidi non solum corporum sed mortem procurent etiam animarum nisi eas exuberans gratia divina
praevenerit ut sint armis spiritualibus praemuniti ac omnis potestas tribuatur a domino ad iustitiam rectum que
iudicium exercendum nos tanto periculo volentes occurrere animarum et tam nefarios praesumptores
ecclesiasticae animadversionis mucrone ferire ut metus poenae meta huiusmodi praesumptionis exsistat
praesertim cum nonnulli magnates taliter perimi formidantes coacti fuerint securitatem ab eorumdem
assasinorum domino impetrare sic que.
Ab eo non absque christianae dignitatis opprobrio redimere quodammodo vitam suam sacri concilii approbatione
statuimus ut quicumque princeps praelatus seu quaelibet alia ecclesiastica seu saecularis persona quempiam
christianorum per praedictos assasinos interfici fecerit vel etiam mandaverit quamquam mors ex hoc forsitan non
prosequatur aut eos receptaverit vel defenderit seu occultaverit excommunicationis et depositionis a dignitate
honore ordine officio et beneficio incurrat sententias ipso facto et ista libere aliis per illos ad quos illorum
collatio pertinet conferantur.
Sit etiam cum suis bonis mundanis omnibus tamquam christianae religionis aemulus a toto christiano populo
perpetuo diffidatus et postquam probabilibus constiterit documentis aliquod scelus tam execrabile commisisse
nullatenus alia excommunicationis vel depositionis seu diffidationis adversus eum sententia requiratur.
Cum medicinalis sit excommunicatio non mortalis disciplinans non eradicans dum tamen is in quem lata fuerit
non contemnat caute provideat iudex ecclesiasticus ut in ea ferenda ostendat se prosequi quod corrigentis est et
medentis.
Quisquis ergo excommunicat in scriptis proferat et causam expresse conscribat propter quam excommunicatio
proferatur.
Exemplum vero scripturae huiusmodi teneatur excommunicato tradere infra mensem post diem sententiae si
fuerit requisitus.
Super qua requisitione fieri volumus publicum instrumentum vel literas testimoniales confici sigillo authentico
consignatas.
Si quis autem iudicum huiusmodi constitutionis temerarius violator exsistat per mensem unum ab ingressu
ecclesiae et divinis noverit se suspensum.

9

