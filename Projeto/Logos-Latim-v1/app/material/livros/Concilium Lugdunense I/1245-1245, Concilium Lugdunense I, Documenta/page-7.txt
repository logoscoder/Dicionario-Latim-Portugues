Et secundum hoc loqui canones sano credendum est intellectu quia nec nudi contendere nec inermes inimicis
opponere non debemus.
Habet enim spoliatus privilegium ut non possit exui iam nudatus.
Solet autem inter scholasticos dubitari si spoliatus a tertio de spoliatione contra suum accusatorem excipiat an ei
tempus a iudice debeat indulgeri infra quod restitutionem imploret.
Ne forte sic velit exsistere ut omnem accusatorem eludat quod satis aequitati consonum aestimamus.
Et si infra tempus indultum restitutionem non petierit et causam cum potuerit non perduxerit ad finem non
obstante spoliationis exceptione deinceps poterit accusari.
Ad haec sancimus ut rerum privatarum spoliatio agenti super ecclesiasticis vel e nullatenus apponatur.
Actor qui venire ad terminum ad quem citari adversarium fecerat non curavit venienti reo in expensis propter hoc
factis legitime condemnetur ad citationem aliam nisi sufficienter caveat quod in termino compareat minime
admittendus.
Eum qui super dignitate personatu vel beneficio ecclesiastico obtinendis cum alio litigat possessore ob partis
adversae contumaciam causa rei servandae in ipsorum possessionem statuimus non mittendum ne per hoc ad ea
ingressus patere valeat vitiosus sed liceat in hoc casu contumacis absentiam divina replente praesentia etiam lite
non contestata diligenter examinato negotio ipsum fine debito terminare.
Statuimus ut positiones negativas quae probari non possunt nisi per confessionem adversarii iudices admittere
possint si aequitate suadente viderint expedire.
Pia consideratione statuit mater ecclesia quod maioris excommunicationis exceptio in quacumque parte
iudiciorum opposita lites differat et repellat agentes ut ex hoc magis censura ecclesiastica timeatur et
communionis periculum evitetur contumaciae vitium reprimatur et excommunicati dum a communibus actibus
excluduntur rubore suffusi ad humilitatis gratiam et reconciliationis effectum facilius inclinentur.
Sed hominum succrescente malitia quod provisum est ad remedium transit ad noxas.
Dum enim in causis ecclesiasticis frequentius haec exceptio per malitiam opponatur contingit differri negotia et
partes fatigari laboribus et expensis.
Proinde quia morbus iste quasi communis irrepsit dignum duximus communem adhibere medelam.
Si quis igitur excommunicationem opponat speciem ipsius et nomen excommunicatoris exponat sciturus eam
rem se deferre in publicam notionem quam infra octo dierum spatium die in quo proponitur minime computato
probare valeat apertissimis documentis.
Quod si non probaverit iudex in causa procedere non omittat reum in expensis quas actor ob hoc diebus illis se
fecisse docuerit praehabita taxatione condemnans.
Si vero postmodum instantia durante iudicii et probandi copia succedente de eadem excommunicatione vel alia
excipiatur iterum et probetur actor in sequentibus excludatur donec meruerit absolutionis gratiam obtinere his
quae praecesserunt nihilominus in suo robore duraturis.

7

