Computationes vero conscriptae semper in thesauro ecclesiae ad memoriam reserventur ut in computatione
annorum sequentium praeteriti temporis et instantis diligens habeatur collatio ex qua superior administrantis
diligentiam vel negligentiam comprehendat quam siquidem negligentiam solum deum habens prae oculis
hominis amore odio vel timore postpositis tanta et tali animadversione castiget quod nec a deo nec a suo
superiori vel sede apostolica mereatur propter hoc recipere ultionem.
Non solum autem a futuris praelatis sed etiam a iam promotis praesentem constitutionem praecipimus observari.
Arduis mens nostra occupata negotiis curis que distracta diversis inter cetera circa quae attentionis invigilat
oculo ad constantinopolitani liberationem imperii suae considerationis aciem specialiter dirigit hanc ardenti
desiderio concupiscit erga eam iugi cogitatione versatur et licet apostolica sedes pro ipsa grandis diligentiae
studio et multiplicis subventionis remedio ferventer institerit ac diu catholici non sine gravibus laboribus et
onerosis sumptibus anxiis que sudoribus et deflenda sanguinis effusione certarint nec tanti auxilii dextera
imperium ipsum totaliter de inimicorum iugo potuerit impedientibus peccatis eripere propter quod non immerito
dolore turbamur.
Quia tamen ecclesiae corpus ex membri causa cari videlicet imperii praefati carentia notam probrosae
deformitatis incurreret et sustineret debilitatis dolendae iacturam posset que digne nostrae ac ipsius ecclesiae
desidiae imputari si fidelium destitueretur suffragio et relinqueretur hostibus libere opprimendum firma
intentione proponimus eidem imperio efficaci et celeri subsidio subvenire ut ecclesia ferventi ad illius exurgente
succursum manum que porrigente munitam imperium ipsum de adversariorum dominio erui valeat et reduci
auctore domino ad eiusdem corporis unitatem sentiat que post conterentem inimicorum malleum dexteram matris
ecclesiae consolantem et post assertionis erroneae caecitatem visum catholicae fidei possessione resumat.
Ad liberationem autem ipsius eo magis ecclesiarum praelatos alios que viros ecclesiasticos vigiles et intentos
exsistere ac opem et operam convenit exhibere quo amplius eiusdem fidei et ecclesiasticae libertatis augmentum
quod per liberationem huiusmodi principaliter proveniret procurare tenentur.
Maxime quia dum praedicto subvenitur imperio consequenter subsidium impenditur terrae sanctae.
Sane ut festina fiat et utilis imperio praefato subventio ex communi concilii approbatione statuimus ut medietas
omnium proventuum tam dignitatum et personatuum quam praebendarum ecclesiasticarum aliorum que
beneficiorum ecclesiasticarum personarum illarum quae in ipsis residentiam non faciunt personalem per sex
menses ad minus sive unum habeant sive plura eis qui nostris et fratrum nostrorum ac suorum praelatorum
immorantur obsequiis aut sunt in peregrinatione vel scholis seu ecclesiarum suarum negotia de ipsorum mandato
procurant aut assumpserunt vel assument crucis signaculum in praedictae terrae vel personaliter in eiusdem
imperii proficiscentur succursum exceptis et si.
Aliqui eorundem exceptorum praeter huiusmodi crucesignatos et proficiscentes de reditibus ecclesiasticis ultra
valentiam centum marcarum argenti percipiunt annuatim tertia pars residui ipsius imperii subsidio colligenda per
eos qui ad hoc apostolica fuerint ordinati providentia usque ad triennium integre deputentur non obstantibus
quibuscumque consuetudinibus vel statutis ecclesiarum seu quibuslibet indulgentiis ipsis ecclesiis vel personis
ab apostolica sede concessis iuramento aut quacunque firmitate alia roboratis.
Et si forte super hoc fraudem scienter commiserint sententiam excommunicationis incurrant.
Nos vero de obventionibus ecclesiae Romanae deducta prius ex eis decima succursu terrae deputanda praedictae
decimam pro dicti subventione imperii plenarie tribuemus.
Porro cum idem iuvatur imperium auxilium praestatur potissime ipsi terrae ac ad recuperationem eius praecipue
insistitur dum ad ipsius liberationem imperii laboratur de omnipotentis dei misericordia et beatorum Petri et
Pauli apostolorum eius auctoritate confisi ex illa quam nobis licet indignis ligandi atque solvendi contulit
potestate omnibus eidem imperio succurrentibus illam suorum peccaminum veniam indulgemus ipsos que illo
privilegio ea que volumus immunitate gaudere quae praedictae terrae subvenientibus conceduntur.

12

