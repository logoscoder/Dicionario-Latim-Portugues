0626-0627- Concilium Clippiacense - Documenta
Concilia Galliae 511-695 - Concilium Clippiacense a. 626-627
In nomine domini.
Suggerente gloriosissimo atque piissimo domno hlothario rege cum in suburbano parisius in basilicam dominae
mariae matris domini, quae in atrium sancti dyonisii martyris sita est, iuxta predium, quod clipiaco dicitur,
uenissemus ibi que clementia uestra canonum regulas tractare iussisset hac pro statu ecclesiae, quaeque sunt
necessaria disponere precepisset, omnipotenti domino gratiarum multiplices egimus actiones, qui uestrae gloriae
talem indedit mentem, ut non minus pro pacem ecclesiae quam pro uestrae felicitatis instantia uigiletis.
Vnde non mediogriter gratulamur in domino, quod ea, quae uobis diuinis uocibus nuntiantur, non solum precepta
profertis, quin etiam a nobis dicenda preuenitis hac uelut illi dauid et regni imperium gratia prouide gubernantes
et ministrationem propheticam adimpletis.
Ergo quando nobis uestrae bonitatis gratiam fiduciam contulit suggerendi, supplices speramus, ut eam
constitutionis regulam nobis per omnia conseruetis, quam parisius actenus uobis presentibus in uniuersali
gallearum et magna synodum iuxta prisca canonum institutionem constitui precepistis.
Est nobis ualde gratissimum, ut ea, quae uestro sunt imperio generaliter promulgata atque tantis sacerdotibus
sunt edita uel digesta, in omnibus conseruentur.
Et quia nonnulla ex his capitola, quae per diuersos canonum scripsimus libros, in unum corpus collecta
congessimus, huic predictae constitutioni iudicamus adnectendam, obsecramus obnexe, ut, quae uestrae examinis
libra ex his prophetauerit et predictis regulis elegerit esse subdenda, auctoritatis uestrae oraculo confirmentur
perpetua domino presole adstipulationem mansura.
Episcopus, presbyter uel diaconus usuras a debitoribus exigens aut desinat aut certe damnetur.
Nam neque centissima exigant aut turpia lucra requirant; sexcuplum uel decoplum exigere prohibemus omnibus
christianis.
Clerici quod etiam sine precaturiis qualibet diuturnitate temporis de ecclesiae remunerationem possiderint, in ius
proprietarium prescriptionem temporis non uocetur, dummodo pateat rem ecclesiae fuisse, ne uideantur etiam
episcopi administrationis prolixe aut precaturias, cum ordinati sint, facere debuisse aut diu tentas ecclesiae
facultates proprietati suae posse transcribi.
Se clerici reuellionis ausu sacramentis se aut scriptura coniuratione constrinxerint atque insidias episcopo suo aut
contra se calleda allegatione confecerint, cum etiam saecularibus sit legibus omnino prohibitum, si admoniti
emendare contempserint, gradu proprio omnino priuentur, sic tamen ut, si quas etiam causas se contra episcopo
suo aut inter se habuerunt, proxima synodo requirantur.
Edictum uel capitula canonum, quod parisius in generali illa synodo in basilica domni petri constitutum est et a
gloriosissimo domno hlothario rege firmatum, sub omni firmitatem censuemus custodire.
Et quando deo iubente fides catholica iam ubique in galleis perseuerat, si qui tamen bonosiaci aut occulte heretici
esse suspicantur, a pastoribus ecclesiae sollicite requirantur et, ubicumque inuenti fuerint, ad fidem catholicam
domino presole reuocentur, ne per errorem paucorum uitium, quod absit, mentibus supplicibus inprematur.
Episcopus non temere quemquam excommunicare debet; nam excommonicatus si se existimat iniuste
damnatum, in proxima synodo habeat licentiam reclamandi et, si iniuste damnatus fuerit, absoluatur, sin autem
iuste, inpositae paenitentiae tempus exsoluat.
1

