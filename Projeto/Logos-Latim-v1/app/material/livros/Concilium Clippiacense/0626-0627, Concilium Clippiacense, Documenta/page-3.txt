Iudaeorum uero conuiuia penitus refutanda.
Si quis clericus de ciuitate sua aut prouincia ad alias uoluerit prouincias aut alias pergere ciuitates, pontificis sui
epistolis commendetur, quia, si sine epistolis profectus fuerit manifestis, nullo modo recipiatur.
Casellas uero aut mancipiola ecclesiae episcopi, sicut prisca canonum precepit auctoritas, uel quascumque res ad
ius ecclesiae pertinentes neque uendere neque per quoscumque contractus, unde pauperes uiuunt, post mortem
alienare presumant.
Conperimus ita a christianis auguria obseruari, ut simili paganorum scelere conparetur.
Sunt etiam nonnulli, qui cum paganis comedunt cibos; sed hos benigne placuit admonitione suaderi, ut ab
erroribus pristinis reuocentur.
Quod si neglexerint et idolatriis uel immolantibus se miscuerint, paenitentiae tempus exsoluant.
Vt serui et uilis persone ad accusationem non admittantur.
Qui personam susceperit accusantem, cum unum crimen non adprobauerit, ad alium accusando non permittatur.
Si quis in quolibet gradu uel cingulo constitutus aut potestate suffultus decedente episcopo res cuiuslibet
conditionis in domus uel agros ecclesiae positas ante reserationem testamenti uel audientiam ausus fuerit
occupare uel repagola effringere ecclesiae et supellectilem infra domus ecclesiae positam contingere uel scrutare
presumpserit, a communionem abdicitur.
Si quis ingenuum aut libertum ad seruitium inclinare uoluerit et fortasse iam fecit et commonetus ab episcopo se
de inquietudinem eius reuocare neglexerit aut emendare noluerit, tamquam calumniae reum placuit sequestrari.
Clerici cuiuslibet ordinis neque pro propriis neque pro ecclesiasticis causis aliter non debeant in foro nec causas
dicere audeant, nisi quas cum permisso et consilio episcopi eis fuerit omnino permissum.
Vt in parrociis nullus laicorum archipresbyter preponatus, sed, qui senior in ipsa parrocia esse debet, clericus
ordinetur.
Pontificis uero, quibus in summo sacerdotio constitutis ab extraneis dumtaxat aliquid aut cum ecclesia aut
sequestratim aut dimittitur aut donatur, quia ille, qui donat, pro remedium animae suae, non pro quommoda
sacerdotis probatur offerre, non quasi suum proprium, sed quasi dimissum ecclesiae inter facultates ecclesiae
conpotabunt, quia iustum est, ut, sicut sacerdotus habet, quod ecclesiae dimissum est, ita ecclesia habeat, quod
reliquid sacerdus.
Sane quicquid per fideicommissum aut sacerdotis nomini aut ecclesiae fortasse dimittitur cuicumque alii
postmodum futurum, id inter facultates suas ecclesia conpotare aut retemtare non poterit.
Si quis episcopus res, quae ab alia ecclesia presentialiter possidentur, quocumque ingenium aut callida cupiditate
peruaserit et sine audientia presumpserit usurpare hac suis uel ecclesiae suae ditionibus reuocare, diu
communione priuatus ut negator pauperum, ab officium deponatur.
Si quis episcopus, excepto si euenerit ardua necessitas pro redemtione captiuorum, ministeria sancta frangere pro
qualemcumque conditione presumpserit, biennio ab officio cessauit ecclesiae.

3

