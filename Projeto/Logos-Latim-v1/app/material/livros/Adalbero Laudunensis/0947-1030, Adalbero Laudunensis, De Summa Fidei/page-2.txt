(Fides)

(Praesul)
(Fides)

(Praesul)
(Fides)

(Praesul)
(Fides)

(Praesul)
(Fides)
(Praesul)
(Fides)

(Praesul)
(Fides)

Cantemus semper genitum de virgine natum.
Hunc genitum natum, factum dicemus utrumque ?
Quod genitus patris est hominis commune duorum ;
Ecce quod est natus ; simili ratione refertur ;
Atque quod est factus, hominem solummodo tangit,
Pneumate conceptus sacro, de virgine natus,
A quo concepitur, dic, est fas dicere patrem ?
Non persona patris pater est, donum quoque pneuma.
Hoc opus ecce Dei dono mirabile factum ;
Donum donatum semper dicatur et istud.
Donum donatum sensu describitur uno ?
Esse potest donum, donatum non erit illud ;
Donatum tamen esse nequit semper sino dono.
Tempore concessum donatum dicimus esse :
Ergo Dei donum donatum spiritus hic est, (F째 111 v째)
Et semper donum donatum virgo recepit,
Quae genuit natum quem credimus antea natum.
Est unum generare Deum, dic, atque creare ?
Creduntur tres personae non esse creatae ;
Creditur et hominis sic filius esse creatus.
Respice quod Deus est : mox dicitur esse creator ;
Respice post hominem : jam dicitur esse creatus.
Est aliud generare quod est, aliudque creare ?
Est generare patris natum, Deumque creare.
Condidit ille novam ?
Non , sed lapsam reparavit.
Omne quod est et quicquid dicitur esse creatum,
Condidit ex nihilo patris praeclara voluntas.
Filius ex nihilo non est ; sed dicitur hic est,
Ex se quem genuit patris divina potestas.
Est semper genitus qui post in tempore natus ;
Hic idem genitus qui dicitur esse creatus :
Est igitur genitus dominus servusque creatus.
Si placet, alma fides, dic ista relatio quid sit.
Haec servus simul et dominus duo suscipit unus ;
Filius ancillae servus dicemus utrumque ; (F째 112 r째)
Filius atque patris Dominus super omnia verus.
Servus habet dominum, domini substantia servum ;
Altera res servit ; dominatur et altera semper ;
Haec aliud quid sit, sed non aliud duo monstrant.
Hoc persona negat, Christi natura quod affert.
Est natura trium simplex, nati quoque bina.
Nam Christi natura duas se dividit in res,
Cujus personam non error dividat ullus.
Est in persona divisio quippe cavenda ;
Vlla tamen persona suam non dividit in se ;
Christus in hoc et personae contraria sumunt,
Personis tamen una tribus substantia constat :
Prima creaturis, substantia fitque secunda ;
Accidit his proprium vel quod commune magisve.
Est tamen hoc : non illa Dei substantia simplex.
Omne quod est unum, quod et accidit est alienum.
Est igitur simplex ; quod debet, hoc sibi debet ;
2

