Sicut crassus Vulpennius.
13. Non percipit Adalbero
Achitophel cur rideat ;
Vulpes portat in pectore
Qui suis nescit parcere.
14. Dolis armatus furcifer7
Heinrico tollit feminam,
Prius Widoni gratiam,
Timens sponsae prudentiam.
15. Uxor petit Vasconiam,
Achitophel malitiam,
Dum per jurandi sarcinam
Totam conturbat patriam.
16. Honoris fundit terminum,
Intrans regis palatium :
Henricus sit aedituus,
Dicit Bodonis filius,
17. Fiat Rex Hugo monachus,
Rex Robertus episcopus,
Habens hic vitam simplicem,
Alter vocis dulcedinem !
18. Obscura fraudum legio
Regnat Landrici stomacho,
Cujus munit sententias
Nabuzardan auctoritas
19. Cachinnis ostendit dolum,
Respectus et periculum :
Acuta sunt novacula
Perfidiae duritia.
20. Promissionis scissio
Praesentatur in subdolo
Verborum sub umbraculo8,
In mendoso volutabro.
21. Saliva mixta fraudibus
Ejus versatur laudibus9 ;
Sermones cum periculis
Ejus versantur syllabis.
22. Herodiadis nuptias
Renovavit illicitas ;
Incesta propter basia
Sperat Pruvini moenia.
23. Architriclinus impius
Gavisus est pro moenibus ;
Potentiorem fieri
Gavisus est pro nuptiis.
24. Dormivit rex in lectulo
Landrici pontificio ;
Dormit Bertae promissio,
2

