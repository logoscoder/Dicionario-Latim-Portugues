0947-1030- Adalbero Laudunensis - Carmen ad Rotbertum Regem
1. Orbis magni monarchiam
Dolus Landrici nititur
Per energiae studium
Sollemniter evertere1.
2. Est lapis unus in Sion
Quem dicunt petram scandali,
Quae cecidit super caput
Achitophel jam septies2.
3. Sed cum cadit lapis semel,
Cadit vi septenaria ;
Contritum spiritaliter
Burgundionem vidimus.
4. Achitophel Burgundia
Aetati nostrae reddidit,
Multum crinitus Absalon
Cujus sprevit consilium.
5. Intrat saepe palatia
Versipellis regalia ;
Occultat nasum pellibus,
Pectus subdendo fraudibus.
6. Jam Catilina nequior
Amicis praebet osculum.
Sed praetendit decipulas
Sapore fellis ebrias.
7. Alter Jugurtha loquitur
Non ex fide, sed de fide,
Pro veris amicitiis
Reddens inimicitias.
8. Ad regum pergens solium,
Reges salutat, non amat3,
Sed est quasi tugurium
Alto cucumerario.
9. Non est auditus in Theman,
Nec inventus in Chanaan4
Prior risus in vulpibus5,
Amicis ignorantibus.
10. Sed didicit episcopus
Quod tristis fuit clericus :
Itur a Chela Worchias,
A Worchiis Parisius.
11. Crassi risus commotio,
Est regni perturbatio :
It juxta saepem mingere
Qui reges scit seducere
12. Statum subvertit principum
Hostis Francorum procerum,
Diffusis currens risibus6
1

