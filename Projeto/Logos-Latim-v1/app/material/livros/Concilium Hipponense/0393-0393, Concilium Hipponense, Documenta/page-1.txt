0393-0393- Concilium Hipponense - Documenta
Concilia Africae 345-525 - Concilium Hipponense a. 393
Aurelius episcopus dixit: sancti fratris elesii nobis suggestio plenam sollicitudinem ac diligentiam oportet
incutiat, ut omnis omnino cauillatio amputetur cunctis que excusationibus aditus omnino claudatur.
Quare censendum est, si placet uestrae caritati, ut semper filii sint in potestate parentum ad que disciplinae
regulam ab ipsis uel maxime episcopis seu clericis redigantur, nullum in minoribus annis filium debere ab
episcopo uel clerico emancipatione a potestate patria liberari, nisi tantummodo illum cuius uitam mores que
probauerit, ut iam legibus cum fuerit et uoluntatis suae arbiter, peccato ipse proprio possit astringi, ne eius malae
conuersationis macula quisquam episcopus uel clericus pergatur.
Si quidem praeceptum, ut manentibus in errore cibum cum his minime capiatur, nec filiis debent de facultatibus
suis aliquid derelinquere, quia melius est unus timens deum quam mille filii.
Epigonius episcopus dixit: omnis incontinentia quae in abscondito exercetur, ne palam publicata damnetur,
uolumus itaque aliqua disciplina sauciari: lectores dicimus pubescentes coartari debere, ut matrimonia suscipiant
aut certe sanctimonia profiteantur.
Sin uero uoluntate praua perseuerauerint, suspendi eos oportere a lectione usque eundem diem ut, aut uxores
ducant aut, si noluerint uxores ducere, professionem continentiae suae deuouerint.
Epigonius episcopus dixit: additur aliquid quod non seiungatur de hoc titulo: saepe, patientibus propositis,
uidimus lectores in ecclesiis (---). Si hoc placet mentibus uestris, qui secundam acceperit, a lectione ex hodierno
die arceatur.
Ab uniuersis episcopis dictum est: omnibus placet ut deinceps, si quis lector duas uxores habuerit, ab lectionis
officio sit remotus.
Aurelius episcopus dixit: sicut frater et collega noster saturninus salubri consideratione deprompsit, debent
episcopi, non postquam pranderint, sed ieiuni populis ieiunis, quacumque hora, diuina celebrare mysteria.
Si uero sumpserint cibos, ** pm ** cuiuscumque laici siue episcopi conmendantes, oratione eum tantummodo
prosequantur.
Illud autem quoniam praesentibus corporibus nonnulli audeant sacrificia celebrare et partem corporis sancti cum
exanimi cadauere communicare arbitror prohibendum.
Superest ut, si placet, uestra sanctitas censeat.
Ab uniuersis episcopis dictum est: sanctitatis uestrae prosecutio omnibus placet, quam nostro confirmamus
consensu.
(---) Ab uniuersis episcopis dictum est: omnibus placet ut scripturae canonicae quae lectae sunt, sed et passiones
martyrum, sui cuiusque locis, in ecclesiis praedicentur.

1

