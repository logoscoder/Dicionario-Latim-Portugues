0427-0427- Concilium Hipponense - Documenta
Concilia Africae 345-525 - Concilium Hipponense a. 427
Piaerio et ardabure uu. cc. conss. viii kal. octobris, in basilica leontiana.
Cum aurelius senex una cum fratribus et consacerdotibus suis consedisset, adstantibus diaconibus, aurelius
episcopus dixit: sanctitas uestra melius recolit qua necessitate factum est ut instituta concilii solemnitas per
biennium cessaret.
Nunc, quia adiuuante deo, certa prouintia, factum est ut sanctus frater et coepiscopus noster augustinus pro sua
religione concilium libenter acciperet, et nos dominus in unum congregari iussisset, agamus aliquid pro utilitate
ecclesiae, ut ea quae incepta uel quae audienda sunt audiantur, ne causae, cum diutius adhuc dimitti coeperint, in
peius exsurgant.
Vnde hoc opus est ut ecclesiae causae, quae disciplinae congruunt, pertractentur.
Vniuersum concilium dixit: vt hoc fiat, libenter audimus.
Aurelius senex dixit: quae inter communi deliberatione statuta et definita sunt concilia praeterita ex ordine
relegantur, praesentis concilii paganis inserenda.
Placuit uniuerso concilio ut qui excommunicatus fuerit, siue episcopus uel quilibet clericus, et tempore
excommunicationis suae communionem praesumpserit, ipse in se damnationis iudicetur protulisse sententiam.
Item placuit ut accusatus uel accusator, in eo loco unde est ille qui accusatur si metuit aliquam uim temerariae
multitudinis, locum sibi eligat proximum, quo non sit difficile testes adducere, et ibi causa finiatur.
Item placuit ut quicunque clericus uel diaconus non obtemperauerit episcopis suis uolentibus eos honore
ampliore in sua dioecesi prouehere, nec illic ministrent in gradu suo unde recedere noluerint.
Item placuit ut episcopi siue presbyteri, ea quae sunt in locis ubi ordinantur si ad alia loca dederint, causas
praesentent, uel episcopi suis conciliis, uel clerici episcopis suis; et si nullas iustas habuerint causas, sic in eos
uindicetur tamquam in furto fuerint deprehensi.
Item placuit ut quicumque episcopus, presbyter, diaconus uel quilibet clericorum, qui nihil habentes ordinantur et
tempore episcopatus uel clericatus sui agros uel quaecumque praedia nomini suo comparant, tamquam rerum
dominicarum inuasionis crimine teneantur.
Si admoniti in ecclesiam eadem contulerint, bene; sin autem ipsi propriae consanguinitati ea uel exteris cuilibet
uoluerint relinquere, non permittantur.
Si autem ipsis proprie aliquid ex successione parentum uel cognationis obuenerit, faciant inde quod eorum
proposito congruit.
Quod si a suo proposito retrorsum exorbitauerint, honore ecclesiae indigni, tamquam reprobi iudicentur.
Item placuit ut omnes serui uel proprii libertini ad accusationem non admittantur, uel omnes quos ad accusanda
publica crimina leges publica non admittunt; neque ii qui posteaquam excommunicati fuerint - si in ipsa adhuc
excommunicatione constitutus, siue sit clericus, siue laicus accusare uoluerit; neque omnes infamiae macula
adspersi, idest istriones et turpitudinibus subiectae personae, haeretici etiam, siue pagani, siue iudaei; sed tamen
omnibus quibus accusatio denegatur, in causis propriis accusandi licentiam non negandam.
1

