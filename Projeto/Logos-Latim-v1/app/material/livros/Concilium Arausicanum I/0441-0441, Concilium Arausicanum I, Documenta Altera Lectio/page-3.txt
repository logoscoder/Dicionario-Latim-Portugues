In utroque sexu desertores professae castitatis praeuaricatores habendi et his omnibus per paenitentiam
legitimam consulendum.
Haec quae subscripsimus, cum eorum quoque concordia qui consensus dederunt, rata deinceps inter nos ac
nostros haberi uolumus et habenda sancimus, non ita praetereuntes eos qui synodo aut per se aut per consensus
suos uel ad uicem sui per legatos destinandos adesse detrectant, ut sibi supra nos illi placeant, qui patrum statuta
despiciunt, quibus bis in anno, quod nobis pro temporum qualitate difficile est, sanctum est conueniri.
Adiicientes quod, similibus deinceps paginis pro salubritate ac remediis ecclesiasticis congregandi, optamus ut
nullus conuentus sine alterius conuentus denuntiatione soluatur.
Itaque sequenti anno, si domino ac deo nostro iesu christo permittente conceditur, die decimo quinto kalendas
nouembres iustiniano in arausico territorio conuentum habebimus.
Qui ideo tanto prius per conuentum ipsum denuntiatur, ut tam excusationis libertas quam inuitationis necessitas
non sit.
De die enim ac loco per nos ipsos commonebimur, singuli nobis cum in exemplaribus ea quae per nos sunt
constituta referentes; reliquos qui defuerunt, beatissimi fratris nostri hilarii sollicitudini relinquimus, datis ad
ipsos horum exemplaribus commonendos.
Post omnia occurrit de imbecillitatibus fragilitatis humanae, ut si quis episcopus per infirmitatem debilitatem ue
aliquam aut hebetudinem sensus inciderit, aut officium oris amiserit, ea quae nonnisi per episcopus geruntur, non
sub praesentia sua presbyteros agere permittat, sed episcopum euocat cui quod in ecclesia agendum fuerit
imponat.

3

