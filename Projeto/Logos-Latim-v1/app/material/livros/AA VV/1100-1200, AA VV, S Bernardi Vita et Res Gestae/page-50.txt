ipsis mutatione factum est animorum. Denique cum jam Dei Hominem ad monasterium sequeretur praedictus ille
Gaufridus, gravissima coepit tentatione pulsari. Intuitus autem illum unus e fratribus: «Quid est, inquit, quod
facies tua exterminata, et tristitiae quodam nubilo graviter obvoluta videtur?» Cui Gaufridus: «Scio, inquit, quod
nunquam amplius laetus ero.» Quod verbum cum ad Dei Famulum idem frater satis anxius retulisset, 0331D videns
ille sacram basilicam prope viam per quam gradiebantur, in eam divertit, et ingressus orabat. Caeteris autem
deforis praestolantibus, Gaufridus ille gravatus taedio super lapidem obdormivit. Demum cum ambo pariter
surrexissent, ille de oratione, iste de somno, apparuit idem Gaufridus tantum jucundior et hilarior caeteris,
quantum tristior prius. Cumque ei praedictus frater verbum moestitiae quod locutus fuerat, amicabiliter
improperaret: «Etsi tunc, inquit, dixi, Nunquam amplius laetus ero; sed nunc dico, Nunquam amplius tristis ero.»
1137 17. Idem quoque Gaufridus primo tempore tirocinii sui pro patre suo viro nobili et potenti, 0332A quem in
saeculo reliquerat, filiali pietate sollicitus, Patrem sanctum pro ejus conversione rogare Dominum, affectuosius
exorabat. Cui Vir Dei: «Ne timeas, inquit, ego illum probatum monachum manibus meis in hac Clara-Valle
sepeliam.» Utrumque secutum est, et perfectus monachus factus est; et a Patre sancto, sicut ipse praedixerat, in
Clara-Valle sepultus. Tanquam enim mori illo ahsente non posset, quinque mensibus infirmatus, et creberrimum,
imo continuum responsum mortis in se ipso habens, sustinuit donec Pater sanctus rediret, qui, ut olim promiserat,
eum traderet sepulturae.
18. 0332B quadam pace laborans, et Regina in contrarium nitebatur. Cumque eam moneret desistere
coeptis, et Regi suggerere meliora, inter loquendum illa coepit conqueri super sterilitate sua, humiliter
rogans, ut sibi partum obtineret a Deo. At ille: «Si feceris, inquit, quod moneo, ego quoque pro verbo quod
postulas, Dominum exorabo.» Annuit illa, et pacis non tardavit effectus. Qua reformata, praedictus Rex, nam
verbum ei Regina suggesserat, a Viro Dei promissum humiliter exigebat. Hoc autem tam celeriter est
impletum, ut circa idem tempus anno altero eadem regina pepererit.>
19. Dominus abbas Rainardus Cisterciensis, quem ex Clara-Valle assumptum Pater sanctus et ut filium
amplectebatur, et reverebatur ut patrem, ob quorumdam 0332C monasteriorum ordinationem Provinciae partes
intravit. De quo Vir Dei in Clara-Valle consistens, dum fratri cuidam loqueretur, subita inspiratione permotus:
«Dominus, ait, Cisterciensis, aut mortuus est, aut in proximo moriturus.» Nec parum ille frater miratus est
audiens verbum: magis tamen obstupuit, cum ejusdem abbatis post dies paucos audiret obitum nuntiari
20. 0332D hoc loquebantur. At ille intuens in eos: «Hic, inquit, nulla unquam tentatione laborabit: iste vero,
multa; sed tamen praevalebit.» Utrumque sicut audivimus, sic vidimus: adeo ut frequentius alteri objiceremus,
cum aliquoties in tentatione pene deficeret, et inciperet jam abire, impossibile esse ut vinceretur, quem Vir
sanctus dixerat nulla tentatione vincendum.> Pernoctabat aliquando Dei Famulus in oratione, in suo ClaraeVallensi coenobio constitutus, et solita intentione Dominum deprecabatur. Contigit autem eadem hora pauperem
quemdam, et vere pauperem spiritu, in cella hospitum mori, cujus animam cum vocibus canoris in coelum 0333A
deferri Pater sanctus audivit: et interrogatis mane fratribus, qui adfuerant, illam fuisse horam obitus ejus
comperit, qua praedictas audierat in sublime tendentium voces.
CAPUT IV. De mirabilibus et variis beneficiis ab eo, praesertim in regno Galliae, praestitis.
21. Cum beatus episcopus Malachias, cujus vitam virtutibus plenam Vir sanctus studiose descripsit, juxta
desiderium cordis sui in Clara-Valle beatam coelo animam reddidisset; offerens pro ejus transitu venerabilis
Abbas hostiam salutarem, gloriam ejus Domino revelante cognovit, et eodem inspirante, sacrificio jam expleto,
formam mutavit 0333B orationis, et collectam intulit, quae ad sanctorum pontificum celebritates, non ad
commendationes defunctorum pertinet, ita dicens: «Deus, qui beatum Malachiam pontificem sanctorum tuorum
meritis coaequasti, tribue, quaesumus, ut qui pretiosae mortis ejus festa agimus, vitae quoque imitemur
exempla.» 1138 Deinde reverenter accedens, sacra ejus vestigia devotissime osculabatur. Modum tamen et
seriem visionis nec cuiquam aperire, nec in ejusdem episcopi Vita scribere acquievit: hoc tantum respondens,
cum plurimum rogaretur, nimis ad propriam sui ipsius pertinuisse personam. 0333C cum ad tumulum
reverendissimi viri Alberti episcopi Ostiensis, noviter ante defuncti, pro commendatione ejus sacrificium laudis
offerret, collectam similiter in fine mutavit: de quo tamen quid vidisset, nec interrogatus est, nec confessus, cum
sine certa revelatione id fecisse minime videatur.>
22. Super his quae ad gratiam pertinent sanitatum, tam multa insignia per hunc famulum suum operatus est
Christus, ut in eo quoque videretur exhiberi, quod de ipso Joannes evangelista testatur: Si omnia scriberentur, ne
ipsum quidem mundum capere eos, qui scribendi fuerant, libros (Joan. XXI, 25). Caeterum nos saltem pauca de
pluribus exempli gratia proferamus. Castrum-Villanum accolae 0333D vocant, quod a Clara-Valle, ut aiunt, sex
milliariis distat: ubi mulier praegnans tempus omne transierat pariendi, et aliquantis mensibus jam decursis, cum
necdum pareret, amplius mirabatur. Cujus eo usque dilatus est partus, ut morbus potius videretur, nec jam
crederetur esse praegnans, sed tumens. Quis enim credere posset infantulum anno integro intra viscera posse
materna teneri? Desperata igitur mulier ad monasterium Viri Dei ducitur sic se habens. Sistitur ad portam misera,
et portario fratri causa tam miserabilis intimatur. Rogatus ille, et inaudito compassus incommodo, supplex adiit
Patrem 0334A sanctum, fideliter ei necessitatem indicans mulieris, fideliter explens negotium susceptae legationis.
Et, o mira divinae virtutis operatio, mirabilius accelerantis quod mirabiliter tardabatur! Tanquam enim hoc solum
50

