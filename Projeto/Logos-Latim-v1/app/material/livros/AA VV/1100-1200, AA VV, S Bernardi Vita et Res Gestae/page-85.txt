castrum egressi, flumen transivimus quod Luten vocant occurrit Viro Dei populus innumerabilis: et ibi
quoque puer, quem bene noverant circumstantes, amissam loquelam ejus benedictione recepit.
50. Stampis negotio Jerosolymitanae expeditionis, et regni Franciae, tam ipse quam caeteri qui
convenerant, intendebant. Reddidit tamen illic auditum surdo: phrenetico, quem ligatum attulerant, mentem;
0405A mulieribus duabus visum, alteri quidem unius oculi, alteri utriusque. Exiens quoque, finito concilio,
caecam puellam per signum crucis illuminavit. Apud viculum Messam, qui tribus a Stampis milliaribus
distat, coram universo populo qui convenerat, surdis duobus, viro et vetulae mulieri, restituit auditum.
Milliacum oppidum transiens ipsa die, mulierem languidam et viribus corporis adeo destitutam, ut nec
ambulare, nec stare posset, signavit atque sanavit; propriisque pedibus est reversa, quae fuerat apportata
pedibus alienis. Illic etiam clericus quidam amissum unius oculi lumen adeptus est, et puer claudus incessum:
sic et Moreti vir caecus uno oculo, qui Viro Dei occurrebat ingredienti, confestim illuminatus est ad ejus
benedictionem. 0405B Senonis, quae Galliae olim maxima civitas erat, in conspectu Cleri qui ad eum fuerat
congregatus, mulierem surdam et caecam per manus impositionem auditu donavit: et praeter alia, quae
scribere supersedimus vitantes prolixitatem; ingredienti oppidum, cui Joviniacum nomen est, oblata est
mulier caeca. Confestim in habitum versa privatione, de caeca facta est videns, exiitque sermo in populum, et
undique acclamabant, «Anna videt:» quia omnes noverant eam. Ubi vero egressi sumus, geminata est populi
laetitia, et sub oculis omnium puer a nativitate caecus uno oculo, negatum a natura munus adeptus est gratiae
beneficio.
22

1189 CAPUT XV. DE MIRACULIS AUTISSIODORI, MOLISMI, ETC., FACTIS.

0405C 51. Adveniens igitur Autissiodorum Vir beatissimus, orationis causa monachorum basilicam introivit,
ubi pretiosus ille thesaurus jacet, ubi Germani gloriosi corpus sacratissimum requiescit. Regredienti vero
mulier clauda, quae genibus tantum et manibus gradiebatur, occurrit in porta, tenensque vestigia ejus
misericordiae viscera miserabili supplicatione pulsabat: cujus renes et genua signo crucis edito Vir beatus
attrectans, elevavit eam in nomine Domini, et ad sanctissimi Confessoris altare misit suis pedibus
gradientem. Ipsius etenim nomen, dum mulier elevaretur, universus qui convenerat populus invocabat. Hoc
in civitate illa notissimum celeberrimumque miraculum fuit. 0405D Omnibus siquidem nota erat mulier illa, et
tribus ferme annis in grabato viderant eam deportari. Hospitatus est autem Vir sanctus in domo episcopi, et
illic quoque videntibus multis aridam manum mulieris extendit libere, et sanavit. Sic et mane, cum
egrederetur, simili incommodo laboranti beneficium simile contulit manus benedicta. Ipsa die Cableiam
pertranseunti claudum puerum offerebant, quem sanatum protinus, et erectum in beati Martini ecclesiam
deduxerunt. Ad eum siquidem et illa ecclesia pertinet, et vicus ipse, quem in Bernardo revixisse mirabantur.
Adhuc enim prosequentibus 0406A eum turbis, puella clauda et alteram manum invalidam habens, ab utroque
incommodo liberata est coram eis. In castro Tornodorensi, eadem die videntibus nobis in hospitio mulier
caeca uno oculo per signum crucis illuminata est; et exiit magnificans Deum. In ecclesia etiam beati Aniani
feria quarta, dum ad oblationem inter Missarum solemnia resedisset, obtulerunt puerum caecum: cujus statim
oculos sub manu fidelis servi, divina virtus aperuit. Similiter et puella caeca, cum jam egrederemur castrum,
coram omnibus, qui prosequebantur beatum Virum, amissum ab annis multis signante eo visum recepit, et
altera caeca uno oculo illuminata est prope fluvium qui Armantia nominatur.

52. Ipsa die Molismum venimus, quod est monasterium 0406B unde egressi sunt olim Patres nostri, a quibus
Cisterciensis ecclesia sumpsit exordium. Exstat liber Usuum Cisterciensium, ubi plenius id scriptum diligens
lector inveniet. Illic ergo, ut dictum est, quarta feria Virum Domini magna cum devotione susceperunt;
cumque in hospitio resedisset, vir quidam caecus uno oculo ingressus est, et genu flexo misericordiam
precabatur: ubi vero signavit eum sacris digitis, caecum tetigit oculum, et confestim illuminatus est, et gratias
egit Deo. Factum est autem post unam horam, cum advesperasceret, essetque inclinata jam dies, egressus est
Vir beatus ut signaret infirmos qui pro foribus exspectabant. Primus illic convaluit puer caecus oculo dextro,
qui signatus sinistrum claudebat oculum quo prius videre 0406C solebat, et clare discernens omnia
sciscitantibus nobis, quidquid ostenderetur continuo respondebat. Id ipsum tribus aliis eodem laborantibus
incommodo, per manum Bernardi sui beneficium praestitit Deus; puellae videlicet, et seniori viro et mulieri,
similique et in eis probatum est diligentia. Adhuc autem in ipso loco puellula debilis pedibus et clauda ex
utero matris, sanata est per manus impositionem, et exsultabat in gaudio mater, quod tunc primo stantem eam
et ambulantem cernere mereretur
53. Feria quinta egredientem Molismense coenobium Hominem Dei, devotione debita prosequens
innumerabilis multitudo, quae de tota convenerat 0406D regione, mulierem claudam quae plaustro subvecta
fuerat, ubi signata est ab eo, suis gradientem pedibus gratulabunda reduxit. In eodem itinere dum silvam
ingrederemur, adolescens surdus auditum, et mulier quaedam amissum ab annis duodecim alterius oculi
visum, per manus Hominis Dei impositionem receperunt, praesentibus et videntibus multis. Occurrentes
deinde viri duo, et ipsi quoque 1190, quod amiserant, singulorum lumen adepti sunt oculorum. Nec longe
85

