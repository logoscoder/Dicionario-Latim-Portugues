utique pessimis omnium, quos tua ordinante patientia, tellus invita cogitur sustinere? unde hoc nobis, ut sub
tantae sanctitatis patrocinio respiremus? O vere inaestimabilis cumulus miserationis! o incomprehensibilis
divinae pietatis abyssus! Accumulavit gratiae suae munera super Virum quem elegit, ut ad eum colligat
undique desperatissimos peccatores, in quo securius habeant sibi repositam sanctitatem. Vos autem,
charissimi, usquequo gravi corde? (Psal. IV, 3.) Nonne si in Tyro et Sidone factae essent virtutes, quae in
vobis factae sunt his diebus, egissent poenitentiam in cinere et cilicio? (Matth. XI, 21.) Ad signum unum
aliquando conversa legimus de populo, utique durae 0385D cervicis, hominum tria millia, cum in porta templi
mendicantem claudum de ore Petri prolata vox virtutis ambulare fecisset (Act. III, XIV). Quantos in brevi
civitas Coloniensis vidit erectos? Et multi quidem de populo, ad quod vocabantur, conversi sunt, et oblatam
sibi a summo Pontifice indulgentiam, et indictam poenitentiam devotissime susceperunt.
22. Sed certe, nisi abundaverit justitia vestra plus quam eorum, non intrabitis in regnum coelorum 0386B
(Matth. V, 20). Laici de mundo sunt: licite cogitant quae mundi sunt. Apostolis dictum est: Vos de mundo
non estis, sed ego vos elegi de mundo (Joan. XV, 19): quorum vos hodie occupatis loca, quorum stipendiis
vivitis, quorum potestatem tenetis, quorum auctoritate polletis, quorum vobis vindicatis honorem; cum
quibus, ut pace vestra dixerimus, communia vobis 1176 sunt omnia, praeter conversionem et
conversationem, praeter opera et voluntatem, praeter vitam denique et opinionem. Si in terra pasci gregem
viderit, quis miratur? Pastorem autem similiter incurvari deorsum, similiter inhiare terrenis, et quae inferius
sunt quaerere, nunquid non ridiculum est, et abusio magna? At nunc erubesce, Sidon, ait mare (Isai. 0386C
XXIII, 4): Publicani et peccatores praecedunt vos in regnum Dei (Matth. XXI, 31). Desperata est plaga cleri
hujus: a planta pedis usque ad verticem non est in eo sanitas. Ditata est Ecclesia terrenis possessionibus, sed
virtutibus spoliata. Neque enim longa eis esse potuit cohabitatio, ex quo pauper factus propter nos Rex
gloriae ita paupertatem elegit ut diceret: Nisi quis renuntiaverit omnibus quae possidet, non potest meus esse
discipulus (Luc. XIV, 53). Heu! heu! videmus venenum additum Ecclesiae, sicut dictum est Ludovico, quem
nominatis Pium, qui praecipue ditavit ecclesias. Legimus enim in historia ejus, quod audierit vocem dicentem
sibi: «Venenum Ecclesiae addidisti.» An forte vobis videtur absonum, venenum interpretari 0386D divitias?
Christus etiam in Evangelio spinas vocat (Marc. IV, 18, 19): et Apostolus eas laqueum definit esse diaboli.
Quicunque, inquit, divites volunt fieri in hoc saeculo, incidunt in tentationem et laqueum diaboli (I Tim. VI,
9). Evadant ergo, qui volunt fieri pauperes, et secure decantent, quia Laqueus contritus est, et nos liberati
sumus (Psal. CXXIII, 7). Agnoscite vocem jucundam, qui laqueum hunc transilistis: fratres vestros loquimur,
qui adhuc inter vos solo tantum corpore detinentur. 0387A Neque enim otiosus fuit, videlicet ad clerum, sermo
Domini, ut magis inexcusabiles sint, qui adhuc in perditione persistunt: imo facilius trahat caeteros funiculus
triplex, qui difficile rumpitur; cum verbo et signis, etiam proximorum accedat exemplum. Protrahunt
epistolam, ut videtis, ubertas materiae et desiderium fervens, quo vos omnes habere cupimus socios in
visceribus Jesu Christi. Veruntamen supersedendum est nobis, praesertim quod copiosius haec et efficacius
ab ipso Patre nostro annuntiata sunt vobis, Domino cooperante, et sermonem confirmante sequentibus signis.
Multi ex vobis curiose legerunt exemplar libelli, quod ad illustrem Henricum, regium spiritu magis quam
sanguine, misimus de signis quae vidimus a prima Dominica 0387B Adventus usque ad discessum nostrum a
curia, quae nuper Spirae habita est. Multi adhuc petunt, ut quae facta sunt apud vos, non ne ligamus
adjungere: quod haec vobis dulcius sapiant quae praesentes ipsi vidistis. Quod triplex nobis consideratio
persuasit, ut et novi fratres, dum saecularibus adhuc terminandis negotiis detinentur, in lectione hac
recalescant; et caeteri cogitent quale sit quod admittunt, qui tanto Patri, quem profecto, ubi Deus sustulerit,
multi lacrymabiliter plangent, quod eum dissimulaverint, dum vocaret, animas suas committere, aut illecti
voluptatibus nolunt, aut trepidant cordis pusillanimitate retracti. Sed et habeat, ut dignum est, nobilis ecclesia
Coloniensis memoriale sempiternum earum rerum, quarum 0387C praesentia meruit exaltari. Non quidem ut
nostrum hoc scriptum reservandum sit; sed ut luculentius haec et dignius scribant, qui scientiam habent, et
possunt diligentiam adhibere. Nec dubitamus multo plura et apud vos, et in itinere miracula claruisse, quam
tunc potuerimus nosse, aut possimus nunc recordari. Sed certissima tantum et probatissima scripsimus: ea
quoque addere proposuimus, quae singulis adhuc diebus per fidelem servum et devotum famulum virtus
Omnipotentis mirabiliter operatur. Sed et pauca ex his, quae vidimus a Spira usque ad Coloniam, huic
annotationi praemittenda credidimus, ut priori narrationi ista cohaereant. Nonnulla quoque ex his quae
praesentes viderunt 0387D venerabiles abbates Theodoricus Campensis, et Herwinus Steinveldensis, sicut ab
eis accepimus, sub eorum nominibus sunt descripta.
13

1177 CAPUT VII. DE MIRACULIS A SPIRA COLONIAM USQUE PER BEATUM BERNARDUM EDITIS.

23. Jam quia reverendus episcopus Constantiensis abest, locum ejus clericus ipsius, noster jam frater,
Wolkemarus suppleat in hac relatione, et primus 0388A ipse loquatur. WOLKEMARUS. Utinam inter nomina
electorum nomen meum jubeat Deus ascribi! Utinam in libro vitae vel ultimum inveniatur ipsius oratione et
meritis, in cujus laude praesenti, primum id fieri vestrae placuit Sanctitati. Sexta igitur feria, sicut prioris libri
finis declarat, soluta est curia Spirae, et nos Wormaciam festinavimus: ubi Pater sanctus, licet obnixius
76

