stipite crucis extensum est, quod in tumulo jacuit, quod de morte 1098 surrexit, quod videntibus discipulis
ascendit in coelum. In hujus ergo majestatis terribili potestate tibi, spiritus maligne, praecipio, ut ab hac ancilla
ejus egrediens contingere eam deinceps non praesumas.» Cumque eam invitus deserens, et manere ultra non
valens, atrocius afflictaret, tam magnam iram, quam modicum tempus habens; rediens Pater sanctus ad altare,
fractionem hostiae salutaris rite complevit, diffundendamque in populum pacem ministro dedit; et confestim pax
et salus integra reddita est mulieri. Sic ille nequam, divina mysteria quantae sint efficientiae 0277A et virtutis, non
confessione, sed fuga coactus ostendit. Fugato diabolo mulier, quam in tantorum sartagine tormentorum carnifex
pestilens tanto tempore frixerat, mentis suae compos effecta, redditis cum ratione sensibus, revoluta intra fauces
lingua, Deum confessa gratias egit, et intuita curatorem suum, pedibus ejus advoluta est. Ingens per ecclesiam
attollitur clamor, omnis aetas jubilat Deo, personant aeramenta, benedicitur ab omnibus Deus, excedit veneratio
modum, et Servum Dei supra hominem, si dici fas est, liquefacta charitate civitas veneratur.
15. Audiebantur haec quae Mediolani fiebant: et per totam Italiam Viri Dei discurrebat opinio, et divulgabatur
ubique quod surrexisset propheta 0277B magnus, potens in opere et sermone, qui invocato Christi nomine, et
infirmos et curaret, et obsessos a daemonibus liberaret. Maxima quidem ei in curationibus aegritudinum gratia,
sed in daemonibus eliminandis frequentior operatio erat, quia copiosior vexatorum numerus ad experta subsidia
concurrebat, et majorum operatio virtutum minores obscurabat effectus. Jam vero prae frequentia populi qui a
mane usque ad vesperam foribus assidebat, oppressionem vulgi prae corporis imbecillitate non ferens, ad
fenestras domus procedens, se eis conspiciendum praebebat, et elevata manu benedicebat eis. Panes quoque et
aquam devehebant secum, quibus benedictioni ejus suppositis, pro beneficiis 0277C ea sacramentalibus referebant.
Ex vicinis sane castellis, et vicis, et urbibus multi confluxerant, et communia tam advenarum, quam civium in
Mediolano studia erant prosequi Sanctum, expetere beneficium, audire verbum, videre signum; et doctrina et
miraculis ultra quam credibile est, delectabantur.
16. Aderat inter eos quidam ex suburbanis, qui puerum daemoniacum illuc advexerat: qui repente coram
omnibus ad signum crucis, quod Vir sanctus edidit, de bajuli sui brachiis ruit, et elisus humi quasi mortuus sine
ullo sensu immobilis visus est: neque vox, neque halitus erat in eo, tantum circa praecordia exiguus ei supererat
vapor. Dant igitur caeteri locum ut posset procedere, et admitti ad Virum 0277D Dei seminecis pueri bajulus; et
attonita multitudo tam miserabilis casus praestolabatur eventum. Ingressus igitur ad Virum Dei homo est, et
puerum stupidum, nec aliquid sententiam ante pedes Abbatis exposuit, et ait: «Puer iste, domine pater, quem ante
tuos posui pedes, jam per triennium a daemonio acerrime vexatus est: et quoties vel ecclesiam ingreditur, et
salibus exorcizatis aspergitur, vel signum ei crucis imponitur, vel Evangelium audire compellitur, vel divinis
interest Sacramentis, offenditur habitator ejus diabolus, et torquetur atrocius. Dumque modo cum caeteris ego
pro foribus exspectarem, signum sanctae crucis figurante te, et extendente in populos manum sacramentalium
signorum virtute exacerbatus 0278A diabolus, vehementius solito totus ad pueri vexationem se contulit: et sicut
vides, totum corpus ejus occupans, fere ei etiam vitalem spiritum intercludit. Sed et ipse puer, cum audita esset
apud nos gratiae, quam a Deo accepisti, opinio, ex aliorum curationibus suam sperans salutem, rogavit me ut
eum ad te adducerem. Obsecro igitur per misericordiam Dei, ut et laboribus meis, qui in ejus custodia operam
damnosam et periculosam impendo, et illius miseriae, quae tanta est, quantam ipse oculis probas, pio et consueto
affectu subvenias, et rabiem daemonis non usquequaque procedere patiaris.» Flebat igitur, et lacrymis ora
perfusus praesentes quosque commovit, ut omnes pariter supplicarent.
0278B 1099 17. Tunc Vir Dei confidere eos in Dei misericordia jubens, baculo cui innitebatur collum pueri
leniter tangit. Sed et frater ejus Gerardus volens experiri quae ab homine dicta fuerant, latenter dorso ejus signum
crucis impressit. Cumque prius sine motu et sensu nec videns, nec audiens, ante pedes Abbatis diu extensus
pavimento haesisset; ad tactum baculi et ad signum crucis infremuit, et turbatus ingemuit. Jubet igitur Abbas
super proprium lectulum eum poni. At ille quasi ex injuria offensus rejecit se in pavimentum, et stridebat
dentibus, et mordebat procuratorem suum: et capillis eorum qui aderant, manus injiciens, quo poterat conatu se
ab eorum manibus abstrahebat, et ab eis vix teneri poterat. «Eia,» 0278C inquit Abbas, «ad lectum nostrum eum
reducite.» Orante itaque Abbate, et fratribus in oratione prostratis, quasi ardentibus paleis, quae in lecto
continebantur, diabolus ureretur, tormenti aestuantis, vi divina propinquante, passionem clamoribus testabatur.
Jubet igitur Vir sanctus aquam benedictam in os patientis infundi: quam ille pressis labiis et dentibus non
admittens, vix tandem cuneo infixo dissolvente pressuram, vellet, nollet, intra fauces et guttur recepit.
Confestimque ut penetrans sanctificatio ad interiora descendit, quasi infuso antidoto vis maligna erupit, et
vomitu sordidissimo, quasi torrentis impulsu, festina praecipitatione rotatus cum ingenti contumelia daemon
exivit. Repente 0278D qui videbatur mortuus, vivit: et de lecto Abbatis quietus et incolumis surgens
patronumque <Al. patruum> suum amplexatus, «Deo gratias, sanus sum,» inquit. Gratias agunt omnes
communiter Deo, et qui modo flebant, laetantur. Foras clamor effunditur, res intus gesta super tecta solemniter
praedicatur, tota ad spectaculum convenit civitas, benedicitur Deus, gaudet populus, in Abbate tanti operis
patratore totius plebis requiescit affectus.
18. Febricitantibus multis idem Sanctus manus imponens, et aquam benedictam porrigens ad bibendum,
sanitatem obtinuit: aridas manus, et membra paralysi dissoluta tangens incolumitati restituit: caeci etiam sub
multorum testimonio in 0279A eadem civitate ut viderent, imposito signo crucis, a patre luminum potenter obtinuit.
26

