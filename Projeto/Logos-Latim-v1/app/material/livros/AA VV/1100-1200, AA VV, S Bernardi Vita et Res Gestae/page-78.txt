14

CAPUT VIII. DE VARIIS MIRACULIS COLONIAE-AGRIPPINAE FACTIS.

26. Dominica, priusquam Missa celebraretur, caecus quidam per signaculum lucis et vitae illuminatus 0390B
et adductus est ad altare. Ea siquidem die ad promissum sermonem convenerat populus inaestimabilis,
quantum nemo clericorum sese aliquando in ecclesia illa vidisse dicebat. Celebravit autem Missam Pater
sanctus ad altare beati Petri, quod in occidentali parte situm, obtinet in ecclesia principatum. Ibi post Missae
celebrationem, innumera coram omnibus miracula contigerunt. Honorata mulier et notissima in civitate, quae
per quinquennium uno oculo caeca, multa sese in medicos fatebatur inutiliter expendisse, sub manu signantis
visum recepit. Altera quoque similiter illuminata est. ABBAS CAMPENSIS. De multis quae ibidem vidi,
duo tantum occurrunt memoriae. Dico autem de puella surda et 0390C muta quae confestim audivit et locuta
est: et de juvene claudo, quem ad servi sui orationem divina virtus erexit. HERVINUS ABBAS
STEINVELDENSIS. In platea ubi sermonem habuit Vir beatus, eo quod ecclesia populum capere non
sustineret, nobis astantibus caecus quidam visum, et mancus aridae manus simul et brachii adeptus est
sanitatem. ABBAS CAMPENSIS. Ubi finito sermone domum regressi sumus, ex quo januam intravit
exteriorem, priusquam hospitii limen attingeret, me praesente, curvum erexit puerum: mulieri insanae
reddidit mentem: claudam ambulare fecit, et caecam uno oculo matronam Pater beatus illuminavit.
GERARDUS. Haec fuit de qua sic 1179 mirabatur unus e fratribus nostris, quod et diviti beneficium tam
facile praestaretur; 0390D et vere digna fuit omni admiratione celeritas. Prius enim quam signata videretur,
illuminatam se esse clamavit.
27. EBERHARDUS. Ex quo pransi sumus, nunquam nobis illa die miracula defuerunt. Et haec quidem
certius novimus, diligenter probavimus ea. Stabat enim Vir sanctus in fenestra, et per scalam offerebantur
infirmi: siquidem ostium domus aperire nullus audebat; tantus erat impetus et tumultus. Ibi quoque filia
divitis cujusdam viri notissimi in civitate auditum recepit, quem ex multis annis prorsus amiserat. Hanc in
claustro quodam parentes ante locaverant, sed remiserant eam sanctimoniales, eo quod penitus amisisset
auditum. Diu quoque sic manserat nihil audiens, donec ad tactum sacratae 0391A manus Deus aperuit aures
ejus. Post paululum quoque contracta mulier erecta est, et ambulalat. GERARDUS. Puerum curvum, qui
erectus est ipsa die, et caecos multos qui illuminati sunt, omnes vidistis. WOLKEMARUS. Ego ex iis quos
vidi, et quorum memini, numeravi quinque, quosdam uno oculo caecos, quosdam utroque. ABBAS
CAMPENSIS. Circa vesperam illuminata est mulier, quae post manus impositionem duabus aut tribus horis
residebat caeca. Tandem abire volens, nec habens a quo deduceretur, palpabat miserabiliter ad parietem cum
fletu et ejulatu. Omnes miserabamur eam, sed statim congratulati sumus. Acclamavit enim subito, quia
videret: et festinantes ad eam multis hoc probavimus argumentis.
0391B 28. GERARDUS. Dum haec intus agerentur, ego foris astabam, nec ullatenus poteram introire: ab
hora nona, usque ad vesperam sic permansi cum quibusdam fratribus nostris, nec accedere quidem valens ad
ostium, vel ad scalam; tanta erat undique multitudo. Vix tandem nocte secedentibus turbis ingressus, vidi
confestim hominem surdum qui recepit auditum. Ubi coenavimus, quia languentium convenerat multitudo,
rogavimus Patrem, ut ad signandos eos egrederetur. Protinus autem puellis duabus surdis et mutis ad tactum
sacratae manus coram nobis Deus auditum reddidit et loquelam. EBERHARDUS. Ibidem puer quidam, et
matrona de civitate ipsa, ambo claudi, ambo erecti sunt. PHILIPPUS. Secunda feria summo mane, vir surdus
auditum, et caeca 0391C puella visum recepit. Post paululum quoque mulier caeca illuminata est, et tantus ibi
tumultus factus est et concursus, ut vix potuerit in hospitium retrahi Vir beatus: et nescio an fuerit ibi majus
miraculum, quam quod evaserit incolumis. GERARDUS. Circa horam tertiam exiturum virum Dei exoptabat
languentium multitudo, eo importunius instantes, quo modicum jam tempus viderentur habere. Egressus
igitur in plateam signavit ex ordine residentes, et sub oculis omnium ipsa hora quatuordecim sunt sanati:
claudi septem, surdi quinque, puer mancus, et mulier caeca, optatum quique beneficium perceperunt. Ad
singula populus acclamabat, et in laudes Dei voces tonant per nubila: «Christ, uns genade. 0391D Kyrie,
eleison. Die Heiligen alle helffen uns.»

29. Porro archiepiscopus civitatis in ipso residebat hospitio, et coram eo quoque Pater sanctus ubi egressus
est, puerum caecum illuminavit. ABBAS CAMPENSIS. Ex hoc jam turba erat intolerabilis, ut nemini
prorsus egredi domum ingredive liceret. Consilium ergo fuit, ut in domum archiepiscopi deduceretur, liberius
exinde profecturus. Ibi vero nobilis puer filius sororis advocati Coloniensis, ex longo jam surdus et mutus,
coram omnibus nobis per manus impositionem recepit auditum pariter et loquelam. Ibidem quoque caecus
quidam visum, et alter cujus erat crus aridum et inutile, adeptus est 0392A sanitatem. Sed et puella quaedam,
cujus adhaeserat lingua faucibus, et vix poterat loqui, curata est ipsa hora soluto vinculo oris. Horum
omnium testes sumus, testis est civitas Coloniensis. Neque in angulo facta sunt, sed in publico, ut ab
omnibus Deus glorificetur, qui in sanctis suis gloriosus est. Si quis forte aut incredulus aut curiosus exstiterit,
multa ex his facile ei probare licebit, praesertim quae in personis facta sunt non infimis, nec ignotis.

78

