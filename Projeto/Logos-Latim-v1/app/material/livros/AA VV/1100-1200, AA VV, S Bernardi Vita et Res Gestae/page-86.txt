processeramus, et ecce concurrentibus turbis undique puer claudus, quem attulerant, ad tactum beati Viri
sanatus est, et libere 0407A gradiebatur exsultans. Confinium dicitur villa nostris proxima finibus, per quam
transivimus ipsa die. Ibi quoque sub oculis omnium qui convenerant, puerum caecum et mulierem claudam
ex utero matris suae signans Vir Domini et attrectans, amissum reddidit alteri visum, alteri novum contulit
gressum. Ingredienti denique Claram-Vallem unus de nostris occurrit, adducens surdum et mutum puerum,
qui in monasterio diebus jam quindecim Sancti praestolabatur adventum. Nec fraudatus est a desiderio suo
puer fidelis, sed continuo ut signatus est, recepit auditum pariter et loquelam. Et primo quidem vix potuit
nominare Deum; ac deinde praecipientibus nobis invocare coepit beatae Virginis nomen: tandemque soluto
penitus oris vinculo omnia loquebatur, ubertim 0407B gaudii lacrymas fundens. Multi etiam fratrum qui eum
noverant prius, nec audientem penitus nec loquentem, locuti sunt in auribus ejus, et audierunt eum ad plenum
verba omnia formantem. Interrogatus autem quandiu mutus et surdus pertransisset: «Tertius, inquit, annus
transivit ex quo obsurdui et obmutui, et eram innuens tantum.» Et haec dicens cum lacrymis benedicebat
Dominum qui fecerat cum eo misericordiam. Ipsi et nos pro tanto Patre et patrono quantas possumus gratias
referimus, glorificantes semper et laudantes Deum qui est super omnia benedictus in saecula.
23
CAPUT XVI. DE MIRACULIS QUIBUSDAM TREVIRI, RUTILAE, ET FRANCOFURTI PER
BERNARDUM EDITIS.
0407C 54. Sexto kalendas aprilis, ingrediente Viro Dei Treverim, obviam ruit ex more populus universus; et
ecce offerebant ei puellulas sorores duas ex eadem civitate, alteram quinque, alteram quatuor annis miserabili
caecitatis incommodo laborantes: ubi vero signavit eas Vir sanctus, ambae illuminatae sunt; et in ecclesiam
beati Petri deductae, ubi eadem hora Missarum solemnia celebravit. Illic eas vidit clerus et populus: illic
probavimus diligenter miraculi veritatem. Consummato demum sacrificio, Vir Domini juxta altare resedit, ut
super aegros manus imponeret et bene haberent. Protinus autem claudus oblatus est, et ambulavit: oblatus est
caecus, et vidit: oblata est mulier surda, et 0407D audivit. Et haec quidem in somnis admonitam se esse dicebat,
ut festinaret ad eum, cujus benedictione receptura esset auditum. Non dubito quin et alia multa diligens
inveniat investigator: sed haec ad memoriam arbitror posse sufficere. Adhuc tamen in domo archiepiscopi
puerum caecum uno oculo coram nobis illuminatum certissime recordamur.

55. Veritus autem molestam vobis esse brevitatem, ex his quoque quae Rutilae facta sunt, nonnulla
subjunxi. Viderat Pater sanctus in somnis, quod nobis secretius intimavit mulierem claudam in ecclesia
quaerentem se, cum nec ab ea, nec a populo cognosceretur. Gloriabatur autem quod ignotus esset, et
accedens clanculo signabat eam, 0408A et pertransibat: subitoque admirans illa erigebatur. Hujus autem
visionis effectus apparuit manifestus. Siquidem dum in ecclesia illa Missarum solemnia celebraret Vir
beatus, allata est contracta mulier, quae a diebus multis per terram repens erigi penitus non valebat, sed
genibus et scabellulis, quae gestabat manibus, utcunque gradiebatur. Guntrannus de Sirco, quod super
Mosellam situm est castrum, a praedicto monasterio paululum distans, mulierem illam in ecclesia fecerat
deportari. Necdum ad beati Patris manum accesserat, et ecce accessit ad eam spiritus ejus occulte, sicut
praeviderat, subitoque curvata exsiliit, et ambulabat laudans et magnificans Deum. Videns autem populus,
qui claudam prius noverat eam, exclamavit in laude Dei; 0408B tollentesque scabellula ad altare protinus
detulerunt, ut sisterent eam 1191 Domino, et Bernardo servo ejus. Ibidem sane ad tactum ejus mulier de
eodem vico clauda ab annis septem, et puellula contracta, cujus obstupuerant nervi femoris utriusque, ut
extendere genua, aut erecta stare non posset, desideratum gressum coram omnibus receperunt. Oblati sunt ei
vir quoque caecus et mulier caeca, et confestim edito signaculo crucis ab utroque repulit tenebras, et utrisque
lucem restituit. Sed forte haec nostra descriptio, licet studiosis brevior, obliviosis prolixior videatur. Et ipsis
itaque providentes, instar proverbii, quae dicta sunt, perstringamus. Resultabat canoris vocibus ecclesia
Treverensis ad Bernardi tactum ambulante claudo, audiente 0408C surda, caeco vidente. Duas quoque sorores
caecas idem Vir Domini in ingressu civitatis illuminavit; et in domo, puerum caecum uno oculo. Rutilavit
Rutilae in Bernardi praesentia lux coelestis, cujus benedictio claudis duabus gressum, visum reddidit caecis
aeque duobus. In eadem ecclesia, mulier clauda, quae genibus et scabellulis ferebatur, erecta est, priusquam
perveniret ad Hominem Dei.
56. Residebat aliquando Frankenvoert in solio Pater sanctus, et per fenestram ad manum ejus
admittebantur infirmi, quorum innumerabilis multitudo undique fuerat congregata. Et ecce oblatus est inter
caeteros adolescens quidam surdus et mutus ex utero matris suae: cui Vir beatus manum imponens 0408D
confestim curavit eum, et libere audiebat, et loquebatur. Nullam tamen noverat linguam, sed ea tantum
proferebat verba, quae ex colloquentis ore audivisset. Hoc fuit quod maxime nostrum movit Hugonem, ut
describi hoc miraculum postularet: sed nos multa similia videramus. In ipso quoque solio matrona quaedam
dives et honorata de regione eadem deportata est, quae ex longo tempore jacuerat paralytica. Et hanc quoque
signans Homo Dei, tenuit manum ejus et erexit eam, praecipiens ut libere ambularet in nomine Domini nostri
Jesu Christi, et in virtute Spiritus sancti. Dixit, et factum est; exsiliensque ambulabat. Tunc vero acclamabant
omnes; sed specialiter exsultabant milites qui propriis humeris deportaverunt, quam 0409A videbant
86

