18. GERARDUS. Vespere, dum rediret Pater a curia Regis, multitudo languentium hospitii januas
obsidebat: quos in ordinem fecimus residere, et singulos tetigit ac sanavit. Ibi puer claudus ex utero gressum
recepit. Alter caecus uno oculo illuminatus, et vir claudus ab annis decem erectus. Hos ego vidi statim
sanatos sub manu benedicentis. Unus e fratribus 0383D nostris, unum adhuc surdum qui auditum recepit, se
vidisse testatur, et mulierem gratias referentem, quod a dolore capitis convaluisset. EBERHARDUS. Feria
tertia puer caecus illuminatus est, quem ego vidi. PHILIPPUS. Item vir quidam in praesentia Regis et
principum, unius oculi visum recepit. In ipso loco factum est unde plurimum congratulabamur, eo quod
praesens esset dux quidam Graecus, missus a Rege Constantinopolitano. Hic in capella Regis loquebatur
Patri nostro, cum mulier caeca oblata est: ubi vero signata est coram eo, statim illuminata est, et homo ille
compunctus est plurimum in hoc verbo. Sic et circa vesperam astante 0384A Rege, et ipso Duce, et principibus
multis, puer claudus offerebatur. Protinus autem fiducialiter loquens vir fidelis, audientibus omnibus ait: «In
nomine Jesu Christi tibi praecipio, surge et ambula.» Sonuit vox virtutis, et secuta est virtus: surgensque
puer, libere ambulabat, et prius quidem trementibus membris vel tibiis ibat, sed paulatim sub oculis omnium
roborabatur.
19. GERARDUS. Anselmus episcopus Havenbergensis in fronte et faucibus gravissime patiebatur, ut vix
aliquid gustare posset, aut loqui. Hic ergo rogabat beatum Virum dicens, «Quia deberes etiam me curare.»
Cui jucunde respondens: «Si eamdem, inquit, haberes fidem, quam habent mulierculae, posset tibi forte
prodesse.» At ille: «Et 0384B si ego, ait, fidem non habeo, salvum me faciat fides tua.» Tandem signavit eum
Pater et tetigit: et continuo dolor, omnisque tumor abscessit. PHILIPPUS. Victa est curiositas nostra, quia
crebra miracula quotidie coruscant. In octavis Nativitatis Mariae, dum ad ecclesiam proficisceremur, in
claustro canonicorum puer claudus gressum recepit, et coram ipso Patre nostro ambulabat exsultans.
GERARDUS. Inter Missarum solemnia curvus puer erectus est: et hunc vidi cum ad altare deduceret mater
incolumem, ut offerret pro adepta salute candelam. OTTO. Post Missarum celebrationem mulier clauda
gressum recepit, quam nos vidimus omnes ambulantem. GERARDUS. Multa quidem et hac die, et sequenti
collata beneficia languentibus vidit Rex ipse, vidit curia, 0384C vidit universa civitas Spirensis, a cujus
memoria deleri non poterunt in aeternum. Nostra quidem schedula, ubi haec annotaveramus, negligentia
cujusdam fratris amissa est: parcat ei Deus. Tria tamen occurrunt memoriae; nam caetera investigare non
vacat. Feria quinta pueri duo, quorum uterque oculi unius lumen amiserat, in hospitio illuminati sunt, et
paralyticus curatus est, quem deportaverant in grabato. PHILIPPUS. In capella Regis, dum perficeretur
reconciliatio, pro qua nominatim venerat Pater beatus, signavit hominem, cujus caput sine intermissione
tremebat, et sanatus est ipsa hora. Puer etiam claudus ibidem erectus est. GERARDUS. Vespere in hospitiis
1175 duo caeci illuminati 0384D sunt coram nobis. Mane sexta feria coram nobis caecus visum recepit.
20. Sed eundum est nobis; et qui haec deportaturus est, nuntius jam festinat. Quaerimus proinde, quid
dominus episcopus reservavit. EPISCOPUS. Optime factum est, ut me commoneres: nam mihi, fateor,
prorsus memoria exciderant. Sagittarius quidam serviens ducis Conradi, cum nobis Dux occurrisset,
detrahebat verbo crucis, et sanctum Dominum blasphemabat, dicens: «Quia non plus ille signa facit quam
ego.» Ubi ergo ad imponendam manum infirmis Pater substitit, accessit homo, et vidit cui derogaverat:
statim cecidit 0385A exanimis, et diu jacuit sine sensu. ALEXANDER. Ego illi proximus eram quando cecidit,
et equus quidem immobilis stabat. Iniquus autem ille impulsus, subito virtute divina cecidit retro.
Obstupuimus omnes, et advocavimus Patrem: nec prius ille miser surrexit, quam descendens et orans erigeret
eum. Sic in seipso cognita virtute, cui prius detrahebat, incredulus, sequenti die signatus est ad praeceptum
Patris nostri, in exercitum Domini profecturus. 0386A EPISCOPUS. Per omnia benedicta miseratio Domini, qui
novissimae huic generationi unum saltem ex antiquis sanctis reservavit, ut tanquam lucerna ardentissima
temporis hujus tenebras vita, doctrina, miraculis consecraret. Felices vos, qui sub pennis ejus speratis, et
satiamini ab uberibus consolationis ejus! felix congregatio, quae tanto Patre laetatur; cujus nos miseri
saeculares tenui saltem notitia gloriamur!
11

PARS SECUNDA. AUCTORIBUS VARIIS.

0385

12

CAPUT VI. EPISTOLA MONACHORUM CLARAE-VALLENSIUM ET COMITUM SANCTI BERNARDI
COLONIENSIS.

AD CLERICOS ECCLESIAE
0385B

Dominis et amicis suis clericis ecclesiae Coloniensis, salutem dicunt fratres et amici eorum, Everhardus,
Gerardus, et Gaufridus monachi qualescunque; Philippus Leodicensis, Volmarus Constanstiensis, et caeteri
tirones spiritualis militiae, quos Vir sanctus eripuit de medio Babylonis.
21. Ante omnia decet nos ex ipsis medullis cordium tibi gratias agere, Domine Deus noster. Multiplicasti
enim super nos misericordiam tuam, et magnificasti facere nobiscum, immemor omnium iniquitatum
nostrarum, quibus digne puniendis 0385C nec ipsa quidem gehenna sufficeret. Et unde hoc nobis, peccatoribus
75

