annis. Post transitum vero Famuli Dei, cum jam desiderii sui stimulos nullo reprimente tolerare nequiret,
dimisso regimine Claram-Vallem se contulit; ubi etiam magno Dei dono, magnoque miraculo septennium
supervivens, mirabile prorsus in tali aetate vel infirmitate, fervoris ac devotionis exemplum nobis omnibus in
fine reliquit
61

V. — DE GUNNARIO, EX SARDINIAE TETRARCHA MONACHO IN CLARA-VALLE.

12. Simili modo Gunnarius vir illustris, quondam judex et dominus Sardiniae tetrarchalis, cum venisset
aliquando orationis gratia ad sanctum Martinum Turonensem, in revertendo transitum habuit per ClaramVallem: ubi a sancto Bernardo devote susceptus, 0462C et de salute animae copiose praemonitus, converti ab
eo minime potuit, quamvis beatissimus Pater, ipso ibi praesente, et multum gratulante, caecum quemdam
illuminasset. Cumque recessisset, dixit ei Sanctus: «Ego rogavi Dominum instanter pro tua conversione, sed
ad praesens exaudiri non merui: et nunc abire te patior, quia retinere non licet invitum. Verumtamen scias te
huc iterum de Sardinia reversurum.» Abiit ergo vir in terram suam, de ignito Viri Dei colloquio scintillam
aemulandae paupertatis et religionis secum reportans: quae in ejus pectore 1230 per cogitationem interim
coalescens atque exaestuans, opportuno tempore postmodum in flammam operis erupit. Cumque reversus
fuisset in Sardiniam, stimulabant ejus animum 0462D incessanter verba illa prophetica, quae de ore sancti Viri
prolata, quasi coeleste oraculum retinebat; et eum quiescere non sinebant, juxta quod Salomon ait: Verba
sapientium quasi stimuli, et quasi clavi in altum defixi (Eccle. XII, 11). Post modicum vero tempus audito
transitu sancti Viri, consternatus est animo vehementer; arguens semetipsum et poenitens, quod ad illius
praedicationem conversus non fuisset. Sed quod ipso vivente non egit, post ejus obitum implere festinavit.
Mox ergo dispositis omnibus quae necessaria videbantur, primogenitum suum Barasonem in regno suo
principari constituit, caeteris tribus liberis patrimonio suo communiter distributo. Quorum etiam prior natu,
vocabulo Petrus, illico post discessum patris, regnum Caralita 0463A num conjugio sortitum potenter obtinuit,
hodieque nobiliter regit. Ipse vero Gunnarius, dum adhuc quadragenarius esset, aetate corporis et animi
vigore praepollens, relicta Sardinia, omnique gloria mundi deposita, pauper et humilis ingressus est ClaramVallem: ubi jam annum quinquies quinum peragens, in disciplina suscepti Ordinis assidue militat, et
exspectat donec veniat immutatio ejus. Qui cum tanta pro Christi amore reliquerit, nihil omnino se reputat
amisisse; quin potius gratulatur, et magni lucri existimat pro coelesti terrenum abjecisse.
62

VI. — DE REDITU SANCTI BERNARDI EX URBE AD SUOS.

13. Isdem quoque venerabilis Abbas cum aliquando per annos tres moratus fuisset in urbe Roma, atque in
partibus Italicis pro sedando schismate Petri 0463B Leonis, in quo videlicet opere eumdem famulum suum
Christus magnifice honestavit; tandem reversus Claram-Vallem, statim post factam orationem capitulum
fratrum introivit: et quia fatigatus ex itinere, diu loqui non poterat; brevem quidem sermonem, sed plenum
consolatione protulit eis, dicens: «Benedictus Deus, qui vos mihi reddidit, et me vobis,» etc. Haec autem
signavit nobis domnus Girardus quondam abbas Longi-Pontis, qui unus ex antiquis senioribus ClaraeVallensibus, dicta ejus, et facta studiose rimari satagebat.
14. Ipso quoque referente audivimus, quod ille Dei Sanctus dum in quodam monachorum capitulo verbum
Domini praedicaret, duo ex fratribus illis qui aderant, viderunt eum cum subsellio, in quo residebat, 0463C in
aere suspensum, et quasi mensura unius pedis a terra sublevatum. Hic ergo venerabilis Pater, cum esset
aliquando in itinere, haud longe a castro Pruvinensi, revelatum est ei divinitus, quemdam de filiis suis ClaraeVallensibus tunc migrasse. Statimque de vehiculo descendens, fecit obsequium pro defuncto, commendans
animam ejus Deo. Cumque vespere divertisset ad oppidum, quod Cantamerula nominatur, domina ipsius
loci, quae illum in hospitio suo devote susceperat, obtulit ei filiam suam quartano incommodo jamdiu
laborantem, ut ei benedicendo manum imponeret, et bene haberet. Ipse vero benedicens eam atque
consignans ait: «Adhuc unam accessionem passura es, filia, et liberaberis.» 0463D Atque ita contigit ei. Alia
autem vice cum idem vir beatissimus de Laviniaco <fort. Latiniaco>, nobili villa in episcopatu Meldis posita,
egrederetur, oblata est ei grandiuscula puella quaedam surda et muta. Quam cum imposuissent super collum
jumenti sui, respiciens in coelum breviter oravit. Cumque saliva sua linisset labia ejus atque auriculas,
benedixit illam, praecipiens ut vocaret sanctam Mariam. Mox ergo puella, quae nunquam fuerat locuta,
aperiens os suum clamavit, et dixit: «Sancta Maria.» Rogerius ergo quidam, vir religiosus et monachus
Clarae-Vallensis, cum adhuc esset in saeculo, videns miraculum 0464A istud factum in oculis suis, compunctus
est valde; et haec erat, ut nobis asseruit, maxima causa, pro qua seipsum reddidit in Claram-Vallem.
63

1231 VII. — DE FASTRADO ABBATE CLARAE-VALLENSI TERTIO.

15. Venerabilis ac piae memoriae Fastradus, quondam Cistercii abbas, vir eximiae sanctitatis; nobilis
quidem genere, sed morum elegantia nobilior fuit. Qui liberalibus studiis non mediocriter initiatus, sacris
tamen Litteris ardentiori desiderio semper inhaesit; ita ut postmodum cum sapientia et aetate proficeret, eas
prae oculis et manibus incessanter haberet, et ne ad mensam quidem sine lectione divina discumbere vellet.
113

