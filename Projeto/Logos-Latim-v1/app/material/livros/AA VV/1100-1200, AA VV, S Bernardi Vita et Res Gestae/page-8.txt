Guido primogenitus fratrum suorum Nivardum fratrem suum minimum, 0236D puerum cum pueris aliis in platea:
«Eia,» inquit, «frater Nivarde, ad te solum respicit omnis terra possessionis nostrae.» Ad quod puer non
pueriliter motus: «Vobis ergo,» inquit, «coelum, et mihi terra? Non ex aequo divisio haec facta est.» Quo dicto
abeuntibus illis, tunc quidem domi cum patre remansit, sed modico post evoluto tempore fratres secutus, nec a
patre, nec a propinquis seu amicis potuit retineri. Supererat de Deo dicata domo illa pater senior cum filia, de
quibus etiam suo loco dicemus.
18. Eo tempore novellus et pusillus grex Cisterciensis sub abbate degens, viro venerabili Stephano, 0237A cum jam
graviter ei taedio esse inciperet pa citas sua, et omnis spes posteritatis decideret, in quam sanctae illius
paupertatis haereditas transfunderetur, venerantibus omnibus in eis vitae sanctitatem, sed refugientibus
austeritatem; repente divina hac visitatione tam laeta, tam insperata, tam subita laetificatus est, ut in die illa
responsum hoc a Spiritu sancto accepisse sibi demus illa videretur: Laetare, sterilis, quae non pariebas; erumpe
et clama, quae non parturiebas: quia multi filii desertae, magis quam ejus quae habet virum (Isai. LIV, 1); de
quibus postmodum visura es filios filiorum usque in multas generationes. 0237B hominum multitudo prope
basilicam, ad fontem lavans vestimenta sua: et in ipsa visione dictum est ei, quia fons Ennon vocaretur. Quod
cum indicasset abbati, intellexit protinus vir magnificus divinam consolationem: et multum quidem jam tunc de
promissione, sed plurimum postea de 1070 exhibitione laetatus, egit gratias Deo per Jesum Christum; qui cum
eo et Spiritu sancto vivit et regnat in saecula saeculorum Amen.>
CAPUT IV. De ingressu Ordinis, et fervore novitiatus. Quam parcus cibi et somni; cupidus quoque laboris
externi; deque ejus miro in sacra Scriptura profectu.
19. Anno ab incarnatione Domini millesimo centesimo decimo tertio, a constitutione domus Cisterciensis 0237C
quindecimo, servus Dei Bernardus annos natus circiter tres et viginti <al. duo et viginti>, Cistercium ingressus,
cum sociis amplius quam triginta, sub abbate Stephano, suavi jugo Christi collum submisit. Ab illa autem die
dedit Dominus benedictionem, et vinea illa Domini Sabaoth dedit fructum suum, extendens palmites suos usque
ad mare, et ultra mare propagines suas. 0237D religionis opinione celeberrimum, et personis ac possessionibus
dilatatum; sed et propagatum jam per loca alia, et non cessans adhuc ampliorem facere fructum.> Haec quidem
fuere Viri Dei conversationis sancta principia. Conversationis autem ejus insignia, quomodo vitam angelicam
gerens in terris vixit, neminem enarrare posse puto, qui non vivat de spiritu, de quo ille vixit. Solius quippe
donantis et accipientis est, nosse quantum ab ipso mox conversionis exordio praevenerit eum Dominus in
benedictionibus 0238A dulcedinis suae; quanta repleverit gratia electionis; quomodo ab ubertate domus suae
inebriaverit eum. Ingressus est autem domum illam pauperem spiritu, et eo adhuc tempore absconditam ac pene
nullam, intentione ibi moriendi a cordibus et memoria hominum, et spe delitescendi et latendi tanquam vas
perditum; Deo aliter disponente, et eum sibi in vas electionis praeparante, non solum ad Ordinem monasticum
confortandum ac dilatandum, sed etiam ad nomen suum portandum coram regibus et gentibus, et usque ad
extremum terrae. Ipse vero, nil tale de se aestimans aut cogitans, potius ad custodiam sui cordis, et propositi
constantiam, hoc semper in corde, saepe etiam in ore habebat: «Bernarde, Bernarde, ad quid venisti?» Et sicut de
Domino 0238B legitur, quia coepit Jesus facere et docere (Act. I, 1), a prima die ingressus sui in cellam
Novitiorum, ipse coepit agere in semetipso quod alios erat docturus.
20. Postmodum enim cum Clarae-Vallis abbas esset ordinatus, adventantibus novitiis et festinantibus ingredi,
audire eum soliti sumus praedicantem ac dicentem: «Si ad ea quae intus sunt festinatis, hic foris dimittite corpora
quae de saeculo attulistis: soli spiritus ingrediantur; caro non prodest quidquam.» Quod cum novitiis ad
novitatem verbi perterritis, parcens teneritudini eorum, clementius exponendo, carnalem concupiscentiam
praedicare solebat foris dimittendam: ipse cum novitius esset, in nullo sibi parcens, instabat omnimodis
mortificare 0238C non solum concupiscentias carnis, quae per sensus corporis fiunt, sed et sensus ipsos per quos
fiunt. Cum enim jam interiore sensu illuminati amoris dulcius ac frequentius sentire inciperet desursum
spirantem sibi suavitatem, sensui illi interiori timens a sensibus corporis, vix tantum eis permittebat, quantum
sufficeret ad exterioris cum hominibus conversationis societatem. Quod cum continui usus instantia in
consuetudinem mitteret, consuetudo ei ipsa quodammodo vertebatur in naturam: totusque absorptus in spiritum,
spe tota in Deum directa, intentione seu meditatione spirituali tota occupata memoria, videns non videbat,
audiens non audiebat; 1071 nihil sapiebat gustanti, vix 0238D aliquid sensu aliquo corporis sentiebat. Jam quippe
annum integrum exegerat in cella Novitiorum, cum exiens inde ignoraret adhuc an haberet domus ipsa
testudinem, quam solemus dicere caelaturam. Multo tempore frequentaverat intrans et exiens domum ecclesiae,
cum in ejus capite, ubi tres erant, unam tantum fenestram esse arbitraretur. Curiositatis enim sensu mortificato,
nil hujusmodi sentiebat; vel si forte aliquando eum contingebat videre, memoria, ut dictum est, alibi occupata
non advertebat. 0239A Sine memoria quippe sensus sentientis nullus est.
21. Natura quoque en eo non dissentiebat a gratia, ut in eo quoque quadammodo impletum videretur esse quod
legitur: Puer eram ingeniosus, et sortitus sum animam bonam; et cum magis essem bonus, veni ad corpus
incoinquinatum (Sap. VIII, 19, 20). Ad contemplanda quippe spiritualia quaeque seu divina, cum gratia
spirituali, naturali quadam virtute pollebat ingenii; sortitusque etiam in hoc erat animam bonam, sensualitatem
non curiose lascivam, nec superbe rebellem, sed congaudentem spiritualibus studiis, et in eis quae ad Deum sunt,
sponte subditam spiritui et servientem: corpus etiam nullius unquam contaminatum consensu flagitii, etsi
8

