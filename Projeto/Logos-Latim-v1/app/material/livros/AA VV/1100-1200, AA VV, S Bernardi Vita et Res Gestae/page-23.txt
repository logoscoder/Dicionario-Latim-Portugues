impellentibus, in portum Pisanum feliciter appulerunt. 1093 et illis perpetuae sibi infamiae insculpentibus notam,
sibi nominis aeterni et perennis famae inscriptio pararetur. Occurrunt ergo honorati et consules, et domini Papae
pedibus 0269D advoluti, gratias agunt, quod eos tanto dignos judicasset honore, ut eorum eligeret urbem, quam
propria dignaretur iilustrare praesentia. «Tua est, inquiunt, civitas, nos populus tuus: nostris stipendiis
famulamur tibi; imo in usus tuos respublica quidquid apud se repositum habet, exponet. Nihil duplicitatis
invenies in Pisanis: non modo adhaerebunt, modo resilient; modo jurabunt, modo juramenta dissolvent. Non
inhiat populus iste rapinis domesticis et caedibus intestinis. Non est gens nostra domi audax, nec extra
meticulosa. Nos nec servi sumus, nec domini: sed concives et fratres, honore invicem praevenientes, non
seditiosis ausibus alterutrum provocantes. Domi mansuetudine utimur: fortitudinem nostram saepe extranei
experiuntur. Nos, Poenis subactis et 0270A Balearibus insulis subjugatis, terra marique de piratis et dyscolis
triumphantes, reges eorum captivos in vinculis Pisam induximus: de quorum spoliis et varia supellectile in
adventu tuo ornantur compita et plateae, et laetabunda civitas coronatur.» Post hujusmodi verba populo obviam
procedente, prae innumerabili multitudine vix patebat advenientibus via: sed pedetentim procedentes,
desideratam sui copiam prospicientibus per fenestras matronis et virginibus et parvulis cardinales praebebant, et
porrectis hinc inde benedictionibus, usque ad beatae Mariae canonicam, dominus Papa cum comitatu suo
gloriose deductus, et honorifice susceptus est.>
3. Praemissi, antequam de Urbe egrederetur, a domino Papa in Gallias fuerant nuntii, qui dissensionis 0270B et
schismatis a Petro facti ordinem Gallicanae intimarent Ecclesiae, et hortarentur episcopos, ut in ultionem
praesumptionis hujus accingerentur, et damnata parte schismatica, subscriberent unitati. Necdum vero ad plenum
tenor operis innotuerat episcopis, nec privatim quisquam commodare praesumpsit consensum, donec collecto
Stampis generali conventu, in commune decernerent, quid reciperent, quid damnarent. Neque enim Francia,
caeteris regionibus proclivibus ad schismata, aliquando tali factione <al. Guiberti vel Burdini susceptione>
foedata est, nec malignorum adquievit erroribus: nec fabricata est idolum in Ecclesia, venerata in Petri cathedra
monstrum. Nec enim talibus in causis principalia 0270C aliquando eos terruerunt edicta, aut generalibus utilitatibus
privata commoda praetulerunt; nec declinantes in partem, personis detulere, sed causis: sed si quid oportuerit,
fortiter persecutionibus obviarunt, nec damna nec exsilia formidarunt. Convocato igitur apud Stampas concilio,
abbas sanctus Clarae-Vallensis Bernardus, specialiter ab ipso rege Francorum et praecipuis quibusque
pontificibus accersitus, sicut postea fatebatur, non mediocriter pavidus et tremebundus advenit, periculum quippe
et pondus negotii non ignorans. In itinere tamen consolatus est eum Deus, ostendens ei in visu noctis Ecclesiam
magnam concorditer in Dei laudibus concinentem; unde speravit pacem sine dubio proventuram. Ubi vero ad
locum ventum est, celebrato prius 0270D jejunio, et precibus ad Deum fusis, cum de eodem verbo tractaturi Rex et
episcopi cum principibus consedissent, unum omnium consilium fuit, una sententia, ut negotium Dei, Dei famulo
imponeretur, et ex ore ejus causa tota penderet. Quod ille, timens licet et tremens, monitis tamen virorum
fidelium acquiescens suscepit, et diligenter prosecutus electionis ordinem, electorum merita, vitam et famam
prioris electi, aperuit os suum, et Spiritus sanctus implevit illud. Unus ergo omnium ore locutus, suscipiendum
ab omnibus summum pontificem Innocentium nominavit: et ratum esse omnes pariter acclamarunt, et decantatis
ex more laudibus Deo, 1094 obedientiam deinceps polliciti, electioni Innocentii omnes pariter subscripserunt.
0271A 4. Interea cominus Papa, multis in Pisis, et in Tuscia, et in aliis provinciis potestative dispositis, valefaciens
Pisanis et gratias agens in Provinciam navigio delatus est, et Burgundiam transiens Aurelianum pervenit: ubi,
occurrentibus episcopis, a rege piissimo Francorum Ludovico alacriter et honorifice susceptus est. Inde a
Gaufrido Carnotensi episcopo, magnarum virtutum viro, Carnotum deducitur: ubi etiam gloriosus Anglorum rex
Henricus ei cum maximo episcoporum et procerum comitatu occurrit. Hunc quoque regem venerabilis Abbas ad
eum praemissus adduxit: quem vix persuasit Innocentium recipere, ab episcopis Angliae penitus dissuasum.
Cum enim omnimodis recalcitraret et detrectaret: «Quid times,» ait? «Times peccatum incurrere, si obedias 0271B
Innocentio? Cogita,» inquit, «quomodo de aliis peccatis tuis respondeas Deo; istud mihi relinque, in me sit hoc
peccatum.» Ad quod verbum persuasus rex ille tam potens, extra terram suam domino Papae occurrit usque
Carnotum.
5. Reversi interim de Germania legati domini Papae, tam episcoporum, quam Regis assensum et litteras
detulerunt, et deprecationem publicam, ut ad eos transiens, suam eis desideratam exhiberet praesentiam. Facile
enim persuasi sunt recipere eum, quem jam caeteri recepissent. Sed detinuit eum dilectio et devotio Ecclesiae
gallicanae; et singuli et omnes 0271C visitationem apostolicam expetebant. Perlustrata igitur Francia, 0271D quas
ab ejus praedecessore imperatore Henrico per maximos quidem labores et multa pericula Romana Ecclesia
vindicarat. Ad quod verbum expavere et expalluere Romani, gravius sese apud Leodium arbitrati periculum
offendisse, quam declinaverint Romae. Nec consilium suppetebat, donec murum se opposuit Abbas sanctus.
Audacter enim resistens Regi, 0272A verbum malignum mira libertate redarguit, mira auctoritate compescuit.
6. Rediens autem Leodio, Claram-Vallem dominus Papa per se ipsum voluit visitare: ubi a pauperibus Christi,
non purpura et bysso ornatis, nec cum deauratis Evangeliis occurrentibus, sed pannosis agminibus scopulosam
bajulantibus crucem, non tumultuantium classicorum tonitruo, non clamosa jubilatione, sed suppressa
modulatione affectuosissime susceptus est. Flebant episcopi, flebat ipse summus Pontifex: et omnes mirabantur
congregationis illius gravitatem, quod in tam solemni gaudio oculi omnium humi defixi, nusquam vagabunda
23

