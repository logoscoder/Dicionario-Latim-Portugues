Post horam igitur nonam egressus ad eos, signavit ex ordine residentes. Et continuo ex his, de quibus certi
sumus illuminati sunt caeci quinque, et claudi tres receperunt gressum, digne admirantibus universis: vespere
quoque in capella episcopi surdus quidam recepit auditum. Tertia feria priusquam egrederemur, tres in ipsa
episcopi domo claudi erecti sunt, mulieres duae et puer unus. Multa quidem et alia signa Leodii et in itinere
facta sunt: sed e multis pauca 0396C sufficiant.
36. Feria quarta profecti ab oppido cui nomen Huy, festinavimus ad monasterium quod Gembolium
vocant. In ipso autem itinere senex caecus uno oculo, et adolescens eodem laborans incommodo, ambo simul
illuminati sunt. Feria quinta mane in monasterio praedicto Gembolio, puer claudus oblatus est Viro Dei, et
confestim signatus ab eo gressum recepit, et coram omnibus ambulabat. Post paululum quoque in ingressu
ejusdem vici, puer alter pedibus manibusque contractus, sub oculis 1183 omnium utrorumque membrorum
adeptus est sanitatem. Nec longe processerat, et ecce puer mutus ex utero offerebatur in via: et hunc quoque
signavit et sanavit, statimque solutum est vinculum 0396D oris ejus, et loquebatur recte. In ipso itinere oblati
sunt surdi duo, et qui mutum fecerat loqui, surdos fecit etiam audire. Novum in partibus illis aedificatur
monasterium, cui Villare nomen est, et ante paucos menses illuc Pater sanctus congregationem 0397A miserat
monachorum. Voluit ergo plantationem novellam vel in transitu visitare, et peregrinantes filios consolari.
Factum est autem cum monasterio appropinquare coeperat, claudam mulierem tetigit, signavit, erexit, et
praecepit libere ambulare. Duabus quoque claudis in ipso loco gressum, et juveni cuidam amissum unius
oculi visum reddidit coram fratribus ipsis, et aliis plurimis qui convenerant.
37. Exinde festinabat ad oppidum, cui Fontanae nomen est, ubi Philippus noster apud propinquos suos
eum rogaverat hospitari. In eodem vero itinere offerebant ei caecum a nativitate puerum, qui nec ipsas
quidem poterat aperire palpebras oculorum. Desperarant omnes, etiam qui plurima viderant 0397B maximaque
miracula: at ille nihil cunctatus manum imposuit puero, factaque oratione brevissima, ut solebat, digitis suis
palpebras ejus aperuit, et sciscitatus est an videret. Cui puer: «Video, inquit, domine, video vos; et omnes
homines video capillatos.» Plaudensque et vehementer exsultans aiebat: «Deus, Deus, ultra non offendam ad
lapidem pedes meos.» Feria sexta, Fontanis priusquam egrederemur, puellae contracta et arida manus sanata
est et extensa. In via quoque juxta vicum quemdam, puer claudus gressum recepit. Ex hoc accessimus ad
castrum quod nominant Bins, unde tanta occurrit hominum multitudo, ut totam camporum planitiem populus
operiret. Illic puerum claudum humeris offerebant, quem Vir Domini signans 0397C deponi jussit ut ambularet.
Vix potuit novis gressibus via parari; tantus erat concursus, tantusque tumultus: depositus tamen ambulare
coepit in medio populi, et deducentes eum in liberum campum plurimi successerunt. Aderat enim mater,
aderant propinqui ejus et multi qui noverant eum, ipsa sua exsultatione fidem miraculo facientes. Interim
sane dum secessisset cum puero pars non modica populi, geminata laetitia est, et alter quoque puer similiter
claudus similiter gressum recepit. Tertius in eadem planitie claudus vir erectus est, et coram omnibus
ambulabat, et currebat gratulabundus et laudans. Prope idem castrum caecus unus illuminatus est, et surdi
duo receperunt auditum 0397D ipso loco ubi substiterat, ut populo benediceret, et dimitteret eos. Mons vocatur
castrum primum in provincia Haynonensium, ubi sexta feria pernoctavimus. Illic mane sabbato, priusquam
proficisceremur, senex quidam de proxima villa multis eorum qui aderant, et Philippo nostro non incognitus,
quod a multis jam annis amiserat, oculorum lumen recepit. Sed et puer quidam scholaris caecus altero oculo
illuminatur tanta celeritate, ut non prius amoveret Pater beatus manum, quam puer clamaret, «Video,
domine,» stupentibus universis.
38. Haec in hospitio facta sunt coram venerabili episcopo Cameracensi Nicolao, et clericis ejus etiam, et
multis religiosis viris qui de tota provincia 0398A occurrerant Viro Dei. Iisdem quoque astantibus, cum
egrederetur castrum, mulieris aridam manum sanavit, et gressum reddidit claudo. Plurima ipso die miracula
coruscaverunt, adeo ut multa ex ipsis a memoria elaberentur. Horum tamen certissime recordamur. Surdae
duae auditum receperunt in via, et puer quidam unius oculi visum. Nec longe processeramus, et ecce in
campo mulier amissum ex longo unius oculi lumen recepit. In eadem strata, capellula quaedam est duobus a
praedicto castro millibus distans: illuc in occursum Viri Dei venerabilis convenerat multitudo, ut faciem ejus
videret, et susciperet benedictionem. Nec fraudavit Dominus populi sui devotionem, quin desiderata eis
virtutis suae magnalia demonstraret, 0398B Ibidem enim coram ommibus senex quidam, qui viginti, ut
dicebatur, annis caecus manserat, factus est 1184 videns, et mulier surda audivit non sine multa ipsorum et
populi exsultatione. Alio quoque in loco cum substitisset, oblati sunt pueri duo, quorum uterque uno tantum
videbat oculo, et mulier surda. Nec ante dimotus est, quam et pueris visum, et mulieri reddidisset auditum.
Adhuc autem in eodem itinere prope torrentem Huns ante transitum puer caecus illuminatus est: post
transitum duae surdae receperunt auditum. Jam appropinquabamus hospitio, et ecce clauda mulier per manus
impositionem gressum recepit coram multitudine copiosa plebis, quae in occursum beati Viri de tota venerat
regione. Alii quoque debiles et 0398C aegroti desiderata adepti sunt beneficia. Sed longum est singula quaeque
referre. Valencenas nominant oppidum, ubi ea nocte mansimus, oppidum grande et populosum. Illic sane,
81

