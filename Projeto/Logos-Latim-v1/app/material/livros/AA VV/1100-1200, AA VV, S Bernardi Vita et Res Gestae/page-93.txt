dormitorium: et ille qui extremum fere anhelitum trahebat, non obiit ante terminum constitutum. Mox itaque
ut signum ad vigilias pulsari coepit, pulsata est etiam tabula, et ille decessit. Quod non modo de isto fratre,
sed etiam de pluribus aliis pluries accidit, ut ad 0421B nutum et voluntatem beatissimi Patris eorum finis
protelaretur.
36

CAPUT X. DE FRATRE MAGIS REI FAMILIARIS, QUAM FRATERNAE CHARITATIS STUDIOSO, ET IN
CLARAM-VALLEM MORTUO.

POENAM EXTRA

13. Cum audisset aliquando Vir Domini, quemdam de filiis suis spiritualibus, virum bonum et religiosum,
missum ab eo in Normanniam, desperata ibidem aegritudine laborantem, decrevit mittere et reducere eum ad
se, ut devotus frater in nidulo suo moreretur, et desiderata sibi sepultura non privaretur. Verumtamen unus de
fratribus ejus carnalibus, nomine Guido, nitebatur huic obviare consilio; quia 0421C cum esset unus ex
provisoribus Clarae-Vallis, intendebat, ut credo, parcere sumptui et labori. Qui cum pertinaciter hujusmodi
persuasioni insisteret, dixit ad eum beatus Bernardus: «Nunquid major cura est tibi de pecunia vel jumentis,
quam de fratribus tuis? Quia ergo non vis ut fratres nostri nobiscum requiescant in valle ista, nec tu ipse
requiesces in ea.» Et factum est ita: nam idem Guido, quamquam alias vir bonus et religiosus esset, tamen ut
sermo Sancti impleretur, non est consummatus in Clara-Valle; sed apud Pontiniacum praeventus aegritudine
lecto decubuit, ibique disponente Deo terminum vitae, et locum sepulturae accepit.
37

CAPUT XI. DE SANCTO
ETIAM DUM FORIS AGERET.

BERNARDO, SPIRITU SUIS IN CLARA-VALLE FRATRIBUS PRAESENTE,

0421D

14. Venerabilis pater Bernardus cum aliquando per annos tres moratus fuisset in urbe Roma atque in
partibus Italiae, pro sedando schismate Petri Leonis, in quo videlicet tempore eumdem famulum suum
Christus Dominus magnifice honestavit, tandem reversus Claram-Vallem, 1201 statim post factam
orationem, capitulum fratrum intravit: et quia fatigatus ex itinere, diu loqui non poterat, brevem quidem
sermonem, sed consolatione plenum protulit, ita dicens: «Benedictus Deus, qui vos dilectissimos fratres
meos mihi reddidit, et me 0422A qualemcumque patrem vestrum vobis. Et ego quidem, filioli, quamvis per hoc
triennium visus fuerim longe remotus a vobis, non tamen puteris me semper absentem fuisse. Sciamus enim
quod tribus vicibus interim reversus sum ad vos, visitans domum istam, officinasque perambulans, et semper
exhilaratus et consolatus abscessi, videns unanimitatem atque instantiam vestram in proposito Ordinis
vestri.»
15. Innumera sunt alia quae iste famulus Dei dixit et fecit, in quibus manifeste apparebat eum prophetali
gratia praeditum, multoties ibi praesentem esse spiritu, ubi absens corpore videbatur; multaque abscondita et
etiam longius posita Domino revelante cognoscere, quae ipsum latere videbantur. 0422B Haec autem
significavit nobis dominus Gerardus, quondam abbas Longi-Pontis, qui unus ex antiquis senioribus ClaraeVallis, dicta et facta sancti Patris rimari studiose satagebat. Ipso quoque referente audivimus, quod iste Dei
Sanctus, dum in quodam monachorum capitulo Verbum Dei praedicaret, duo ex fratribus, qui aderant,
viderunt eum in subsellio, in quo residebat, in aere suspensum, et quasi mensura unius pedis a terra
sublevatum.
38

CAPUT XII DE GRATIA BEATO BERNARDO DIVINITUS CONCESSA, QUA ABSENS SUORUM

NECESSITATES NOVERAT.

16. Iste fidelis et prudens dispensator annonae Dominicae quodam tempore pro causis Ecclesiae solito
diutius foris moratus fuerat. Siquidem pro pace facienda, pro schismate resarciendo, pro haeresibus
confutandis, frequenter ex mandato summi Pontificis, licet invitissimus, exire cogebatur. Explicitis itaque
causarum nexibus, pro quibus exierat, ad monasterium revertitur, et quam citius opportunitas datur cellam
Novitiorum ingreditur; quatenus novelli et teneri filioli, quos lacte nutriebat, quanto diutius sacrae
exhortationis ipsius dulcedine caruerant, tanto copiosius ab uberibus consolationis ejus reficerentur.
Quaquaversum enim sanctus Pater exibat, verbum Dei seminabat super omnes aquas: et vix unquam absque
fenore spiritualis lucri redibat; implens cellam probationis multitudine Novitiorum, 0422D quorum numerus
aliquando ad centum extendebatur, ita ut ad horas divini officii, Novitiis chorum replentibus, exceptis paucis
senioribus, qui disciplinae providebant, monachi foris stare cogerentur .
0422C

17. Cum ergo, sicut praediximus, cellam Novitiorum intrasset, et in lingua sua illa placabili et aedificatoria
cunctos hilares, et ad observantiam sacri propositi ferventiores reddidisset, unum ex eis seorsum revocans
dixit ad eum: «Fili charissime, unde tibi haec tristitia, quae intimos recessus cordis tui tam perniciose
depascitur?» Novitio autem prae verecundia vix aliquid loqui audente, ait ille vere mitis et 0423A humilis
corde, qui se pastorem, et non mercenarium omnibus exhibere noverat: «Scio, fili dilectissime, scio quae
circa te aguntur; et propterea paterno pietatis tibi compatior affectu. In hac namque tanta mora absentiae
meae, cum desideratissima semper mihi fratrum meorum praesentia corporali carere compulsus fuissem, et
93

