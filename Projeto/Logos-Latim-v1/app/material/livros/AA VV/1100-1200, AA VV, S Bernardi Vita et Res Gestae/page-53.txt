31. Apud Spirensium civitatem, praesente Romanorum rege Conrado, qui Dei Hominem ab ecclesia 0338D ad
hospitium devotissime deducebat, offerebant puerum claudum, rogantes ut ei manum imponere dignaretur.
Quem signatum protinus erigens, super pedes statuit, et libere gradiebatur, in Dei laudem acclamantibus
universis. In capella episcopi civitatis ipsius, rege ipso vidente, visum reddidit caecae cuidam mulieri, et claudo
nato gressum donavit. Multa quidem et alia in manu ejus ibidem Christus effecit, sed ad exemplum pauca
sufficiant. Nonnullos etiam pauperculos pueros rex ipse devotus suis illi manibus offerens, de multorum
curatione meruit gratulari. Nec modo apud praedictam Spirensium urbem, sed apud Francovadum Moguntinae
dioecesis locum, innumeris virtutibus idem Dei servus 0339A effulsit. De tota siquidem regione quotquot
patiebantur, afferebant ad eum, et tantus erat concursus, 1142 ut praedictus rex cum aliquando populum
comprimentem coercere non posset, deposita chlamyde Virum sanctum in proprias ulnas suscipiens, de basilica
exportarit. Inter plurimos sane qui ibi dem adepti sunt sanitatem, senex quidam paralyticus de vicinia illa, homo
notus et honoratus, multis suorum precibus, non sine multo labore introductus est ad Hominem Dei: a quo post
brevissimam, ut solebat, orationem erectus protinus et sanatus, non modo incolumis, sed et fortis apparuit, ut
posses credere, si videres, non tam alteratum hominem esse, quam alterum. Jamque eo viriliter procedente
parabant alii tollere lectum ejus in quo advectus 0339B erat, cum revocans eum unus ex circumstantibus Hugo
Tullensis Ecclesiae archidiaconus, evangelici illius paralytici memor: «Non sic,» ait, «non sic vacuus reverteris,
tolle grabatum tuum, et ambula (Joan. V, 8).» Et imponens in humeros ejus, dimisit eum libere procedentem: et
omnis plebs, ut vidit, dedit laudem Deo. Ibidem etiam puer surdus et mutus ex utero matris suae, sublevatus per
scalam, et in fenestra accedens ad Virum Dei, sub manu ejus auditum recepit pariter et loquelam Sed et
paralytica quaedam mulier de eadem regione, dives et honorata, ibidem recepit amissam ex multo tempore
sospitatem. Dumque exsiliens ambularet, omnes quidem laetati sunt qui videbant, sed prae caeteris exsultavere
milites qui attulerant 0339C et obtulerant eam. Nam et ipsius sibi particeps esse virtutis religiosa devotio videbatur.
Per idem tempus transeunte Sancto prope vicum in littore Rheni positum, quem Bobardum vocant, et varios per
universam provinciam curante languores, oblatus est paralyticus in grabato. Audita siquidem fama virtutum, a
praedicto vico in occursum ejus se fecerat apportari. Cui in medio populi manus imponens, erexit hominem,
incolumemque remisit ad propria.
32. Eodem anno ingredienti urbem Treverensium Servo Christi, ex more obviam ruit populus universus.
Offerunt ei sorores duas. quae ab annis quatuor, amborum lumen amiserant oculorum. 0339D Quarum ille utrique
imprimens signum crucis, visum reddidit lucis: et videntes Virum Dei cum caeteris sequebantur. In ejusdem
basilica civitatis, cum ad altare beati Petri apostoli Vir apostolicae gratiae immortalem Hostiam immolasset,
oblatus est ei claudus, et ambulavit: oblatus est caecus, et vidit, oblata est surda mulier, et audivit. Haec in
somnis admonitam se esse dicebat, ut Dei Hominem peteret, cujus beneficio receptura esset auditum. Apud
Confluentiam, Trevirensis dioecesis nobile castrum ad Mosellam fluvium, qui ibidem in Rhenum labitur, Dei
Famulus pertransibat: cumque paululum processisset, oblatum sibi et signatum hominem claudum deponi jussit
et ambulare, sed 0340A non fuit qui obediret. Nec mora, claudus idem retractum femoris nervum clamat sponte
laxari, et dum nescit, extendi velut ab altero genu suum, quod quamlibet ante conatus, nullo modo potuisset.
Mirantur omnes, probatur sub omni velocitate quod dicitur: deponitur illico, illico graditur, illico sanus et
incolumis innotescit.
CAPUT VI. De variis et illustribus miraculis Coloniae, Aquisgrani, Leodii, Cameraci, el in Hispania factis.
33. Non est nobis Colonia transeunda. Magna est civitas: magna illic Dei Famulo virtus adfuit; magna illum
devotio coluit populorum. Ostenditur usque hodie in claustro beati Petri, sicut a personis veridicis nuper
accepimus, adolescens olim 0340B claudus, nunc libere gradiens, qui oblatus Viro Dei, ad impositionem manus
ejus gressum recepit, unde etiam filius ejus publice cognominatur. Abbas Henricus de Suecia, cujus nos supra
fecimus mentionem, nuper retulit nobis, feminam nobilem, germani sui olim uxorem, cum post obitum viri sui
prae dolore phrenesim incurrisset, et multo tempore sic se habens, in vinculis teneretur, eidem Patri sancto in
praefata urbe oblatam, et vix tenuiter in turba circumstrepente signatam, dum ex more ligata 1143 revehitur,
mentem pristinam atque integram recepisse salutem. In eadem etiam civitate filiam surdam eidem Patri sancto
parentes nobiles obtulerunt. Hanc aiebant a pueritia traditam sanctimonialium monasterio feminarum, ibidem
0340C amisisse prorsus auditum, et annos plures in eodem incommodo peregisse. Cujus aures signo crucis edito
Pater sanctus attrectans, protinus et auditum ei, et parentibus eam reddidit audientem. Accedens inter haec mulier
honorata, Coloniensis itidem civis, quae alterius oculi lumen amiserat, plurima jam per quinquennium inutiliter
sese in medicos expendisse dicebat. Et ipsam quoque continuo per signum crucis illuminans Vir beatus, quod
gratis acceperat, gratis dedit. Sed et matronam alteram in beati Petri basilica oblatam in lectulo, idem Christi
servus erexit protinus, et incolumem suis pedibus abire praecepit. Hujus ex multo tempore nervi femorum
fuerant sic retracti, ut nec erigi ullatenus posset, nec consistere pedibus suis. 0340D Nam ex personis aliis
perhibebant, qui studiosius observarunt, ad ejusdem Viri sancti orationem et manus impositionem, in civitate
praedicta, intra triduum quod ibi fecit, duodecim claudos erectos, mancos duos sanatos, quinque caecos
illuminatos, loquelam redditam mutis tribus, et decem surdis auditum.
34. Aquisgrani sede regia, dum in illa famosissima toto Romanorum orbe capella Vir beatus Missarum solemnia
celebraret, claudo homini gressum, et caecis quatuor visum sub manu ejusdem servi sui, Rex regum et Dominus
53

