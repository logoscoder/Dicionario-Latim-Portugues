Quod non modo faciebat in propria domo, verum etiam in scholis 0464B peregrinando. Hic dum esset abbas
Camberonensis, decedente piae memoriae domno Roberto, qui beato Bernardo successerat, electus est ad
regimen Clarae-Vallis. Ad quam tamen electionem venire dissimulavit, quamvis ex nomine vocaretur; timens
utique ne hoc illi accideret, quod semper accidere verebatur. Verumtamen antequam Legati Clarae-Vallenses
ad eum requirendum pervenire potuissent garrula fama praevolante cognovit, quia in ejus personam omnes
unanimiter convenissent. Hoc itaque rumore turbatus et anxius, fugam arripuit; veniensque ad domum VallisSancti-Petri, quod est monasterium Ordinis Carthusiensis, per dies aliquot ibidem latitavit: ubi cum die
noctuque in oratione persisteret, factus est in mentis excessu; et ecce 0464C apparuit in magna gloria Virgo
puerpera, domina Angelorum, portans in manibus Regem gloriae, parvulum suum Jesum. Quam cum ille
vidisset, procidit ad pedes ejus, obsecrans ut sui misereretur. Cui Beata respondit: «Quid turbaris, o homo?»
Et imponens ei in ulnas suas, velut alteri Simeoni, nobilem illam sarcinam quam gestabat, ait: «Accipe
Filium meum, et serva mihi illum.» Quo facto, sublata est visio ab oculis ejus: et rediens ad seipsum,
intellexit quoniam a Domino egressus est sermo, et quia vere filii Dei, et membra Christi essent qui ejus
providentiae committebantur. Hac igitur tam laeta visione praemonitus, jam non est ausus ultra recalcitrare,
ne videretur ordinationi Dei 0464D velle resistere.
16. Suscepto autem praefato regimine, quam sollicitum, quam discretum, quamque benignissimum
pastorem exhibuerit se, non est meae simplicitatis exponere. Nam quemadmodum alios praecellebat officio
dignitatis, ita etiam praecedebat religionis exemplo, et merito sanctitatis. Castus, pius, et humilis, mansuetus
atque modestus super omnes quos in diebus ejus vidisse me memini. Parcimoniam vero, ait ille Severus de
beato Martino, non est necesse in eo laudare, cum adhuc in saeculo positus ita frugaliter vixerit, ut non jam
scholasticus, sed monachus 0465A putaretur. Nam sicut ipse quibusdam intimis suis secrete innotuit, biennio
ante conversionem suam, licet aetate nondum adultus, ita abstinentiae operam dedit, ut nunquam voluerit
saltem pane et aqua saturari. Carnium autem edulium, quamvis in ipso tempore ad mortem pene aegrotasset,
nunquam sumere acquievit. Jam vero monachus factus, quam sobrie vivendo, imo quam rigide abstinendo
corpus in servitutem redegerit, supersedeo dicere; quia, ut verum fatear, vehementior fuit in hac parte. Satis
etenim illum super hujusmodi novi atque notavi; quippe qui pluribus annis eidem in sua mensa ministravi.
Nam cum in seipso vitia carnis sine miseratione persequeretur, ipsi quoque miserae carni, cui
naturaliteinsitus erat, minus quam oporteat, compati videbatur.
0465B 17. Caeterum in exteriori habitu et cultu pro officii dignitate, quam humilis et quam temperans
exstitit, hoc uno quod dicturus sum, facile advertere erit. Quadam siquidem die cum vestiarius monachus in
lectulo ejus cucullam nescio, an tunicam, qua ipsum indui vellet, solito meliusculam apposuisset, increpavit
eum, audiente me, pater, et dixit: «Quid est, dilecte mi frater, quod facere cupis, ut a communione fratrum
nostrorum me separes, et notabili habitu decolores? Ecce qui mollibus 1232 vestiuntur in domibus regum
sunt. An quia abbatis nomine censeor, propterea monachus esse non debeo? Nunquid idcirco constitutus sum
minister et 0465C servus aliorum, ut lautioribus epulis debeam saginari, et cultioribus ornari? Si ergo me
diligis, si pacem meam quaeris, si praeceptis meis obedire non despicis, precor atque praecipio ne id amplius
facere velis. Nam cum ego sim apud Deum indignus, et omnium minimus, magnum est mihi si communi
omnium victu atque vestitu fuero honoratus. Ex quo enim assumptus sum ad regimen animarum, hoc unum
est quod prae caeteris timui semper, et timeo; ne occasione hujus administrationis, pauperem vitam, quam
professus sum, deseram, et monachi praemium perdam.» Hic itaque dilectus a Deo et hominibus, et
charismatum donis principaliter adornatus, non solum verbo et exemplo proficiebat, verum etiam gratissima
corporis habitudine, mira 0465D devotione intuentes afficiebat. Tanta siquidem Spiritus paracleti gratia in
ipsius vultu angelico radiabat, ut vix posset fidelium aliquis desiderabili ejus aspectu satiari: praesertim qui
puritatem animi ejus, et singularem mansuetudinem cogitabant, quam in exteriori homine, velut in proprio
sigillo, divina manu impressam cernebant. Qui videlicet vir venerandus, cum jam factus esset Cisterciensis
coenobii ac totius Ordinis Pater universalis, magnum in 0466A eo, ut credimus, fructum fecisset, nisi peccatis
nostris exigentibus tam cito subtractus fuisset. Sed quia ejus sanctissima vita diutius frui digni non fuimus
praecisa est velut a texente, dum adhuc ordiretur. Verumtamen ipse consummatus in brevi, explevit tempora
multa: placita enim erat Deo anima ejus, et angelico consortio digna

18. De cujus felici transitu mox futuro, beatae memoriae Petro Tolosano, de quo superius multa retulimus,
facta est hujusmodi revelatio. Videbat in visu noctis: et ecce in nubibus coeli Filius Dei, sanctorum
frequentia comitante, de coelo adveniens, et in ipso aere consistens, in throno gloriae residebat, et splendor
ex eo procedens mundum illuminabat. Porro ad dexteram majestatis illius monumentum 0466B quoddam
gloriosissimum in aere suspensum apparebat, quod miro opere fabricatum intuentium oculos admodum
delectabat. At vero ante fores basilicae Clarae-Vallis multitudo promiscui sexus innumerabilis assistebant,
qui sursum erectis vultibus regem gloriae Dominum nostrum Jesum Christum, ipsumque mausoleum intente
respiciebant. Praefatus autem monachus Petrus accedens ad eamdem turmam, de sepulcro illo quod coram
Domino apparebat, coepit interrogare quid esset, aut quid signaret. Tunc unus ex eis respondit ei taliter,
114

