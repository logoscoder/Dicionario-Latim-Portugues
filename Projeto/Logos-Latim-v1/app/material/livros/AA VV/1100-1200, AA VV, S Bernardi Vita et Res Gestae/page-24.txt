curiositate circumferrentur; sed complosis palpebris ipsi neminem viderent, et ab omnibus 0272B viderentur. Nihil
in ecclesia illa vidit Romanus quod cuperet, nulla ibi supellex eorum sollicitavit aspectum; nihil in oratorio nisi
nudos viderunt parietes. Solis moribus poterat inhiare ambitio, nec damnosa poterat esse fratribus hujusmodi
praeda, cum minui non posset asportata religio. Gaudebant omnes in Domino, et solemnitas non cibis, sed
virtutibus agebatur. Panis ibi autopyrus pro simila, pro careno sapa, pro rhombis 1095 olera, pro quibuslibet
deliciis legumina ponebantur. Si forte piscis inventus est, domino Papae appositus est, et aspectu, non usu in
commune profecit.
7. Invidit diabolus, et servorum Dei gloriam, quos tanti hospitis nobilitabat praesentia, ferre non 0272C valens,
dum in choro alacriter psallerent et devote, praesentibus etiam nonnullis ex cardinalibus, qui in auditu et aspectu
eorum delectabantur, aliquantos fratrum horribili pavore turbavit. Nam et unus prae caeteris occupatus,
blasphema quaedam verba locutus est, «Dicite,» inquiens, «Ego sum Christus:» et alii plures territi et
tremebundi, ad beati Patris vestigia confugerunt. At ille conversus ad caeteros, «Orate,» inquit: ac deinceps sub
silentio eos qui turbati videbantur eduxit, atque compescuit; ut nequissimus ille, qui conventum pietatis
transferre conabatur in theatrum, et scholam innocentiae in derisum, non, ut putabat, existimationem
religiosorum hominum corrumpere 0272D posset, sed se proderet, et conatus suos experiretur infirmos. Tanta
siquidem celeritate omnia sunt sedata, ut personas illas, quae prope astabant, omnino latuerit quod acciderat; et
malignus hostis velociter increpatus, non modo scandalum eis quod parabat, inferre nequiverit, sed nec ad
illorum notitiam rem perferre. Factumque est ex eo, ut ampliori 0273A sese custodia fratres munirent: et merito, et
numero, et possessionibus deinceps cresceret Clara-Vallis, et multiplicatis conventibus, fere per omnem
latitudinem loci illius dilataretur religio; ipse etiam Abbas sanctus extunc amplius solito miraculis clareret et
signis
CAPUT II. De synodo Pisis per Innocentium celebrata. Item de Mediolanensibus opera Bernardi Ecclesiae
reconciliatis, et energumentis ibidem curatis.
8. Longas in Galliis facere moras dominus Papa non potuit; sed, sicut cum Lothario rege condixerat, Romam ei
occurrit, et vi exercitus in Lateranense palatium deductus est. Multi etiam ex nobilibus Romanis, fideles
Ecclesiae, eum honorifice 0273B susceperunt. Verum Petrus Leonis non ponens Deum adjutorem suum, sed
confoederatorum stipatus malitia, in editioribus et tutioribus turribus manens, Lotharii ludificavit virtutem, et
interdicens suis congressus publicos, nec sibi securitatis suae fecit periculum, nec causam conflictus hostibus
dedit: sed tamen liberum eorum discursum machinis superioribus et obstaculis variis impedivit. Vitavit etiam
obstinatissime imperatoris colloquium, nec minis, nec blandimentis flexus est, nec de statu suo consilium
cujuslibet personae admisit. Relicto igitur Romae Innocentio, alias imperator digreditur: Petrus vero post ejus
discessum crebros movens per Urbem excursus, fidelium caedibus inhiabat. Intelligens ergo Innocentius 0273C
Romae sibi infructuosam eo tempore moram, ne praesentia sua illius bestiae rabiem efferaret, rursus Pisas
revertitur: ibique aggregatis totius Occidentis episcopis, aliisque religiosis viris, magnae gloriae synodus
celebratur (an. 1134). Adfuit per omnia et consiliis, et judiciis, et definitionibus omnibus sanctus Abbas,
impendebaturque ei reverentia ab omnibus, et excubabant ante ejus limina sacerdotes; non quod fastus, sed
multitudo communem prohiberet accessum: et aliis egredientibus, alii introibant, ita ut videretur Vir humilis, et
nihil sibi de his honoribus arrogans, non esse in parte sollicitudinis, sed in plenitudine potestatis. Actiones
concilii longum est prosequi: summa 0273D tamen in excommunicatione Petri et irregressibili fautorum ejus
dejectione constitit, et usque hodie haec sententia perseverat.
9. Soluto concilio, ad reconciliandos Mediolanenses dominus Papa Abbatem Clarae-Vallis, quem multis
supplicationibus expetierant, et Guidonem Pisanum, et Matthaeum Albanensem episcopum a latere suo direxit,
qui schisma per Anselmum in eadem urbe factum abluerent, et ad unitatem Ecclesiae devios revocarent. Abbas
igitur cum praedictis viris, quos a domino Papa collegas acceperat, addidit consortio et communi consilio virum
1096 venerabilem Gaufredum Carnotensem episcopum, cujus innocentiam et sinceritatem in 0274A multis
probaverat. Etenim visum est cardinalibus bonum, ut tanto adjutore negotium tanti ponderis fulciretur.
Transcenso itaque Apennino, ubi audierunt Mediolanenses Abbatem desideratum suis finibus propinquare, longe
a civitate milliaribus septem omnis ei populus obviat: nobiles, ignobiles, equites, pedites, mediocres, pauperes,
quasi de civitate migrarent, proprios lares deserunt, et distinctis agminibus incredibili reverentia Virum Dei
suscipiunt. Omnes pariter delectantur aspectu, felices se judicant qui possunt frui auditu. Deosculantur pedes
ejus universi: et licet hoc ille moleste acciperet, nulla potuit pronos et devotos ratione compescere, nulla
interdictione repellere. Vellicabant etiam pilos quos poterant de indumentis 0274B ejus, et ad morborum remedia
de pannorum laciniis aliquid detrahebant, omnia sancta, quae ille tetigisset, judicantes, et se tactu eorum vel usu
sanctificari. Praecedentes itaque et subsequentes laetabundis acclamationibus applaudebant Abbati, et diu intra
agminum spissamenta detentum, tandem solemni reddidere hospitio. Et cum tractatum esset in publico de
negotio, propter quod tam Vir Dei, quam cardinales advenerant, oblita fortitudinis suae civitas, omni ferocitate
deposita, se ita Abbati substravit, ut obedientiae eorum non incongrue ille posset aptari poetae versiculus:
Jussa sequi, tam velle mihi, quam posse necesse est.
10. Pacatis omnibus, reconciliata Ecclesia, firmatis inter plebes concordiae pactionibus, alia coeperunt 0274C nasci
negotia, et insanienti diabolo, et in quibusdam obsessis corporibus debacchanti, oppositum est Christi vexillum,
24

