fuerat, consolatus est caeteros, velut jam imminentem 0362C Patris obitum formidantes, et quod viderat et audierat
indicavit. Adhuc autem hiems erat.
19. Eodem tempore altera quoque visio prioris confirmatio fuit: nisi quod evidentius jam utriusque completa
veritas probat, quam evidenter in utraque quod futurum erat, Dominus revelavit. Videbat enim frater quidam, et
ecce parabat Vir beatissimus ascendere Jerosolymam, jamque ipso in procinctu itineris erat. Ad quem venerabilis
Odo, qui a primis fere annis strenue satis et laudabiliter conversatus in monasterio, absentium consueverat
praepositorum supplere vices, reverenter accedens, dicebat se praecessurum. Cujus visionis sic ostensa est
veritas, 0362D ut praedictus vir Deo dignus ad coelestem Jerusalem, ubi vere visio pacis, parantem jam egredi, et
paulo post secuturum Patrem sanctum, felici functus legatione praeiret.
20. Sed et abbas quidam, satis ei habitatione vicinus, nec minus affectione devotus, paucis diebus ante
felicissimum Patris hujus excessum, videbat eum pretiosissimis ornatum sacerdotalibus indumentis, et excellenti
perfusum gloria, cum ingenti solemnitate ad altare deduci. Ad cujus introitum ecclesia magna magnis resultans
vocibus conclamabat: Puer natus est nobis (Isai. IX, 6). Vere etenim puer ipse erat mitis et humilis corde; et,
sicut parvulus, accipiens regnum Dei: in cujus merito gratulabunda natali angelica multitudo, et 0363A omnis
pariter Sanctorum ecclesia, dum nobis videretur mori, sibi illum nasci; dum hic consummaretur, ibi incipere, non
tam sonoris vocibus quam votis paribus concinens exsultabat. Si enim ad unius poenitentiam peccatoris tota illa
coelestis regio in laetitiam suscitatur; quaenam illi gaudia exhibuisse credendus est, per quem gaudia tanta
receperat de tam multorum conversione et poenitentia peccatorum? Quis enim valeat aestimare, quantis in
saeculari habitu et conversatione manentibus, quantis etiam ad alias virorum seu feminarum congregationes
transeuntibus, 1159 per hujus fidelis famuli ministerium dedit Dominus poenitentiam ad salutem? Aut quis
numeret eos qui sub ejus cura in centum sexaginta monasteriis per Dei benignitatem 0363B ad poenitentiam sunt
adducti? Nam ex his solis, qui speciales ejus filii videbantur, praeter eos qui jam cursum vitae feliciter
consummaverant, praeter eos qui per alia loca fuerant propagati, ea die qua felicissimus Pater ex Clara-Valle
montem ascendere meruit Clariorem, reliquit habitantes in ea septingentas ferme animas, Domino Servientes .
Quid igitur mirum si gratus curiae, si acceptus Regi, si exceptus cum laetitia et exsultatione credatur: in quo
gratia Dei usque adeo vacua non fuit, qui tam feliciter, tam efficaciter, plus omnibus sui temporis, et multarum
retro generationum laboravit; qui talentum sibi traditum tam copiose multiplicavit, tanta denique lucra retulit de
negotio? Sed de his hactenus, ne quis nos arguat 0363C ejus, quam polliciti sumus, metas excedere brevitatis.
21. Sane in monasterio praedicti illius abbatis, qui sic ejus natalem praeviderat ea nocte, quam nobiscum
Pater sanctus mane profecturus ultimam fecit, venerabili ejus praeposito apparens, valefecit illi, et ait:
«Noveris quia jam migro, nec ulterius hic morabor.» Quod ut ille indicavit abbati, accelerans abbas et
Claram-Vallem veniens, ipso die Abbatem sanctum, sicut dixerat, reperit jam migrasse.
22. Frater Guillelmus de Monte-Pessulano, cujus et supra fecimus mentionem, vir magnificus olim in saeculo
fuit, sed magnificentior in saeculi fuga. Hic in monasterio Grandis-Silvae monachus factus, 0363D Patrem sanctum
devotissime visitavit. Rediturus autem lacrymabiliter querebatur, quod non esset eum ultra visurus. Cui Vir Dei.
«Ne timeas, ait, adhuc sine dubio me videbis.» Hujus effectum promissionis devotissimus ille Guillelmus
exspectans, ipsa nocte cum beatus Pater ex hac vita decessit, in monasterio Grandis-Silvae apparentem sibi
videre meruit, et dicentem: «Frater Guillelme.» Et ille: «Ecce ego, domine.» «Veni, inquit, mecum.» Ibant igitur
pariter, et ad montem quemdam altissimum pervenerunt. Interrogabat autem Sanctus an sciret quo venissent. Ille
vero se nescire professus est. Cui ipse: «Ad radices, 0364A inquit, montis Libani venimus. Et nunc manebis hic,
ego autem ascendam in montem.» Interrogatus qua de causa vellet ascendere: «Discere volo,» inquit. Miratus
ille: «Quid, inquit, vis discere, Pater, quem nulli hodie in scientia credimus esse secundum?» Ad quem Sanctus:
«Nulla, ait, hic scientia, nulla veri cognitio: sursum scientiae plenitudo, sursum vera notitia veritatis.» Et in hoc
verbo dimittens eum, in montem altissimum subiit coram illo. Cumque intueretur euntem illum, expergefactus
est, et occurrit protinus ei verbum illud, quod ad Joannem olim de coelo sonuit: Beati mortui qui in Domino
moriuntur. Ut ergo mane locutus est abbati suo et fratribus, Patrem sanctum ex hac vita migrasse dicebat. Et
notantes diem 0364B ac diligentius inquirentes, ut audierant invenerunt. Euge, Pater sancte, qui ascensiones in
corde disposuisti in valle lacrymarum, feliciter jam ascendisti de Clara-Valle in montem Libani, montem
candidationis, plenitudinem lucis, celsitudinem claritatis. Innocens manibus et mundo corde ascendisti in
montem Domini, ad divitias salutis: ad thesauros sapientiae et scientiae pervenisti, ubi pure puram videas
veritatem, ubi unus tibi cum omnibus sanctis magister est Christus, ubi omnes jam docibiles Dei. Trahe nos post
te, quaesumus, et de monte excelso misericorditer respice Vallem tuam. Adesto laborantibus, subveni
periclitantibus, ascendentibus manum porrige. Dat fiduciam tua nobis ab olim experta, nec exinanita modo, sed
amplius 0364C cumulata benignitas. Quin etiam visio, quam subnectimus, ab eadem nostra praesumptione non
discrepat.
23. Proxima nocte postquam sacrum corpus sepulturae traditum fuerat, quantam adhuc pro filiis sollicitudinem
gereret Pater sanctus, et quomodo suos quos in mundo dilexerat, in finem quoque diligeret, evidenter ostendit.
1160 Apparens enim cuidam fratri in multa gloria, et fulgore magno vestis ac vultus, et desiderantem tenere cito
pertransiens, aiebat: «Quia pro quodam fratre simplice veni.» Audierunt hoc fratres et mirabantur: sed circa
64

