poterant inveniri. Ubi vero aliqui de hoc sacro coetu, disciplinae vomere exculti, virtutumque seminibus
receptis adeo profecissent, ut jam fructificare, aliisque prodesse posse sperarentur; sicut ex diversis
regionibns colligebantur, ita etiam mox ad diversas regiones causa aedificandorum 0450B coenobiorum
emittebantur. Sicque fiebat, ut licet persaepe nonagenarium, nonnunquam vero centenarium numerum
excederent Novitii; nunquam tamen sacer ille conventus nimiae multitudinis angustias pateretur
63. Sanctae recordationis dominus Henricus, Vitae-Scholae, quod est coenobium in Dacia de linea ClaraeVallis, primus abbas, referre solebat, quia cum esset Novitius in Clara-Valle, et nonaginta tirones in cella
probatoria sub disciplina beati Bernardi instituerentur; quadam vice discumbentibus eis intravit ad visitandos
filios suos idem piissimus Pater, quem sequebatur. Conversus cum sporta inciso caseo plena: et accedens ad
praefatum Henricum, qui tunc Prior Novitiorum erat, dulcissima 0450C manu sua frustum casei posuit ante
eum, commonitorium hoc verbum dicens: «Frater, comede; grandis enim tibi restat via.» Dehinc fidelis
minister magni illius Patrisfamilias, qui faciet servos suos discumbere, et transiens ministrabit illis, per ante
universos Novitios transiens, ac singulis pitantiam charitatis porrigens, eumdemque sermonem per singulos
repetens, et corpora eorum jucunde refecit, et mentes ad sollicitudinem arctae et angustae viae, quam terere
coeperant, excitavit. Licet vero frequenter viri virtutum de sacro collegio Clarae-Vallis, ad propagandam
Cisterciensis Ordinis disciplinam, per distincta orbis climata emitterentur; nunquam tamen aut Iberici aestus,
aut Scythici frigoris horror, 0450D seu altera quaelibet inclementia coeli, animos eorum inclinare poterat, ut
non formam Ordinis, quam in Clara-Valle didicerant, in habitu et victu, caeterisque corporis necessariis virili
constantia retinerent, pulchre Horatianum illud sibi vindicantes:
Constantes animi, quos non locus alterat alter.

64. Nec solum diversarum provinciarum episcopi et magnates coenobia de disciplina Viri Dei in suis
regionibus fundari postulabant, sed etiam superbarum urbium populi ex discipulis ejus archiepiscopos et
episcopos sibi eligebant: felices se arbitrantes, si de tantae perfectionis fonte, pastores animabus suis
providere potuissent: cum tamen perfectae 0451A ejusdem multitudinis perfectissimus institutor hanc apud
Deum et homines specialem gratiam obtinuisset, ut cum dignissimus esset cogi, et aliquoties in
archiepiscopum vel episcopum electus fuisset, minime tamen de amica sibi paupertate raptus, dignitatis hujus
apice contra voluntatem suam insigniri cogeretur. Sed quare nos ista de caeteris urbibus replicamus, cum
ipsum caput mundi, ipsa quae est caeterarum omnium Ecclesiarum mater, sancta Romana Ecclesia, de hac
humili societate, de hac beati Bernardi disciplina, summum Pontificem in plenitudinem potestatis
assumpserit, et ipsa apostolica curia cardinales aliquos in partem sollicitudinis adsciverit? Tua sunt haec,
Christe Domine, opera, qui glorificantes te, et mandatis tuis obsecundantes, 0451B ita glorificas, ut servi tui,
qui secundum praeceptum Apostoli, subjiciunt se omni humanae creaturae propter te (I Petr. II, 13), pleno
pietatis judicio super omnem mortalem naturam, exaltentur a te.
1222 65. Caeterum postquam Clara illa Vallis primum et clarissimum Abbatem suum post unum et triginta
annos ad superni Imperatoris transmisit palatium, ut jure tanto esset potentior ad subveniendum, quanto
summae Majestatis faciem vicinius contemplaretur; per sanctos successores ejus, sanctae religionis vigor
conservatus, in eadem gloriosa domo illibatus, duravit, sicut in temporibus venerabilis ac Deo digni viri
domini Petri ejusque successoris domini Garnerii, postea Lingonensis episcopi, divina favente gratia nobis
probare concessum 0451C est. Testis enim nobis est Dominus, quia cum in Clara-Valle disciplinis claustralibus
et sacri Ordinis observantiis subditi essemus, tantum ibi religionis et gravitatis, tantumque puritatis et
honestatis vidimus, ut saepius in gratia Dei exsultantes diceremus in cordibus nostris, quia si ipse legislator
noster beatissimus Benedictus, cujus Regulam professi sumus, in carne viveret, et per seipsum sanctum illum
conventum regeret, districtius sacri Ordinis instituta in illo loco observari non potuissent, Incuria nempe vel
levitas seu dissolutio, quae est ruina Ordinis, locum ibi penitus non habebant; sed vernantium virtutum,
fraternaeque charitatis aemulatio ibi sancta vigebat: quodque magis mirum est, 0451D adhuc singulos austeriori
aliqua castigatione cogere praelatis opus non erat, quia quasi haereditaria successione ad se transmissum
tenebat sancta illa congregatio, vitia declinare, et virtutibus operam dare. Vidimus ibi etiam ex discipulis
beati Bernardi seniores, morum gravitate, religionis integritate, prudentia et simplicitate reverendos; beatae
memoriae domnum Gerardum Priorem, domnum Gaufridum ejusdem sancti Viri notarium, plurimumque ab
eo dilectum dominum Hugonem de Monte-Felici, dominum Petrum Catalaunensem, caeterosque tam
monachos, quam conversos, qui a temporibus beati Viri, usque ad nostram aetatem durantes, et exemplum
devotionis et fervoris reliquo corpori sanctae 0452A illius fraternitatis effecti, facile in sua amabili
conversatione monstrabant, quantae perfectionis plenitudo in Clara-Valle primis diebus effulserat;
quandoquidem paucorum seniorum strenuum in sacri Ordinis observantiis exercitium, paucorum admodum
devotio potuerit imitari.
66. Sed ecce dum de puritate religionis, quae non solum in Clara-Valle, sed etiam in Cistercio, caeterisque
bene ordinatis domibus Cisterciensis Ordinis multos ad culmen perfectionis primis diebus provexit,
loquimur; quid a praefato venerabili viro domno Gerardo Priore in capitulo Clarae-Vallis aliquando
107

