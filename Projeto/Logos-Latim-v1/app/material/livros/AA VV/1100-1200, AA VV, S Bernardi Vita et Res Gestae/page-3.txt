0225
LIBER PRIMUS. AUCTORE GUILLELMO OLIM SANCTI THEODERICI PROPE REMOS
ABBATE, TUNC MONACHO SIGNIACENSI.
1061-1062 PRAEFATIO.
0225A
Scripturus vitam Servi tui ad honorem nominis tui, prout tu dederis, Domine Deus ipsius, per quem Ecclesiam
temporis nostri in antiquum apostolicae gratiae et virtutis decus voluisti reflorere, eum invoco adjutorem, quem
jam olim habeo incentorem, amorem tuum. Quis enim de amore tuo quantulumcumque spiraculum vitae habens,
et videns testimonium gloriae et honoris tui tam praeclarum et tam fidele mundo insolitum effulsisse, non det
operam, quantamcunque potuerit, ne lumen a te accensum, tuorum quempiam lateat; sed quantum humano fieri
stylo potest (quod melius ipse tamen per virtutem operum facis), manifestatum et exaltatum luceat omnibus qui
sunt in domo tua? In quo cum ego jam 0225B olim vellem qualecumque ministerium agere vicis meae, seu timore,
seu verecundia prohibitus sum usque adhuc, modo quidem supra me judicans esse dignitatem materiae, et
dignioribus opificibus reservandam; modo etiam post obitum ejus, quasi supervicturus ei, melius hoc et
competentius, deliberans actitandum, cum jam homo non gravaretur laudibus suis; et tutius id fieret a
conturbatione hominum, et contradictione linguarum. At ille vigens et valens, quanto infirmior corpore, tanto
fortior fit et potens, non cessans agere digna memoriae, et magna majoribus semper accumulans, quae ipso
tacente scriptorem requirant. Ego vero jam delibor, urgentibus infirmitatibus corporis mortis hujus, et membris
omnibus incipientibus habere 0225C responsum vicinae mortis, sentio instare tempus resolutionis meae;
plurimumque timeo, ne sero me poeniteat tamdiu distulisse, quod, prius quam pereffluam, velim omnimodis
peregisse.
Sed et me fratrum quorumdam pia benevolentia plurimum ad hoc impellit et cohortatur, qui cum Viro Dei jugiter
assistant, omnia ejus noverunt, ingerentes quaedam diligenti inquisitione vestigata, plura etiam, quibus, cum
fierent, ipsi interfuerunt, 0226A et viderunt, et audierunt. Qui cum multa suggerant et praeclara, quae per servum
suum Deus ipsis praesentibus operatur, et nota eorum religio, et schola magisterii ab omni me liberet suspicione
falsi; adhuc etiam ad testimonium sibi adsciscunt probabilium auctoritatem personarum, episcoporum,
clericorum, et monachorum, quibus fidem non habere nulli fidelium licet. Quanquam id superfluo dixerim, cum
totus ea noverit mundus, et virtutes ejus narret omnis ecclesia sanctorum. Quapropter attendens divinae laudis
mirificam materiam omnibus se offerentem, neminem vero suscipientem, dissimulantibus eis qui melius hoc ac
dignius poterant; suscepi in ea agere ipse quae potero, non vanitate praesumentis, sed fiducia diligentis. 0226B
tamen memetipsum in memetipso, et me ipsum comparans mihi, nequaquam totam vitam Viri Dei suscepi
digerendam, sed ex parte; experimenta scilicet aliqua viventis et loquentis in eo Christi, opera quaedam exterioris
cum hominibus conversationis ejus, quae de ipso viderunt quibus hoc datum est, et nos quoque ex parte vidimus,
et audivimus, et manus nostrae contrectaverunt. Cum enim hoc ipsum ex parte magna de se ipso sentiendum sit,
quod de eo, qui dicit, Vivo autem jam non ego, vivit vero in me Christus (Galat. II, 20); et alibi, An, inquit,
experimentum quaeritis ejus qui in me loquitur Christus? (II Cor. XIII, 3) non invisibilem illam vitam viventis et
loquentis in eo Christi enarrare proposui, sed exteriora quaedam vitae ipsius experimenta, de 0226C puritate
interioris sanctitatis et invisibilis conscientiae, per opera exterioris hominis, ad sensus hominis exteriores
micantia: quae sicut omnibus scire, sic etiam quibuslibet utcumque scribere in promptu est.> Praesertim cum nec
ipsa quasi accuratius digerenda, sed saltem in unum congerenda et reponenda susceperim: nec edenda vivente
ipso, sicut nec scribuntur ipso sciente. Confido autem in Domino, quoniam 0227A melius ac dignius perficient,
quod nos conati sumus: qui etiam exteriora interioribus comparare poterunt, et pretiosam in conspectu Domini
mortem ejus, vitae similem, continuare scribendo, et de vita mortem, et de morte vitam commendare. Jam ergo,
adjuvante Domino, propositum aggrediamur.
CAPUT PRIMUM. De parentibus beati Bernardi, eorumque insigni pietate in educandis liberis; deque Bernardi
jam tum pueri indole, et praeclaris moribus.
1. Bernardus Burgundiae partibus, Fontanis oppido patris sui oriundus fuit, parentibus claris secundum
dignitatem saeculi, sed dignioribus ac nobilioribus secundum christianae religionis pietatem. Pater ejus Tecelinus
<al. Tesselinus>, vir antiquae et 0227B legitimae militiae fuit, cultor Dei, justitiae tenax. Evangelicam namque
secundum instituta Praecursoris Domini militiam agens, neminem concutiebat, nemini faciebat calumniam,
contentus stipendiis suis (Luc. III, 14), quibus ad omne opus bonum abundabat. Sic consilio et armis serviebat
temporalibus dominis suis, 1063 ut etiam Domino Deo suo non negligeret reddere quod debebat. Mater Aleth,
ex castro cui nomen Mons-Barrus; et ipsa in ordine suo, apostolicam regulam tenens, subdita viro, sub eo
secundum timorem Dei domum suam regebat (Ephes. V, 22), operibus misericordiae insistens, filios enutriens in
omni disciplina. Septem quippe liberos genuit non tam viro suo quam Deo, sex mares, feminam unam: mares
omnes monachos futuros, 0227C feminam sanctimonialem. Deo namque, ut dictum est, non saeculo generans,
singulos mox ut partu ediderat, ipsa manibus propriis Domino offerebat. Propter quod etiam alienis uberibus
nutriendos committere illustris femina refugiebat, quasi cum lacte materno materni quodammodo boni infundens
3

