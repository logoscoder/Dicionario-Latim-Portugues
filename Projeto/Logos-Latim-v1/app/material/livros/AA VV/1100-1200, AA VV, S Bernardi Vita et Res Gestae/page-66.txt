in ipso clypei sui concavo requiescens, confestim sibi in somnis beatus Bernardus apparuit, exprobrans 0367A et
improperans ei peccata sua, et quod non esset dignus vivificae crucis lignum (quod de consuetudine appensum
collo gestabat) in illo certamine circumferre. Statimque Rex territus et turbatus veniam 1162 petit, et Sancto qui
loquebatur ad eum, peccata sua flebiliter confitetur. Tunc beatus Bernardus admota propius manu crucem
sanctam quae collo Regis pendebat, accepit, et benedicens ei trino signaculo sanctae crucis, consolabatur eum
dicens: «Confide, Rex, in hoc signo vinces, et in periculo timoris magni, quale nunquam hactenus expertus es,
sine laesione tui hostes evades.» Cumque hoc dixisset, visus est velle discedere, crucem quam a collo Regis
acceperat portans secum. Rex autem apprehendens eum ait: «Non dimittam te nisi crucem 0367B dimiseris mihi.»
Ad quem Sanctus: «Noli, inquit, noli, Rex, alios filios habeo quos oportet crucis hujus signaculo benedici.» Et
his dictis somnus abiit, et fulgor matutinus illuxit, factaque copia splendoris et lucas, uterque exercitus sibi
invicem ad ineunda certamina propinquavit. Aggreditur Regis cuneus multitudinem copiosam, et in medio ejus
qui in pelago maris absorptus inimicos crucis Christi sub crucis vexillo prostravit. Cadunt a latere suo mille, et
multa millia a dextris ejus, et discurrunt undique triumphantes in Christi nomine Christiani, ita ut dum illi
diversis pugnae partibus dividuntur, Rex ipse solus in quodam congesti sabuli tumulo remaneret 0367C tam morti
et internecioni proximus, quam longe erat suorum omnium solatio destitutus. Cernebat 0368A ex eminenti stationis
suae loco Turcos undique concursantes. Nam jamque imminentem sibi exspectabat interitum, nisi quia in eo
quodammodo confidebat, quod se illis non ignorabat ignotum. Recordatus illico praeteritae visionis, et pia intra
se vota conficiens, pollicitus est Deo et beato Bernardo, quod si de manu inimicorum vivus evaderet, crucem
quam Sanctus petierat filiis ejus Clarae-Vallensibus destinaret. Continuo igitur triginta de militibus suis Regem
ipsum a longe cognoscentes, acri in se certamine Turcos provocant ad pugnandum, ut vergente in illos
fortitudine tota, conflictus Rex iterum ab hostibus et ignotus persisteret et securus. Quod cum quindecim milites
de sacra Christi militia conspexissent, per confertissimos hostes violenter irrumpunt, 0368B persequentes juxta
quod scriptum est, unus mille, et duo fugantes decem millia in millibus suis (Deut. XXXII, 30). Associati ergo
aliis triginta militibus, divisis et caesis occurrentibus inimicis, ad Regem suum cum laetitia et victoria
pervenerunt. Sicque factum est, quod et Rex juxta verbum sancti Patris nostri de beneficio sanctae crucis donum
ejusdem sancti Patris meritis apprehendit. Porro supradictae ordinem visionis idem ipse rex Richero abbati
Salvationis ore proprio diligenter exposuit, qui eam postmodum in Gallicanis partibus fideliter nuntiavit; vir
utique testimonii boni et conversationis honestae, tam a mendacii suspicione remotus quam a vitae 0368C
corruptionibus alienus. Deo gratias. Amen.

66

