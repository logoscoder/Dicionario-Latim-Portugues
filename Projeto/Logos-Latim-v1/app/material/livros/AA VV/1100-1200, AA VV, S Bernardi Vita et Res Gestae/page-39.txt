quorum etiam mandato, novissimis quidem annis, 0306B praeter cucullam et tunicam, laneo panno in modum
chlamydis decurtatae, et pileo simili utebatur, inter tantos languores corporis et labores nullis unquam uti
pellibus acquiescens. In vestibus ei paupertas semper placuit, sordes nunquam. Nimirum animi fore indices
aiebat, aut negligentis, aut inaniter apud se gloriantis, aut gloriolam foris affectantis humanam. Incessus ejus
1119 et habitus omnis modestus et disciplinatus, praeferens humilitatem, redolens pietatem, exhibens gratiam,
exigens reverentiam, solo visu laetificans et aedificans intuentes. De risu dicimus quod ex ore ejus frequenter
audivimus, dum cachinnos religiosorum hominum miraretur, «non meminisse se a primis annis suae
conversionis aliquando sic risisse, ut 0306C non potius ad ridendum, quam ad reprimendum sibi vim facere
oporteret; et risui suo stimulum magis adhibere, quam frenum.»
CAPUT III. De rara in eo sermonis cura, modestia, simul et gratia; deque dignitatum fuga.
6. Vocem illi in invalido corpore validam satis intelligibilemque contulerat, qui in opus praedicationis
segregaverat illum ex utero matris suae. Sermo ei, quoties opportuna inveniebatur occasio, ad quascumque
personas de aedificatione animarum, prout tamen singulorum intelligentiam, mores et studia noverat, quibusque
congruens auditoribus erat. Sic rusticanis plebibus loquebatur, ac si semper in rure 0306D nutritus: sic caeteris
quibusque generibus hominum, velut si omnem investigandis eorum operibus operam impendisset. Litteratus
apud eruditos, apud simplices simplex, apud spirituales viros perfectionis et sapientiae affluens documentis;
omnibus se coaptabat, omnes cupiens lucrifacere Christo. Cautus erat artificiosissime observare quod ad papam
Eugenium scribens, de sui cordis plenitudine eructavit. «Nugae si incidant interdum, inquit, ferendae fortassis,
referendae nunquam. Interveniendum caute et prudenter nugacitati. Prorumpendum sane 0307A in serium quid,
quod non modo utiliter, sed et libenter audiant, ut supersedeant otiosis.»
7. Quam vero placabilem et persuasibilem, quamque eruditam linguam dederit ei Deus, ut sciret quem et quando
deberet proferre sermonem, quibus videlicet consolatio vel obsecratio, quibus exhortatio congrueret vel
increpatio, nosse poterunt aliquatenus qui ipsius legerint scripta, etsi longe minus ab eis qui verba ejus saepius
audierunt. Siquidem diffusa erat gratia in labiis ejus, et ignitum eloquium ejus vehementer, ut non posset ne
ipsius quidem stylus, licet eximius, totam illam dulcedinem, totum retinere fervorem. Mel et lac sub lingua ejus;
nihilominus in ore ejus ignea lex, juxta illud Cantici canticorum: Sicut vitta coccinea labia tua, et eloquium 0307B
tuum dulce (Cantic. IV, 3). Inde erat quod Germanicis etiam populis loquens miro audiebatur affectu, et ex
sermone ejus quem intelligere, utpote alterius linguae homines, non valebant, magis quam ex peritissimi
cujuslibet post eum loquentis interpretis intellecta locutione, aedificari illorum devotio videbatur, et verborum
ejus magis sentire virtutem: cujus rei certa probatio tunsio pectorum erat, et effusio lacrymarum. Utebatur sane
Scripturis tam libere commodeque, ut non tam sequi illas, quam praecedere crederetur, et ducere ipse quo vellet,
auctorem earum ducem Spiritum sequens. Quem nimirum ut in medio Ecclesiae aperiret os ejus, sic impleverat
Deus spiritu sapientiae et intellectus, ut secundum quod in libro Job legitur, profunda quoque fluviorum 0307C
scrutaretur, et abscondita proferret in lucem (Job XXVIII, 11). Nam et confessus est aliquando, sibi meditanti vel
oranti sacram omnem, velut sub se positam et expositam, apparuisse Scripturam.
8. Caeterum quam gratis evangelizaverit, quis digne praedicet? quis digne miretur? Minus fore credidit, nullas
sibi ab auditoribus transitorias petere facultates, nisi oblatas saepius refutaret ecclesiasticas dignitates. Parum illi
fuit nulla quaerere stipendia militantem: ne insignia quidem recipere acquievit. Denique velut alter David,
processurus ad bellum, bellica arma sibi graviora causatus est (I Reg. XVII, 39), quibus multos suo praesertim
tempore cerneret praegravari: et in simplicitate sua gloriosius 0307D triumphabat. Tantam enim gratiam virtus ei
divina contulerat, ut licet abjectus esse elegisset in domo Dei, uberius 1120 tamen fructificaret in ea, quam alii
quilibet in sublime porrecti; et lucens amplius illustraret Ecclesiam velut de sub modio humilitatis suae, quam
caeteri super candelabra constituti. Nimirum quo humilior, eo semper utilior fuit populo Dei in omni doctrina
salutari, in quo tamen nunquam voluit locum tenere doctoris. Beatus plane, qui, sicut ipse de quodam sanctorum
ait, «legem dilexit, et cathedram non affectavit.» Quam 0308A felicius siquidem in virtutum cathedra sedere
meruit, dum noluit praesidere in cathedris dignitatum: Denique sicut justus et fortis in praedicatione evangelica
laboravit, sicut prudens et temperans cavit sibi semper ab ecclesiastica praelatione. Nec enim contumaciter
unquam renuit, sed frequenter et ad maximos electus honores, prudenter egit, divina sibi cooperante gratia, ne
aliquando cogeretur. Moyses quidem sanctus cessit Aaron fratri suo pontificium; sed linguae erat impeditioris.
Bernardum nostrum non ab opere evangelistae necessitas aliqua, sed ab honore solo sola humilitas revocavit.
Merito proinde apud Deum et homines obtinuit gratiam singularem, qui non modo sine sumptu temporalis
facultatis, verum etiam sine gradu ecclesiasticae dignitatis, non 0308B autem sine fructu fraternae salutis
Evangelium posuit; et populo Dei semper prodesse studuit, nunquam praeesse sustinuit. Raro tamen, nisi forte ad
loca proxima, ut praedicaret exivit. Sed quoties eum necessitas aliqua traheret, seminabat super omnes aquas,
publice et privatim annuntians verbum Dei. Quod tamen ipsum ex mandato summi Pontificis actitabat; ad nutum
quoque praesulum caeterorum, ubicumque eorum aliquem contigisset adesse. Nimirum quanto magnus erat,
humilians se in omnibus, eo magis sacerdotibus deferebat, quo plenius intellexerat, quae ministris Christi
reverentia deberetur.
CAPUT IV. De infelici expeditionis in Orientem successu, et nato hinc contra Virum sanctum murmure.
39

