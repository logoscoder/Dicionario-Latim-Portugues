0369

2
LIBER SEXTUS, SEU MIRACULA A SANCTO BERNARDO PER GERMANIAM, BELGIUM
GALLIAMQUE PATRATA, ANNO 1146, IN TRES PARTES DISTRIBUTA, QUAE SINGULAE SUOS PRAEFERUNT
AUCTORE

3
NARRATIO HERBERTI ABBATIS COENOBII MORENSIS, DE LIBRO MIRACULORUM S.
BERNARDI, PER INSIGNE MIRACULUM SERVATO.
0369A 1165 Visitante nuper venerabili abbate Clarae-Vallensi Petro monasteria sua, quae in Remensi
provincia, flante spiritu Dei, venustissime florent, nos quoque cum illo profecti venimus die quadam una cum
ipso ad monasterium Vallis-Regis. Invenimus autem ibidem miraculorum sancti Bernardi multitudinem
copiosam, quae propter legentium taedium in codice vitae ejus inseri non potuerunt. Nam si prolixius
scriberentur, plurima inde volumina conficerentur. Hunc ergo Miraculorum librum, quem in Clara-Valle non
habere comperimus, acceptum mutuo nobiscum ferre curavimus, ut eum transcribi faceremus. Portabatur
autem in mantica, cum aliis 0370A septem libris, tam majoris quam minoris voluminis. Venientibus itaque
nobis ad monasterium Longi-Pontis, contigit ut eorumdem librorum portitor equus cum caeteris ad aquam
duceretur. Qui dum incaute dimissis habenis vadum excederet, lapsus in profundum stagni fluctuando et
natanto ferme unius horae spatio huc et illuc anxie pervagabatur. Exclamantibus autem qui aderant, quod
equus ille librorum atque vestimentorum sarcinam habens cum puero superposito mergeretur; accurritur
undique ut ei succurratur. Interim autem quadrupes, et ipse puer sub aqua latebant, nisi quod ora protensa
modice superius apparebant. Quidam vero juvenis indumentis 0371A exutus, et natando diutius insecutus
pereuntes, eripere voluit, sed fugiente caballo minime potuit.

Tandem vero quaesita et de longe adducta navicula, miserante Domino, reducti et liberati sunt simul
adolescentulus 1166 et caballus, non modo viventes, verum etiam salvi et alacres: mantica vero continens
ipsos libros inventa est aquis, in modum utris, plena atque distenta. Quae dum postmodum incuria
ministrorum clausa diutissime permaneret, tandem ea reserata inventi sunt libri a minimo usque ad
maximum, ita madefacti atque deleti, ac si in profundo stagni diutius jacuissent. Verumtamen solus ille
Miraculorum liber, cum tamen caeteris aqua imbutis atque submersis esset immistus, ita repertus 0371B est
incorruptus et siccus, ita pulcher ac floridus, ut minime tunc extractum de vivario crederes, sed potius
assumptum de armario diceres. Nam quemadmodum usque hodie cernitur, ne unam quidem in 0372A eo
litterulam magnam vel modicam aquae stilla delevit, aut tetigit; cum caeteri, sicut dictum est, libri ita
fluctibus oblitterati, et pellium more confecti viderentur, ut nullis deinceps usibus judicarentur apti. Unde
mirati et magna jucunditate repleti, gratias egere multimodis divinae clementiae, qui dilecti sui Bernardi
merita veneranda voluit etiam nunc hujusmodi signo glorificare. Nos quoque magnifice consolati, proprium
damnum de submersione librorum non modo levissime, verum etiam laetissime tulimus: quippe qui in ejus
restitutione, jucunda vere piscatione, tantum et tale miraculum de immensitate aquarum cum libris extulimus.
Et quidem duplex nobis incubuit exsultandi materia: tum pro ipsa miraculorum gloria commendata, de
quorum 0372B certitudine praesenti miraculo certiores existimus; tum pro ipsa pueri vita donata, cujus
liberationem sanctissimi confessoris hujus precibus et meritis attribuendam esse non dubitamus.
4

PHILIPPI DE CLARA-VALLE PRAEFATIO IN EUMDEM LIBRUM, AD SAMSONEM
REMENSEM.

ARCHIEPISCOPUM
0371

0371B Charissimo Patri et domino SAMSONI, Dei gratia Remorum archiepiscopo, frater PHILIPPUS de
Clara-Valle, ambulare a claritate in claritatem tanquam a Domini Spiritu.

Multa esset praesumptio, si non multa esset dilectio, 0371C quod vestrae praesumo scribere Sublimitati.
Quid enim servus ad dominum, discipulus ad magistrum, ad episcopum monachus? Nihil mihi et illi, cum
illum summa dignitas, me vilitas alta componat. Sepultus inter homines, non est revocandus ad homines, nec
revocari debet ad phaleras gloriamque verborum, qui silentium imposuit ori suo. Scitis et vos, domine pater,
quia scribere nec monacho in usu, nec indocto in promptu, nec poenitenti esse debeat in affectu. Durum
quoque est, ut cum alii vacent et videant quoniam ipse est Dominus, ego stylum tabulasque involvam, quem
non ignoratis durioris poenitentiae martyrio confringendum. In veritate didici nihil esse efficacius ad
promerendum divitias 0371D gratiae Domini, quam sedere et tacere, et semper humilibus consentire. Humilitas
virtutum regina, primogenitum filium suum silentium parit; in quo, et de quo cultus justitiae pendet, justo
attestante qui ait: Cultus justitiae silentium (Isai. XXXII, 17). Sed nimis progredior et interrumpendus est
cursus sermonis; quia fortassis incommoda praelibatio 0372B est, si quos pluribus debetis oculos detineam
pagina longiori. Id ipsum autem quando praesumpsisset pusillitas, vel pusillanimitas mei, servi vestri, nisi
praevenisset vel intervenisset vestra humilis sublimitas, imo sublimis humilitas, amantissime pater? Rogatis
0372C igitur, ut scribam vobis quae comperta habeo de miraculis patris nostri, amici vestri, qui vos diligit non
69

