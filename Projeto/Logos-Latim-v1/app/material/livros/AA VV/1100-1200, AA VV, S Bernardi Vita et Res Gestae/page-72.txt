et hospita nostra nobis testabatur, neptem suam, quae quadraginta annis caeca fuerat, a quarto anno aetatis
0377B suae, ipsa die illuminatam. GERARDUS. Ego in hospitio die ipsa puerum caecum illuminatum vidi.
PHILIPPUS. Et ego adolescentulam caecam, quae prope villam illuminata est, quam et ex nostris, et ex
populo multi viderunt.
7. GAUFRIDUS. Multa eo die vidimus, quorum jam non possumus recordari. Unum tamen occurrit, ipsa
quam vidi laetitiae magnitudine ad memoriam revocante. Dico autem de muliere, quam diu claudam in villa
quadam, per quam transivimus, erectam vidimus omnes. EBERHARDUS. Ego cum militibus domini mei
contuli, et ex his quae tam illi viderunt, quam ego ipse, numeravimus triginta sex miracula, quae facta sunt
ipso die. Caeci 1170 undecim illuminati sunt: claudis decem et octo gressus 0377C redditus est: mancis
undecim manus restitutae: surdus unus audivit. Si plus in summa veniunt quam triginta sex, inde est, quod
prius personas numeraveram, modo signa. Nam erga puellam unam multa sunt facta, quae caeca, clauda
utroque pede, et muta erat et alteram manum aridam habens: ad multa etiam alia cantantem audivimus
populum qui sequebatur nos; sed quia reverti nequivimus, non vidimus ea.
8. PHILIPPUS. Tertia feria Schafhusen multa amisimus, quia tumultus intolerabilis erat, et omnino
abstinere oportuit Patrem a benedictione infirmorum, et fugere, adeo se populus invicem comprimebat.
EBERHARDUS. Ego ipse ante altare rogabam 0377D obnixius, ne cui manus imponeret, prorsus ignorans qua
ratione posset educi. PHILIPPUS. In ingressu tamen ecclesiae clauda gressum receperat, me praesente, et
populi cantum omnes audistis. Vidimus et alteram claudam, quae egredientibus nobis de villa supra montem
signata est, et confestim solutis nervis, libere ambulavit. EBERHARDUS. Me vidente in eadem villa surdus
recepit auditum, et mulier gressum, quae clauda fuerat utroque pede. Audivi etiam a milite quodam domini
mei, qui in ipsa turba Sanctum Domini defendebat, et praesens erat omni hora, quod aridum brachium
cujusdam sanatum sit, et claudus ambulaverit. EPISCOPUS. Feria quarta mane in ingressu ecclesiae, me
praesente et vidente cum populo, et fratribus nostris, 0378A claudus utroque pede, et manum habens unam
aridam, ab utroque incommodo liberatus est, et libere ambulabat, et movebat manunt. PHILIPPUS. Caecum
puerum, qui ibidem illuminatus est, ego vidi.
8

CAPUT III. DE MIRACULIS CONSTANTIAE, ET PER VICINIAM A BEATO BERNARDO EDITIS.
9. BALDOWINUS ABBAS. Ubi Rhenum transivimus, cantus ille quem audistis, omnes enim in altera
parte remanseratis, populo praeoccupante naves, fuit pro erectione claudi cujusdam pueri, quem ego vidi.
GAUFRIDUS. Caecum senem, qui in eodem itinere, dum transiremus villam, lumen recepit, ego vidi, et
mulierem claudam longo jam tempore, quae sub 0378B manu benedicentis exsiliit: cui sic congratulabantur
omnes qui noverant eam prius; curru enim venerat, et pedibus revertebatur. PHILIPPUS. Puerum utroque
brachio impotentem Pater signaverat, cujus dum alterum brachium extendisset, unus ex militibus alterum,
dum ei offerre vellet, coram omnibus nobis extendit. GAUFRIDUS. Omnes vidistis quantum exsultavit
mulier insolitam lucem mirata, quae juxta lacum illuminata est. EPISCOPUS. Puerum paralyticum parte
media signatum atque sanatum milites nostri se vidisse testantur. Filium quoque militis cujusdam, cujus erat
manus arida, ut videbatur, fere duodennem, cum adduceretur ego vidi: statim vero cantantes audivi, et
inquisivi quid accidisset. Miles autem quidam respondit sanatam manum filii domini 0378C sui.
ALEXANDER. Ego hunc sanatum vidi. GAUFRIDUS. Ego alterum vidi pauperem adolescentulum, cui
manus arida restituta est, in villa proxima Constantiae.
10. FROWINUS ABBAS. Quae Constantiae facta sunt, prae tumultu pauci viderunt: ego tamen caecum
illum, qui feria quinta ante altare illuminatus est, vidi. Abbas Augiensis adduci praeceperat eum cujus
mendicus erat. Puer quoque de hospitio nostro, quem ego ipse adduci feceram, ipsa die signatus, claudus
enim erat, gressum recepit. Sed et pro tribus aliis signis in ecclesia cantatum est, et campanae pulsatae sunt,
licet nemo nostrum viderit quid ageretur. GAUFRIDUS. Nulla sic ignoravimus, sicut ea quae Constantiae
0378D facta sunt, quia nemo nostrum se turbis immiscere audebat: et nos haec quae vidimus, loqui
proposuimus. Ex eis quae feria sexta facta sunt, nihil vos vidisse arbitror ipsa die. Nam Sabbato mane inter
oblationes puerum vidimus cum multa devotione gratias agentem Patri, cujus oratione ipsa feria sexta
amissum recepit gressum. Cujus devotionem Vir sanctus intuens, ad meipsum conversus, ait: «Non est
inventus 1171 qui rediret, et daret gloriam Deo, nisi puer iste.» Prius autem in ipsa oblatione, adolescens
surdus jam duodecim annis, sicut ipse confessus est, sub manu signantis beneficium sentiens exclamaverat in
gaudio et exsultatione, quod recepisset auditum. Omnes eum vidimus; aliqui etiam ex nostris locuti sunt ei.
Sic ei 0379A mulierem claudam, quae ibidem gressum recepit, vidimus, et puellam claudam, quae similiter est
erecta. Altera quoque puella quae surda erat, ibidem recepit auditum. Haec, ut scitis, Constantiae in capella
domini episcopi facta sunt Sabbato.

11. PHILIPPUS. In solio, cum jam pararet exire, mulieris manus invalida sanata est, et hanc ego vidi.
BALDOWINUS ABBAS. Ego adolescenti illi qui in exitu civitatis auditum receperat, locutus sum, cum
populus exsultans vociferaretur. PHILIPPUS. Vespere Sabbati in hospitio apud Winterthur puellam mutam
72

