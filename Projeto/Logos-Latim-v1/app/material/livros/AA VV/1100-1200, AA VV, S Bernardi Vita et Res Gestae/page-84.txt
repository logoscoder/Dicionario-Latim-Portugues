crure contractus, ubi a Viro Dei signatus est, extendit nervum, et coram omni populo gradiebatur exsultans.
In eodem vico ingressus hospitium, et irruentibus multis, caecum uno oculo puerum, et puellam mutam a
nativitate, consueta benedictione sanavit. Siquidem et puer illuminatus, 0402D et puella locuta est audientibus
et admirantibus universis. In platea quoque cum detineret eum populus egredientem, sanati sunt manci duo:
quorum alter etiam unius oculi lumen recepit amissum, duplicique liberatus incommodo duplex gaudium
reportavit.
46. Eadem die juxta castrum Barrum, quod alluit Sequana fluvius, coram multitudine copiosa plebis, quae
de tota regione convenerat, curati sunt puer caecus, et vir caecus, puella manca, et paralyticus senex. Hunc in
plaustro detulerant, et ab annis sex sic elanguisse dicebant, ut nec sedere 0403A quidem, nec sine alio posset
mutare latus. In ingressu villae, quam Bargonium vocant, erectus est puer claudus ex utero matris suae: in
egressu quoque mulier quaedam amissum ab annis quatuor gressum recepit. Nec longe progressi eramus, et
ecce currebat post nos mulier caeca uno oculo: et haec quoque ubi pervenit ad virum Dei, ab eo signata est
continuo, et visum recepit, et revertebatur gratulabunda et laudans. In ingressu dioecesis Tricassinae, in vico
cui Fulceriae nomen est, oblatus a populo puer a nativitate surdus et mutus, ab utroque morbo sanatus est
ipsa hora. In via quoque, cum egrederemur, puellae manum a nativitate aridam et contractam benedicta
Bernardi manus extendit, quasi esset cerea: et sanata est statim, ita 0403B ut teneret fortiter baculum, quem
tradidimus ei. Mirabantur omnes, qui deducebant Sanctum Dei, viri de eadem regione nobiles et potentes.
Magis autem mirati sunt, juxta vicum qui Wanda vocatur, puellam claudam, mutam ex utero matris suae,
benedictione percepta ambulantem videntes, audientesque loquentem.
47. Altera autem die in majori ecclesia Trecensi congregatus est populus innumerabilis, ut audiret a Dei
Homine verbum ejus. Factus est ergo tumultus intolerabilis comprimentium sese turbarum, et periculum
metuens egressus est Vir beatus; cumque in hospitium episcopi se recepisset, sequebatur eum languentium
multitudo, et pro foribus exspectabat. 0403C Ingressa est autem puella clauda, et sub oculis omnium signante
Viro Dei adepta est sanitatem et libere ambulavit. Erat autem nota in civitate puella, et ex propinquis ejus
aderant eadem hora nonnulli. Post paululum quoque caecus uno oculo puer illuminatus est: et alii duo,
quorum erant aridae manus, sanati sunt admirantibus et exsultantibus universis. Vespere quoque exspectantes
infirmos juxta cancellum ecclesiae seorsum poni praecipiens, exivit ad eos, et signavit ex ordine residentes.
Aderant autem venerabiles episcopi Godefridus Lingonensis, qui fere omnia, quae scribimus, praesens vidit,
et Henricus Trecensis: aderant clerici et laici de civitate non pauci. Coram his omnibus puella clauda et muta
oblata est viro Dei. 0403D Cumque signatam apprehensa manu deduceret, loqui coepit, et ait: «Non possum,
domine, ambulare, non possum.» Obstupuimus omnes: iterum signari rogavimus eam, et gressum quoque
recepit. Ibidem quoque caecum oculum pueri sputo liniens, illuminavit. Mulierem claudam ab annis
quindecim, quae in ecclesia beatae Mariae a sanctimonialibus alebatur, signans et attrectans curavit protinus:
ita ut quod ante non poterat, et sederet, et libere graderetur. Exsultans igitur vehementer tulit baculos, quibus
antea utebatur, in beati Petri ecclesia suspendendos. Item juvenis quidam, ejusdem ecclesiae servus, amissum
ab annis quinque ibidem 0404A recepit auditum. In eadem civitate facta sunt quae sequuntur. Faber quidam
longa aegritudine claudicans, ut sine baculo incedere omnino non posset, ubi 1188 a beato Patre signatus est,
laetus rediit gradiens pedibus suis. Deinde mulier epilepticam ei obtulit filiam, cui morbus ille loquendi
prorsus ademerat facultatem: cui Vir beatus manus imponens signavit eam, statimque locuta est coram nobis.
48. Mane egressus Trecas, dum transiret Vir sanctus villam, quam Prunetum vocant, oblatus est ei puer,
cujus pedem retracti nervi torserant in perversum, ita ut ambulare omnino non posset. Acclamabant autem
qui convenerant, levantes manus in coelum, dum Vir Domini puerum attrectaret. 0404B Nec mora, signatum
pedem omni facilitate detorquens, deponi jubet: et coram omnibus ambulare coepit incolumis. In oppido
quoque, quod Romana lingua Triangulum vocant, post Missarum celebrationem feria sexta, coram omnibus
ad altare adducta est mulier caeca ejusdem indigena castri. Cumque ei Vir beatus imposuisset manum,
interrogata a circumstantibus, «Jam cito videbo,» inquit: et post paululum, «Video, ait, clare, omnes vos
video; benedictus Deus qui fecit mecum misericordiam.» Altera quoque illuminata est, quam ab annis decem
caecam fuisse testabantur. Ibidem clauda mulier gressum recepit, et mutus loquelam, acclamantibus
omnibus, maximeque illius castri, qui nulla prius 0404C similia viderant. Ipsa die transeunti prope castrum
Braium (quod Lutum interpretatur) occurrit vir quidam filiam portans in humeris. quae nec loqui unquam
potuerat, nec stare supra pedes suos: statimque sub omnium oculis ab utroque est incommodo liberata.
49. Apud Monasteriolum, ubi Iona fluvius in Sequanam influit, praesente comite Theobaldo, et multis aliis
nobilibus pariter et ignobilibus, mulieres tres, prima auditum recepit, secunda amissum ab annis septem
unius oculi visum, tertia paralytica sanitatem. Haec in grabato in ecclesiam fuerat deportata: et ubi signata
est, et jussa stare supra pedes suos, in medio populi stetit incolumis, et relicto grabato suo gratulabunda
repetiit domum 0404D suam. Ipso die apud Moretum oppidum, juxta leprosorum domos, surdum et mutum a
nativitate puerum offerebant, cujus statim aures apertae sunt, et solutum vinculum oris ejus. Ubi vero
84

