celebris sese virtutum fama diffuderat, quocumque labore se praecipit deportari. Jam per dies aliquot processerat,
profeceratque non minus in fide et devotione, quam in itinere ipso; cum miseratus hominem Deus, mirabiliter
satis et infirmitati ejus subvenire dignatus est, et parcere fatigationi. Occurrens enim quidam in via, quisnam
esset, aut quo tenderet inquisivit. Acceptaque itineris ejus necessitate: «Ego, ait, ex parte 0324D illius Sancti
praecipio tibi, ut revertaris, sciens quod ubi domum veneris, 1132 sanus eris.» Persuasit illi Deus ut crederet,
cujus nimirum dispositione omnia gerebantur. Rediit, rediensque paulatim recepit eam, quae sibi promissa fuerat,
misericordiam, ut non prius domum pertingeret, quam plenariae donum perciperet sospitatis.
6. 0325A tempus advenit, tam graviter est afflicta, ut tam ipsa, quam domus omnis, de vita ejus penitus
desperarent: jamque omni reliqua supellectili pauperibus et ecclesiis delegata, vestis etiam regia pararetur in
qua sepeliretur, tanquam protinus moritura. Tum subito recordata Hominis Dei, et nomen illius invocans
plena fide, in ipsa protinus invocatione sine periculo partum edidit desperatum. Nec distulit legatum
destinare fidelem, per quem gratias ageret celebri subventori, ipsum sic natum, non immerito natum ejus
appellans>. Verum ille, quoties tale aliquid contigisset audire, non minus humiliter, quam jucunde refutans,
dicere consueverat: «Hoc certe mihi sic est imputandum, sicut ei qui conscius omnino non fuit.»
0325B 7. In monasterio, cui nomen est Bella-Vallis, prope urbem Chrysopolim, homo quidam a daemone
vexabatur, mira eo instigante faciens, mira loquens. Post multas igitur orationes fratrum, cum improbe persisteret
illa nequitia spiritualis, recordatus est venerabilis abbas loci illius Pontius hodieque superstes, habere se stolam,
qua beatus Pater aliquandiu usus fuerat in oblatione hostiae salutaris. Nec cunctatus tulit protinus arma potentia
Deo, et fiducialiter aggressus est inimicum. Vix limen attigerat cellulae, in qua miser homo jacebat, cum subito
ille malignus horrendis vocibus victum se profitens: «En, inquit, egredior, recedo protinus; manere ultra non
possum.» Respondente autem Abbate, «Per nomen Domini, et ipsius beati Viri meritum, 0325C cujus haec stola
fuit, tibi praecipio, exi citius; ne moreris:» continuo daemon fugatur ab homine, homo liberatur a daemone. Quis
alter non periculose forsitan exsultasset, usque adeo sibi spiritus esse subjectos ut cederent et absenti? Verum ille
Abbate ipso nuntiante nil motus magisque subsannans eos quod videbat magna super hoc admiratione moveri,
haec eadem verba respondit: «Quidni facile nos duo praevaluissemus in unum? Leviter illum ejicere potuit Deus,
praesertim cum ego, ut dicitis, ei socius datus sim et adjutor.» Hujusmodi nempe responsis in hujusmodi rebus
saepius utebatur. Noverat siquidem verus et verax non ostentator, sed aemulator humilitatis, efficacius dissuaderi
posse hominibus quod stupebant, obliqua quadam et artificiosa objectione, 0325D quam aperta excusatione, quae
humilitatem magis praedicabilem praeferendo, existimationem non minueret hominum, sed augeret. Unde
quodam loco ex propria loquens experientia: «Verus, inquit, humilis vilis vult reputari, non humilis praedicari .»
CAPUT II. De spiritu prophetiae, et revelatione futurorum, qua claruit.
8. Illud quoque notissimum fuit, quod adhuc in carne degens, apparens autem in spiritu, fratri cuidam obitus sui
praenuntiaverit diem. Infirmabatur 0326A novitius quidam frater in Clara-Valle, bonae conversationis et bonae
indolis adolescens. Nec longe aberat dies, qua post annuam ex more probationem, novum indueret hominem, si
non prius hominem exuisset. Siquidem consummatus in brevi, explevit tempora multa: placita enim erat Deo
anima illius. Quinto igitur die ante ultimum diem suum, visitante se fratre quodam , idem novitius exhilaratus
plurimum, inter alia spiritualis gratiae verba: «Ecce, inquit, quinta moriar die. Hodie enim mihi pater noster
dominus Abbas apparuit cum multitudine monachorum, et blanda consolatione refovens, quinto die moriturum
me esse dicebat.» Exiit sermo inter fratres, et antequam 1133 impleretur 0326B divulgatum est verbum.
Exspectabatur ab omnibus dies illa, sed prae omnibus ille beatus in exspectatione sua fuit. Jam dies quinta
inclinabatur ad vesperam, illius autem spiritus magis ac magis elevabatur ad Dominum. Demum circa
undecimam horam in ipso mortis agone positus, obducto prorsus, ut assolet, lumine oculorum, et nemini jam
intendens, ad exitum festinabat. Interim visitans eum Pater sanctus, velut ab alto somno revocat, et quasi retrahit
commeantem, nec insalutatum abire permittit. Ad cujus vocem aperiens oculos, et mirum in modum facie
serenata, aliquandiu intendebat in eum. Mirabamur omnes mortalem hominem, imo jam morientem eatenus
triumphare de morte, ut in ipso mortis articulo exsultaret in gaudio, pulcherrime 0326C nobis exhibens illud poetae:
Incipe, parve puer, risu cognoscere matrem.
(VIRG., Bucol. ecl. 4.) Tum vero consolans eum Pater sanctus, nihil timere jubet, sed recto protinus cursu
pertingere ad Dominum Jesum Christum, et offerre ei humilem pauperis suae familiae salutationem. Ad hanc
vocemqua potuit capitis inclinatione et motu annuens labiorum, iterum clausit oculos, et eadem hora in pace
quievit.
9. Multa quidem huic famulo Dei revelata per Spiritum, multa sine praecedenti revelatione mirabiliter ab eo
praedicta cognovimus: ex quibus exempli gratia pauca subnectimus. Cum esset aliquando Pater sanctus in urbe
Noviomensium in domo episcopi Simonis, adductus est ad eum Herveius de 0326D Baugenceio, puer admodum
gratiosus, ortus ex regio sanguine, et ipsius episcopi nepos. De quo sequenti nocte famulo suo Christus ostendit,
quod erat post tempora longa futurum: siquidem videbatur sibi tanquam in Missarum celebratione angelo cuidam
pacis osculum dare, quod ad puerum deferretur. Nec dubius de revelatione eumdem Herveium renuntiaturum
saeculo, et futurum aliquando devotum Christi famulum promittebat. Quae promissio tam celebris exstitit et
vulgata, ut ipse quoque Herveius nobis postea fateretur, adolescenti sibi ad omnes arguentis conscientiae
47

