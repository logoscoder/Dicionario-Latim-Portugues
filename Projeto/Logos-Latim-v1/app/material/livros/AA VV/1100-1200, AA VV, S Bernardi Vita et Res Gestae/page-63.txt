miserabilior mulierum, quod accedentibus ad beata vestigia viris, monastici Ordinis disciplina inexorabiliter eis
etiam tunc negaret ingressum. Biduo mansit in medio gregis pastor exstinctus, dum pristina illa dulcissimi gratia
vultus nil minorata, sed aucta, magis omnium in 0360B se figeret oculos, animos traheret, sepeliret affectus.
Crescebat autem supra modum ruens undique populi multitudo, et intolerabilis jam fiebat impetus
concurrentium, ac desiderabiles tenentium pedes, osculantium manus, applicantium panes, baltheos, 1157
nummos, et alia quaeque servanda sibi pro benedictione, et variis necessitatibus profutura. Maxime tamen parati
in diem tertium solemnem per loca proxima praestolabantur reponendi sacri corporis ejus horam, copiosius
undique conventuri. Nam et secunda die tantus circa meridiem populus fuerat congregatus, et tanto pietatis zelo
stipati undique sacrum corpus obsederant, ut nulla pene episcopis reverentia, nulla fratribus haberetur. Unde
veriti ne quid simile aut forte gravius 0360C accideret die tertia, praeoccupantes horam, et mane divina ex more
Sacrificia consummantes, sicut et biduum jam in celebratione Missarum et jugi fecerant psalmodia, purissimum
illud balsamum suo vasculo commisere, in lapide reponentes lapidem pretiosum, optimam margaritam.
15. Consummatis ergo feliciter vitae suae diebus et annis circiter sexaginta tribus expletis, dilectus Domini
Bernardus, Clarae-Vallensis coenobii primus abbas, aliorum quoque amplius quam centum sexaginta
monasteriorum pater, decimo tertio kalendas septembris inter filiorum manus obdormivit in Christo. Sepultus est
autem undecimo kalendas ejusdem mensis ante sanctum altare beatae Virginis 0360D matris, cujus fuerat
devotissimus ipse sacerdos. Sed et pectori ejus ipso tumulo capsula superposita est, in qua beati Thaddaei
apostoli reliquiae continentur, quas eodem anno ab Jerosolyma sibi missas, suo jusserat corpori superponi: eo
utique fidei et devotionis intuitu, ut eidem apostolo in die communis resurrectionis adhaereat. 0361A graviter
laboravit, plena fide opem flagitaturus accessit. Quem nunc usque superstitem novimus, et nihil unquam ex ea
hora praedictae infelicitatis expertum.>
16. Facta sunt haec eodem anno quo beatus Papa noster Eugenius tertius, ejusdem patris sancti in conversatione
sancta filius, ab hac luce, vel ab hac magis caligine migravit ad lucem, cujus merita in ipsa cui insigniter praefuit
urbe miraculis pluribus illustrata coruscant: successore ejus Anastasio Romanae Ecclesiae praesidente,
regnantibus autem in Romanorum imperio Friderico illustri; in Francorum regno piissimo rege Ludovico, filio
Ludovici; principatum Ecclesiae universae ac totius creaturae visibilis et invisibilis monarchiam tenente Dei
Filio 0361B Jesu Christo, anno ab Incarnatione sua millesimo centesimo quinquagesimo tertio, qui cum Patre et
Spiritu sancto vivit et regnat Deus in saecula saeculorum. Amen.
CAPUT III. De revelationibus diversis post sancti Patris obitum factis.
17. Jam de supra memoratis revelationibus pauca dicturi, ab eo sumamus initium quod praedictum est anno
septimo ante quam fieret. Erant duo fratres in monasterio, de sacra beati Patris vita et felicibus ejus actibus
colloquentes: quorum alter ab ineunte adolescentia educatus ibidem, ad alterum ait: «Nosti quot annos sit
victurus hic beatissimus Pater noster?» Cui ille: «Nescio,» inquit. 0361C Et alter: «Ego, ait, novi eum sex aut
septem annos adhuc in carne victurum.» Hoc autem unde sciret, minime jam scire possumus, quia nec tum
indicavit, et ante Patrem sanctum ipse decessit. Porro alterius hodieque superstitis relatione hoc verbum nobis
innotuit, qui tunc magis miratus est se audisse, quando ut ab olim audierat, ita vidit. Talis vero ille est, de cujus
testimonio nec nos ambigimus, nec cuilibet alteri qui eum noverit, credimus dubitandum. Neque id solum, sed
quod non minori dignum admiratione videtur, nomen quoque et personam successoris ipsius, indicante sibi
eodem fratre, extunc innotuisse testatur. Manifeste enim eadem hora frater ille praedixit, «quia 0361D dominus
Robertus, qui hodie abbas est de Dunis, post hunc beatum Patrem abbas futurus est Clarae-Vallis.» Nam quod
disjunctive sex vel septem annos victurum dicebat, ad 1158 hoc pertinuisse videtur, quod inventus sit terminus
idem ultra sextum annum, intra septimum tamen.
18. Prope erat jam tempus, et festinabat Pater sanctus ad metam. Infirmabatur enim, sicut in hujus libelli
principio memoravimus, adeo ut illa jam infirmitate ipsius perfici virtus, jam imminere exitus videretur. Interea
fratres instare supplicationibus et obsecrationibus, quibus poterant, apud Deum. Unde etiam Sanctus ipse
cognoscens eorum precibus desiderium suum differri, cum aliquanto melius secundum corpus habere coepisset,
0362A congregatis fratribus haec eadem verba locutus est: «Quid tenetis miserum hominem? Fortiores estis, et
invaluistis. Parcite, quaeso, parcite, sinite me abire.» Prius tamen cum in summo periculo et timore fratres omnes
in orationibus humiliarent animas suas, uni eorum visio talis apparuit. Occurrebat cum multa exsultatione Viro
Dei extra monasterii claustra innumerabilis multitudo. In qua tamen processione, solos quatuor praeeuntes idem
frater qui videbat agnovit: magnum illum dilectorem ejus atque dilectum, cujus et ipse in libro quarto de
Consideratione cum laude meminit. Gaufridum episcopum Carnotensem; Humbertum quoque, qui Igniacensis
coenobii fuerat primus abbas; et duos ejus fratres germanos, Guidonem scilicet 0362B et Gerardum. Exceptus
itaque reverenter, et post osculum pacis amica diu colloquia miscens Pater sanctus ac beatus, cum his quatuor
stabat, exspectante seorsum multitudine caeterorum. Novissime salutantes eum praedicti viri, ex hoc sibi jam
redeundum esse dicebant. Tum vero expalluit ille, et circumfusa sibi moestitia internum declarans animi
dolorem: «Quid ergo, ait, sine me vultis abire?» Et illi: «Non potest adhuc tuo, et nostro satisfieri desiderio,
donec veniat tempus novorum.» Dicebant autem tempus novorum, quo fruges novae colligerentur, sicut
evidenter postmodum probavit eventus, dum in Augusto mense decessit. Mane ergo frater ille, cui hoc ostensum
63

