0267
LIBER SECUNDUS. AUCTORE ERNALDO <al. ARNALDO> ABBATE BONAE-VALLIS, IN AGRO
CARNUTENSI.
1091 PRAEFATIO.
0267B
Virorum illustrium gesta nonnulli scriptorum laudibus attollentes, verbis ea solemnibus celebrarunt, quantum
excellentis ingenii et disertae linguae potuere conamina. Cumque tractator et opus junctis complexibus pari sunt
foedere conjugati, et ad propositum thema ordinandum ingenium et eloquentia convenerunt, prospere actum est,
et ad quietum tranquillumque portum directo gressu materia digne ordinateque disposita appulit. Ubi vero
sublimitas negotii sub imperito artifice naufraga illiditur scopulis, et succumbente sensus hebetudine, tractatoris
lassatur praesumptio, sero de correctione initur consilium: quia quae in multos effusa sunt, nec revocari possunt,
nec corrigi; et dissonantiam 0267C scripti et operum venustius esset abradi, quam emendari. Haec ergo mecum
reputans et revolvens, omnino timeo, ne sicut ipse multorum imprudentiae soleo indignari, qui cum scientia et
facundia careant, ad scribendum praecipites, cum se vehementer emunxerint, eliciunt sanguinem: ita et ego si
quod supra me est aggrediar, me ipsum derisioni exponam. Quis enim ego sum, qui ad scribenda gesta
sanctissimi viri Bernardi Clarae-Vallis abbatis aspirem, qui nostris temporibus singulari religione floruit et
doctrina: cujus odor exinanitus universam replevit Ecclesiam: cujus gratia, operante Domino, signis et miraculis
declaratur? Quot in monasterium ejus litteratos viros, quot rhetores, 0267D quot philosophos saeculi hujus scholae
miserunt adconversationem theoricam, et mores divinos? Quae non ibi floruit disciplina, ubi erant examina
magistrorum, et egregii viri exercitato intellectu insignes, qui divinis studiis inhaerentes, multis gratiarum
auctoramentis invicem se ipsos edocent et accendunt? Debuerant utique viri illi, quibus nihil in aliqua gratia
deest, hunc laborem assumere, et venerabilis Patris insculpere monumenta: 0268B ut esset eorum studio
delectabilis pagina quam quasi viventem traderent legendam discipulis, et perpes fieret consolatio secus positis
reliquiis sacri corporis et sermonis. Sed extrema aemulari, et quae homines lateant, Clarae-Vallis consuevit
humilitas: et proferre in publicum aliqua sui indicia viri illi nobiles erubescunt; et quietiores facit eos contemptus
et abjectio, quam quaelibet oblatio dignitatis, in qua sibi professio humilitatis periclitari videtur. Ob hujusmodi
causas sese intra silentii cardines retinentes, magis in sacco eremi, quam in socco <al. serico> palatii delectantur:
nec jam in stylo, sed in cruce gloriam quaerunt. In hoc ergo, sicut et in caeteris ejusmodi, negotiorum suorum
sarcinas aliis libenter imponunt. Et nunc sublato 0268C venerabilis memoriae domno Guillelmo, qui ejusdem Viri
sancti gloriosa primordia fideliter et devote conscripsit, ad meam exiguitatem hujus operis devenit petitio, et
imposuit mihi dilectae Ecclesiae charitas, ut coquam pulmentum filiis Prophetarum. In quo si colocynthidas
miscuero negligens, superjecta, 1092 ut confido, farinula condiet Elisaeus, et excessus insipientiae obedientiae
excusabit affectus.
CAPUT PRIMUM. De pontificatu Innocentii II, opera S. Bernardi fortiter et feliciter vindicati. Item de
profectione Pontificis in Gallias, et repressione Imperatoris.
1. Ea tempestate Honorius papa viam universae 0268D carnis ingressus est (an. 1130). Nec mora, in electione
dissidentibus cardinalibus, et divisa Ecclesia, plures numero, et saniores consilio, vita probabiles, viri virtutum,
presbyteri, diaconi, episcopi, Innocentium elegerunt: cujus vita, et fama, et aetas, et scientia digna summo
sacerdotio habebantur. At vero pars altera, infames ausus violentia, non ratione corroborans, Petrum Leonis, ad
hunc apicem aspirantem, fraudulentis machinationibus seorsum et praecipitanter nominavit Anacletum, et
caeteris renitentibus ordinavit. Qui vero in parte catholica erant, electum suum solemniter ordinatum collocarunt
in cathedra, 0269A et per loca illa, in quibus sessiones habent ex antiqua consuetudine Romani pontifices,
circumduxere, et pro tempore honor debitus apostolicae adfuit dignitati. Et tunc sane circa Lateranense palatium
morabantur, nec erat jam eis tuta in domibus propriis mansio, cum eos acerrime Petri satellites infestarent. Ibi
etiam diu resistere non valentes, per confoederatos sibi quosdam ex nobilibus Romanis ad tempus in turribus
eorum receptacula habuerunt. Sed nec in eis perseveravit fidelitas. Nam in brevi, aut vi, aut formidine temerariae
multitudinis, aut pretio corrupti sunt. Nam Petro tam propria generis virtute, quam adhaerentium sibi affinitate,
multitudo tanta erat, ut fere tota eum civitas sequeretur, vel pecunia, vel commodis obligata. Congregaverat sane
0269B opes innumeras tam in exactionibus curiae, quam in legationum negotiationibus, quas ad exspectatas
nundinas reservarat. Insuper et paterni census ampla congeries eatenus sigillata, modo distributa in populum, ad
fas et nefas venalem plebem armaverat. Quibus erogatis, donaria regum in ornamentis ecclesiae ab ipsis evulsit
altaribus. Et cum calices frangere, et crucifixos aureos membratim dividere ipsi profani Christiani vel timerent,
vel erubescerent; Judaeos aiunt esse quaesitos, qui sacra vasa et imagines Deo dicatas audacter comminuerent.
Igitur quisque pro modo suo secundum majus et minus conducti ad scelus, sacramentis generalibus publice Petro
vendiderunt assensum, et in omnem sanguinem 0269C manus exposuerunt et arma, et quotidianis congressibus
partem, quae cum Innocentio erat, maledictis insectabantur et gladiis.
2. Habuere igitur servi Dei consilium: et quia vi humana se tueri non poterant, cedere elegerunt; et procuratis
clam navigiis, de ore Leonis et de manu bestiae per Tiberim in Tyrrhenum mare elapsi, prosperis ventis carbasa
22

