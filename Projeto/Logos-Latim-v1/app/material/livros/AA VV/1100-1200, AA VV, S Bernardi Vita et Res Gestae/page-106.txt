59. Enimvero dominus Cisterciensis, qui cum pluribus aliis abbatibus sui Ordinis ad exsequias Viri Dei
venerat, considerans tantam importunitatem tumultuantis populi, et ex praesentibus futura conjiciens,
vehementer timere coepit, ne, si, crebrescentibus signis, tam intolerabilis turba populorum concurreret,
eorum improbitate disciplina periret Ordinis, et sanctae religionis fervor in eodem loco tepesceret.
Quapropter habita super hoc deliberatione, reverenter accedens, per virtutem obedientiae, ne signa ulterius
faceret, inhibuit. Sed 0448B cum dicat Apostolus de Domino nostro Jesu Christo, quia factus est obediens Patri
usque ad mortem (Philip. II, 8); et ipsius exemplo Legislator noster sanctus Benedictus obedientiam nobis
usque ad mortem in regula proponat (Cap. 7): sancta et vere humilis anima Patris nostri, mortali homini
etiam post mortem carnis obediens fuit. Nam signa quae tunc jam radiare coeperant, ita cessavere, ut ex illa
die et deinceps nunquam publica miracula facere visus sit, 1220 licet quibusdam fidelibus, praecipue sui
Ordinis fratribus, pro variis incommoditatibus ad se clamitantibus usque hodie deesse non possit. Namque
sola illa signa, quae disciplinam Ordinis per turbas concurrentium populorum minuerent, domnum
Cisterciensem fieri noluisse, 0448C manifestum est.
60. Evolutis dehinc post transitum beati Viri pluribus annis, erat in partibus Italiae matrona quaedam,
quam correptam spiritus malignus atrociter vexare coepit. Quo tam lamentabili casu propinqui et amici ejus
vehementer consternati, si quid remedii foret, sedula meditatione pensare coeperunt. Erat autem in vicinia
eorum coenobium quoddam Ordinis Cisterciensis: et sicut mentibus in angustia constitutis spes undecumque
concepta solet parare fiduciam, ad eamdem domum daemoniacam illam causa curationis ducere communi
consilio decreverunt. Quod et factum est. Sistitur misera ad portam, et aliqui ex simul comitantibus, qui
tantum 0448D malum abbati et fratribus nuntiarent, opemque flagitarent, mittuntur. Abbas vero quosdam de
senioribus, quos magis noverat spirituales, assumens, cum cruce dominica et sanctorum reliquiis egreditur ad
patientem. Cumque malignus ille spiritus per Domini crucem et sacra sanctorum pignora conjuratus non
moveretur, recordatus est abbas se habere venerandas reliquias de capillis et barba sancti Bernardi, quos
eodem, ni fallor, anno ad capitulum vadens, in Clara-Valle pro benedictione acceperat, et ad tutelam continue
secum ferebat: et nihil dicens, manus sub cuculla silenter misit, quatenus extractis his reliquiis daemonem per
has urgeret. Quod pestifer ille lynceis oculis deprehendens, coepit continuo scabellum pedibus tenere, 0449A
sputa jacere, totius quoque corporis indecenti motu, quid intus pateretur, prodebat invitus; et erumpens in
vocem: «Eia, inquit, abbatule, quid vis facere? quid modo mali contra me sub illa veste tua machinaris?
Frustra niteris, incassum laboras: serva Bernardum tuum, nec enim proficies quidquam.» Dicente vero
abbate, «Per Domini gratiam, et hujus sanctissimi Viri merita modo egredieris;» ille respondit: «Quid? an
excidit tibi quod prohibitum est ei signa facere? Hoc ergo sciens, securus in hoc meo domicilio requiesco.»
Audiens ergo abbas et fratres, qui cum eo erant, haec verba, valde mirati sunt, quod scilicet spiritus nequam
interdictum illud in scutum suae defensionis tam celeriter invenerit. Haec nos de virtutibus beati Bernardi
0449B abbatis breviter perstrinximus, Domini misericordiam postulantes, quatenus dulcissimi Patris meritis et
precibus nos ab omni malo custodiat, et post tanti patroni sacra vestigia divinae gratiae spicas legentes,
aeternae vitae participio non fraudari concedat.
55

CAPUT XXIX. EPILOGUS LIBRORUM DE VITA ET GESTIS SANCTI PATRIS BERNARDI.

61. Fortissimorum athletarum Christi, virorum in Ordine Cisterciensi illustrium, dux et signifer exstitit
beatae memoriae dominus Stephanus, qui decimo anno instituti Ordinis Cisterciensis, pastoralis curae
officium in eadem domo suscipiens, et propagandae religionis desiderio fervens, cum per continuos 0449C
quatuordecim annos paucitatis suae taedio tam ipse, quam fratres ejus vehementer afflicti fuissent; quinto
decimo demum anno, divina desuper aspirante gratia, nostris temporis apostolum beatissimum Bernardum
cum turba fratrum et sociorum ejus ad tirocinii spiritualis probationem suscipere meruit, Domino ad
dilatandum Cisterciensem Ordinem per universas occidui orbis plagas, ex die illa et deinceps, copiosissimam
dante benedictionem. Iste reverendissimus pater Stephanus post aliquantos annos fratres beati Bernardi ad
aedificandum domum Clarae-Vallis mittens, ipsum venerabilem virum sanctum Bernardum, in juvenili adhuc
aetate constitutum, sed sapientiae et religionis maturitate 0449D multos canos transcendentem, ideoque
reverendum, illis abeuntibus praefecit abbatem; jam tunc, ut credimus, Spiritu revelante praenoscens, quantae
proceritatis, quantaeque pulchritudinis cedrus illa futura esset in 1221 paradiso Ecclesiae Dei, quantae etiam
multitudinis coetus, ex diversis mundi partibus collectus, sub umbra condensarum frondium, id est
multiplicium meritorum ejus, ab aestu carnalium illecebrarum foret refrigerandus.
62. Sed quis aestimare sufficiat, quam grandis multitudinis fuerit beatorum ille coetus, vel ex quam
diversis provinciis et insulis coadunatus? Nempe, ut de mediterraneis Italiae, Germaniae, Galliaeqne
provinciis taceam, ipsae extremae insulae Hiberniae, 0450A Britanniae, Daciae et Sueciae, quae finem orbis
faciunt, ad hunc coetum perficiendum crebras personas mittebant; et propter Abbatem sanctum etiam locum
sanctum celebri devotione venerabantur. Ut etiam de Conversis taceam, quorum longe copiosior erat
numerus, quam monachorum; post decessum beati Viri simul in uno loco reperti libelli professionum
octingenti octoginta octo, exceptis quampluribus aliis, qui negligentia et longinquitate temporis dilapsi, non
106

