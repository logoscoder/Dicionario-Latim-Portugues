utebatur, loca laesurae deliniens et consignans: «In nomine Domini, ait, surge.» Et iterum: «In nomine Patris
et Filii et Spiritus sancti Deus tibi spiritum tuum reddat.» Ille vero recepto mox spiritu factus est in animam
viventem, vel potius redivivam, 1208 mirantibus prae gaudio, et in coelum voces ac laudes tollentibus
universis qui aderant, et viderant tam manifeste mortuum revixisse. Interrogatus 0431C denique ab eodem
Sancto Dei, quomodo victurus, quid acturus esset in reliquum: «Domine, ait, modo quo jusseris vivam,
faciamque quidquid praecipies, quidquid voles.» Ab astantibus utrum esset jam mortuus : «Mortuus, inquit,
eram, et sententiam damnationis acceperam, ac nisi Abbas sanctus festinasset accurrere, eram ad inferna
ducendus.» Ad exhortationem quorumdam astantium crucis accepit signaculum, et cum caeteris
Jerosolymam est profectus. Henricus iste in eodem itinere Deo et beato Bernardo se reddidit, et in ClaraValle postmodum monachus ejus fuit. Hoc ipse miraculum cum fidelibus oculis esset intuitus, crederetque
scriptoribus vitae sancti Patris esse 0431D notissimum; deprehenso tandem fuisse silentio missum, indoluit, et
ad gloriam Dei et Sancti sui, juxta quod praesentanee fuerat contemplatus, narravit, ut in quanta gloria sit
habendus, quem ita glorificavit Altissimus, audiat et intelligat omnis generatio in saeculum saeculi secutura.
46

CAPUT XX. DE ALEXANDRO CANONICO ET DOCTORE
AD RELIGIONEM MIRABILITER VOCATO.

COLONIENSI, PER SANCTUM BERNARDUM

31. Apud Coloniam-Agrippinam, quae est insignis metropolis Germaniae secundae, fuit magister quidam
Alexander nomine, canonicus, doctorque famosissimus in eadem urbe. Accidit autem ut Dei 0432A famulus
beatus Bernardus Clarae-Vallensis abbas jubente Eugenio papa Germaniam ingrederetur, Jerosolymitanum
iter Conrado imperatori, et populo terrae praedicaturus. Cumque ibidem signis et virtutibus innumeris
coruscaret, videns Imperator mirabilia magna quae Dominus per eum ostendebat, compunctus corde, crucis
signum de manu illius accepit, Jerosolymam profecturus. Nec distulit hoc idem facere infinita hominum
multitudo, ita ut incredibili fidei ardore succensi scissuras et fimbrias de vestimentis Famuli Dei, qui propter
hoc ipsum nova frequenter accipere cogebatur, undique certatim diriperent, seque infelices arbitrarentur,
quicunque de indumentis ejus cruces habere non mererentur. Multi quoque ex eis nobiles et sapientes 0432B
viri per manum illius sese Domino reddiderunt, qui in Claram-Vallem ab eo deducti, et monachi facti,
maximum deinceps in Ecclesia Dei fructum Deo attulerunt. Ex quibus etiam erat unus supra memoratus vir
nobilis Alexander, qui eo tempore vivens, et saecularis scientiae typho turgens, divitiarum quoque et
transitorii honoris infulis adornatus, nihilominus conversionem, quam non cogitabat, sed Deus qui
comprehendit sapientes in astutia sua, mirabili hoc ordine, sicut sequentia declarabunt, adimplevit.
32. Cum enim beatissimus pater Bernardus ipsum de conversione monuisset, ille saeculari scientia vel
opulentia tumens, respondit se ad praesens nihil minus cogitare vel velle, quam habitum sumere
monachalem. 0432C Eadem igitur nocte, cum membra sopori dedisset, apparuit ei in visione idem homo,
erigens eum de grabato, in quo graviter languens jacere videbatur, ac restituere sanitati. Deinde tulit habitum
suum, quo erat ipse indutus, et ex eo contexit Alexandrum: qui cum eumdem habitum semel et secundo
rejectum ab humeris indignanti animo repulisset, tertia tandem vice collo ejus injectum, et corpori valenter
astrictum compulsus est retinere. Deinde Pater sanctus baculum, quem manu tenebat, ipsius manui tradens,
futurae praelationis gratiam denotavit, et ita abire praecepit. Evigilans autem Alexander, nihil adhuc pro
hujusmodi revelatione mollescere poterat, sed in eadem animi duritia persistebat.
0432D 33. Eodem vero die cum ille beatissimus Abbas ad mensam recumberet, oblatus est ei piscis, qui
perca nominatur, ut ex eo reficeretur. Quo viso Vir Dei, erectis in coelum oculis, super eumdem piscem
diutius oravit, et benedicens illum praefato Alexandro pro pitantia transmisit: quem cum ille gustare
inciperet, ad primum illico 1209 morsum meruit in semetipso feliciter experiri, quantae virtutis esset oratio
Famuli Dei. Nam repente mutatus in alium virum, compunctus est valde, et coepit super eumdem piscem
lacrymas fundere. Mirabatur vero seipsum, nesciens quid haberet, vel cur fleret. Tandem recordatus visionis,
quam nocte 0433A praeterita viderat, intellexit a Domino gratuita ejus miseratione se esse praeventum. Unde
supernae vocationi ex intimo corde gratias agens, beato Dei Famulo incontinenti se reddidit. A quo benigne
susceptus, et in Clara-Valle monachus factus, et deinde Grandis-Silvae pastor effectus, adeo in sanctitate
vitae profecit, ut postmodum fieret Cisterciensis coenobii abbas, ac totius Ordinis Pater universalis . Haec
nos, sicut ab eodem Dei famulo Alexandro audivimus, fideli relatione deprompsimus.

47
CAPUT XXI. DE MIRA SACERDOTIS CONCUBINARII, ET MONACHI QUONDAM CLARAEVALLENSIS, CONVERSIONE.
34. Monachus quidam de monasterio ejus et disciplina exiens, rejecto habitu, suadente diabolo ad 0433B
saeculum rediit, et paroeciam quamdam regendam suscepit. Erat quippe sacerdos: et quia saepe peccatum
peccato punitur, desertor Ordinis in vitium labitur libidinis. Concubinam, sicut multis consuetudinis est, ad
sibi cohabitandum accepit, de qua et liberos genuit. Accidit ut post annos plurimos, miserante Domino, qui
neminem vult perire, sanctus Abbas per villam, in qua morabatur idem monachus, transiret, et ad domum
illius hospitandi gratia diverteret. Quem ille cognoscens, et quasi proprium patrem cum multa reverentia
98

