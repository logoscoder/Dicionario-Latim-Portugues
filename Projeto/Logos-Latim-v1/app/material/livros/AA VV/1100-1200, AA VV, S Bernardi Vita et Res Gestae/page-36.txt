vespae pungentes stimuli paupertatis exagitabant, omnimodis docuit misereri; aliis indumenta, aliis alimenta
largiri monuit: et suggessit, ut per se ipsum xenodochia visitaret, nec horreret, aspectus <al. aspectu>
languentium; quia in hoc duplicaretur clementiae bonum, si et videret, et foveret; 0299C si consolaretur, et
reficeret. Humiliare pauperum oppressores, defendere pupillum et viduam, misereri et commodare, sermones in
judicio disponere, providere quieti Ecclesiae, rationem gladii intelligere quasi elementarium 1114 instruxit,
summam principalis officii ei intimans, et hoc a principe requiri ex debito, ut laudi bonorum et vindictae
malorum intendat.»
53. Haec et alia hujusmodi salubria monita homo rationabilis reverenter accipiens, luxum curiae, et fastum
altitudinis in humilitatem et honestatem convertit: nec erat qui in praesentia ejus auderet aliquid indecens vel
agere, vel loqui; sed in hoc etiam ei placere studentes, sive ficto, sive puro animo ea, in quibus dominum suum
delectari videbant, 0299D ipsi quoque saepius factitabant. Introducebant igitur ad eum, qui familiarius ei
assistebant, pauperes patientes calumniam, nuntiabant languentes in plateis jacentes, et quoscumque in
amaritudine et miseria constitutos; et ipse oblata sibi occasione clementiae laetabatur, et altiori gratia
amplectebatur, quos de hujusmodi rebus videbat magis esse sollicitos. duos religiosos viros de Praemonstratensi
Ordine evocatos eleemosynae suae praeposuit, ad quorum curam spectaret circumire castella et vicos, in quibus
ipse maneret: et de propria mensa 0300A languentes et leprosos, qui ibi manebant, quamdiu in illis locis esset,
abundanter refici jussit. Sed et aliis pauperibus largas et congruas personis eleemosynas, sive in cibis, sive in
vestibus, eorum ministerio donari instituit. Et illis quidem tantum in domo sua voluit esse dominium, ut
potestative, pincernis, et pistoribus, et coquis, et reliquis ministerialibus, quae vellent juberent, quae placeret
tollerent; nec esset qui aliquid prohibere auderet, vel referret ad Comitem, si in aliquo prodigi viderentur. Sed et
viri illi timentes Deum, et tam ei placere, quam Comiti cupientes, nec magnificentiam Principis minuebant, qui
charitatis plenitudinem de suis impleri praeceperat; nec Deo ingrati esse volebant, si invenirentur desides et
avari, ubi 0300B eos promptos et expeditos dispensatores esse, tam voluntas Dei, quam Principis sufficiens bonitas
injunxisset. Erat praeterea horum officio deputatum, ut monachis et religiosis viris, quos ad curiam diversa
mittebant negotia, hospitia providerent, et de penu et horreo Comitis necessaria ministrarent. Circumferebant
etiam rigente bruma, aptatis sarcinis, pauperum indumenta, et pelles, et birros, et calceamenta, in quibus nec
axungia deerat, quae per vicos indigis erogabant. Nullum in comitatu illo clementiae deerat opus: ad portum
illum naufragi omnes tutum habebant refugium. Temporibus famis non, sicut Pharao, frumenta venumdedit
populo, nec in servitutem sibi erogatis annonis subjecit Aegyptum: sed Abbate sancto, quasi altera 0300C Joseph,
diviniore usus consiliario, gratis egenis aperuit horrea, nec exhausit pecunia populum, nec astu circumvenit
afflictos, nec re publica ad se translata, privatos in terra cumulavit thesauros; sed in coelo potius thesaurizans
infatigabilis distributor, cum magna alacritate et pecunias distribuit, et annonas.
54. Nec defuit viro inhianti coelestibus magni ponderis et horrenda tentatio: sed aggressus est eum tam Rex,
quam principes, et commota est et contremuit terra; et quasi iratus esset ei Deus, rapinis et incendiis fere omnia
ad eum pertinentia depopulatoribus exposita erant; et operuit faciem terrae Regis exercitus, et passim omnia
vastabantur. Nec erat ei tutum resistere, vel obviare persecutoribus: 0300D quia et sui deseruerant eum, manifeste
infestantes; et qui remanserant, in insidiis, non ad subsidia erant. Undique angustiae graves, quia nec domi sibi
cavere, nec extra poterat congrua providere, cum omnino qui sui essent, nesciret; et tam de perfidia refugarum,
quam de duplicitate suorum prorsus diffideret. Inter has autem augustias conversus ad Dominum, et de coelo
quaesivit auxilium: et accito Viro Dei, cujus consilio maxime utebatur, nec desperans de misericordia Dei, hoc
ex ejus responsione accepit, «ut intelligeret quia flagellat Deus omnem filium quem recipit; et hujusmodi
correptiones vel purgant, vel probant animam 0301A (Prov. III); et gloriosiorem fuisse Job cum sederet in
sterquilinio, quam fuisset, cum circumstante exercitu sedisset illaesus in solio (Job II). Ostendit ei Vir sanctus
Salomonem peccasse 1115 in otio, et abusum bono pacis defluxisse in vitia: cum David pater ejus, Absalon filio
persequente, et universo Israel adversus eum armato, permansisset in gratia. Intimavit etiam quomodo ipsum
satanas colaphizarit Apostolum, in qua tribulatione immobiliter perseverans illud meruit audire, quia virtus in
infirmitate perficitur (II Cor. XII, 9-11), et quia in praesenti vita segniores nos faciunt prospera, et
circumspectiores adversa.»
55. Audiens haec venerabilis Comes, magnifice animatus, duo immensi ponderis et miri operis 0301B vasa aurea
(in quibus pretiosissimae gemmae habebantur inclusae, quae in solemnitate coronae suae rex 0302A Anglorum
Henricus avunculus ejus ad ostentationem divitiarum suarum et gloriae suae in mensa coram se habere
consueverat) sub 1116 omni celeritate proferre jussit in medium; et a corde suo delectationem hujusmodi
avellens, gemmas a retinaculis suis jussit abstrahi, et aurum confringi praecepit, ut venderetur, et de pretio eorum
dilecta Domino super aurum et topazion tabernacula fundarentur. Nec desistebat Amalech ab infestatione Israel:
sed Moyses elevatis in coelum manibus potitus est victoria, et retrahentibus se hostibus Abbas sanctus sequester
sollicitus, clamantibus ad Deum et domi plorantibus fratribus, irrupit in acies, et in tempore iracundiae factus est
reconciliatio, et allegationibus divinis intercurrentibus detumuere procellae, 0302B et reversa est inter Regem et
Principem tranquillitas, et pacis desiderata serenitas.
36

