mora, Servo Christi imponente ei manum, solutum est vinculum oris ejus, et loquebatur recte. In ejusdem urbis
dioecesi loco, cui nomen Domnamant, cum Vir sanctus Missarum solemnia celebrasset, caecum illi filium obtulit
pater. Exspuens autem in digitos suos, et palpebras ejus liniens, eadem hora videntem illum reddidit patri suo.
Nec longe ab eodem vico, apud oppidum Argillerias, post Missarum similiter celebrationem feminam claudam,
quae ibidem multo tempore mendica vivebat, cum basilicam egrederetur, signans et sanans, 0346A populum
multum qui undique fuerat congregatus, admiratione et exsultatione replevit. In exitu quoque oppidi quod
Rosnaium vocant, paralyticum hominem sic extenuatum corpore, ut solam circumferre videretur pallidae mortis
imaginem, impositum plaustro transeunti Viro Dei offerunt. Is quoque ubi signatus est, deponi et incedere jussus,
plaustrum suum suis pedibus incolumis sequebatur, vehementer stupentibus et in Dei laudem acclamantibus
universis.
42. Alio tempore proximum castrum Brenam transiens, obvium habuit populum multum, sicut ubique semper et
undique in ipsius occursum confluebat innumera 1147 multitudo. Ubi cernentibus cunctis, feminam claudam ex
eodem oppido tetigit 0346B et erexit, quam et ibidem postea vidimus occurrentem ei cum caeteris, et prae caeteris
gratias referentem. In pago Senonico apud castrum quod Triangulum vocant, inter Missarum sacra solemnia,
femina cujus ibidem per annos decem caecitas omnibus innotuerat, sub manu Viri Dei, mirantibus omnibus,
visum recepit. Apud Monasteriolum quoque, ubi Yona et Sequana confluunt, praesente piissimo principe comite
Theobaldo, aliisque astantibus non paucis potentibus viris, offerenti divina sacrificia Viro Dei paralyticam
feminam obtulerunt: quam expletis solemnibus tangens et erigens, ipsa hora sanam remisit ad propria, ita ut suis
illa pedibus abeunte, grabatum in quo fuerat apportata, in eadem basilica vacuum videremus. Ejusdem quoque
0346C dioecesis castrum Joviniacum transeunti eidem famulo Christi, in strata publica caecam feminam
offerebant: substitit, et breviter orans eidem feminae manus imposuit, et Dominus aperuit oculos ejus. Ut autem
videre visa est, et exsultatio magna secuta est omnium qui aderant, et clamantes alter ad alterum, «Anna videt,
Anna videt» (hoc enim eidem feminae nomen erat), copiosius undique confluebant.
43. Interea Vir sanctus accelerans declinabat turbas, et egrediebatur, cum juvenis quidam, altero oculo caecus ab
utero matris suae, secutus est, et consecutus est eum. Qui quidem et ipse continuo ad ejus benedictionem visum
recepit, et geminata 0346D est laetitia populi prosequentis. Chableia nomen est vico, qui insignem beati Martini
basilicam habet. Nam et fundus ipse ad possessionem spectat 0347A ecclesiae Turonensis, ubi corpus jacet ejusdem
gloriosissimi confessoris. Hunc vero vicum Dei Famulo transeunti claudum adolescentem populus offerebat:
quem ad ejus orationem erectum protinus, et libere gradientem, ad praedictam beati Martini basilicam
deduxerunt, magnifice Dominum collaudantes, qui Martini sui spiritum suscitaverat in Bernardo.
CAPUT VIII. De variis signis et miraculis promiscue editis, de quorum eventu prius in visu edoctus fuerat.
44. Nonnullas etiam sanitates, quas in manu fidelis Servi sui mirabiliter Christus effecit, per visum ei mirabilius
praeostendit; multas ipse, cum fierent, animi virtute persensit: ad aliquas etiam 0347B spiritu suggerente non
rogatus accessit. E quibus, ne videatur in immensum processisse narratio, exempla pauca subjicimus, illud etiam
e regione monentes, ne quis forte tam breviter scribi opera tanta miretur: siquidem multa ex his in tam brevi fieri
vidimus, ut tam celeriter ea proloqui nequeamus. Et cum dici soleat nihil esse facilius dicto; huic tamen Dei
famulo per gratiam quam acceperat, signa facere magis facile videbatur, quam nobis facta narrare. Egredienti
aliquando monasterium Patri sancto homo quidam de finibus illis occurrens, sanandum filium offerebat. Nam
intra monasterium quidem infirmis imponere manum difficilius acquiescebat, ne videlicet, si concursus illuc
hominum fieret, quies coenobii turbaretur, et disciplina periret. 0347C Erat autem praedictus puer ille fatuus et
mentis inops, claudus quoque, et surdus. et mutus. Qui eadem hora per ipsius orationem et manus impositionem
ab omni simul incommodo liberatus, audiebat, loquebatur, et ambulabat, et sanae mentis effectus, a priori penitus
inquietudine et furore cessabat. Cumque eumdem jam incolumem filium pater devotus ad oratorium beatae Dei
Genitricis cum gratiarum actione deduceret, loquebantur mutuo fratres, de tam multiplici 1148 unius
incommodo pueri conquirentes.
45. Ad quos Pater sanctus: «Flagellum, inquit, Dei erat, et maligni spiritus dira vexatio. Vidi enim nocte
praeterita hoc eodem in loco: erat autem 0347D juxta fluvium Albam, ubi sanatus est puer: hic, inquit, vidi oblatum
mihi puerum talem, exeunte ab eo spiritu nequam, omnem protinus recipere sospitatem, usumque membrorum.»
Addidit etiam Vir beatus de eadem scilicet visione: «Cumque paululum processissem in eodem itinere, quo nunc
pergimus, juxta proximum vicum (dicebat autem de eo quem nominant Longum-Campum) offerebatur mihi
puella clauda, et Dominus ei gressum reddebat.» Audierunt et mirati sunt fratres, futuri magis attoniti
exspectatione miraculi, quam recordatione praeteriti. Quid enim unquam simile mundus audivit? Ventum est ad
locum, inventa est ibi protinus puella clauda exspectans Dei Hominem transiturum, 0348A et a simul transeuntibus,
juxta verbum quod ipse dixerat, exspectata. Oblata igitur ab eis qui attulerunt eam, signata ab Homine Dei, ex
Dei munere gressum recepit, et ibat gratias agens.
46. Anno altero causa exstitit ut Vir sanctus Lingonas peteret; inter episcopum et clerum civitatis illius orta gravi
admodum simultate. Ubi cum prima die inefficaciter laborasset, et mane facto pararet abire, dicebat fratribus,
«Quia vidi per visum noctis introeunti mihi ecclesiam offerri claudam feminam. et sanari.» Post unam fere
horam, cum iterum clerici convenissent, praeter spem omnium reformata pace multis precibus coegerunt illum
beati Mammerti martyris intrare basilicam; et quia fames invaluerat. populum ad eleemosynam exhortari. 0348B
56

