horam diei tertiam veritas comprobata est visionis. Defunctus est enim quidam frater laudabilis admodum
simplicitatis; et, sicut omnino credibile 0364D est, animam ejus tanto duce felicem, qui pro eo se venire dixerat,
secum tulit. Paucis quoque expletis diebus, alteri cuidam fratri magnifice satis apparens, et arguens de suo nos
doluisse discessu, post verba multae consolationis, et promissionem felicitatis aeternae in sua perseverantibus
obedientia et doctrina: «Hoc etiam scito, ait, et dicito fratribus, cujusdam vere sancti corpus, cujus et ego habeo
vestem, in oratorio esse sepultum.» Dicebat autem episcopum Malachiam. Ipsius enim tunicam, in qua sanctus
ille feliciter obdormierat, ad Missarum sibi servaverat celebrationem, et moriturus in ea sese jusserat sepeliri,
sicut et sanctum illum 0365A in sua sepelierat veste. Quod tamen verbum et ipsi fratri, et quampluribus aliis usque
ad hanc visionem prorsus erat ignotum. Felix pontifex, cujus merita Pater sanctus et vivens praedicaverat, et
defunctus. Felix charitas, quae in morte non excidit. Felix societas, quam nec illud divortium tam crudele
diremit. Gloriosi siquidem Patres quemadmodum in vita sua dilexerunt se, ita et in morte non sunt separati.
24. Nam et post dies circiter quadraginta abbas quidam ex majoris Britanniae insula, sacrae illius societatis
virtutem feliciter experiri meruit in seipso. Qui eodem tempore cum caeteris coabbatibus suis ex more
Cistercium petens, in Clara-Valle remanserat, gemino quodam desperabiliter occupatus 0365B incommodo,
pleuresis scilicet, et febris quotidianae. Jamque eatenus longa vexatione defecerat, ut solum animae ejus exitum
fratres, qui ei nunquam deerant, observarent. Cumque animum ejus angeret non tam desiderium vitae praesentis
quam absentium desolatio filiorum, quod peregre moreretur, obnixe petiit ut ad tumulum sancti deportaretur
Abbatis: ubi cum orasset tota devotione qua potuit, beati quoque episcopi Malachiae in aquilonari ipsius oratorii
latere positum cogitavit visitare sepulcrum, auxilium flagitare; sed fatigationem veritus, et quasi jam securus de
incolumitate, quod cogitaverat non implevit. Die altera iterum fratres advocans, ut ad oratorium veniat opem sibi
postulat exhiberi. Causantibus illis: periculum siquidem verebantur: 0365C «Omnimodis, inquit, oportet ut sancti
Malachiae tumulum petam. Cum enim nocte praeterita vix tenuiter obdormissem, expergefactus subito audiebam
vocem dicentem mihi: Sanatus jam ab altera aegritudine tua, si ab altera vis sanari, episcopum pete.» Fecerunt
illi ut ille voluit, et continuo factum est sicut dictum erat ad illum. Eadem die sanus factus, post paucissimos dies
iter arripuit et incolumis reversus est ad suos.
25. Tuum in hoc opere spiritum, tuum agnoscimus, Pater dulcissime, zelum, tuam considerationem: tuum hoc
opus, sic deferre collegae tuo, ut hunc quoque ei communicares honorem et amorem cum quo verius et felicius
honorificaris in coelis. Imo vero tui sunt haec omnia operis, tui muneris, 0365D Deus noster. Tu enim omnem
replesti ab initio temporis terram praesentia tuae divinitatis, omnem aliquando repleturus gloria majestatis: cujus
tamen partes interim quasdam, et aeterno praeelecta loca consilio excellentius visitans, reples speciali gratia
sanctitatis. Fac, Domine, spirituali semper abundare frumento Vallem, quam ut faceres re quam nomine
clariorem, dignatus es tam eximiae claritatis sideribus illustrare duobus. Custodi domum, in qua tibi geminum
hoc tam pretiosum depositum custoditur. Fiat nobis denique juxta verbum tuum, ut ibi est thesaurus tuus, ibi sit
et cor tuum (Matth. VI, 21), ibi gratia et misericordia, et respectus assiduae pietatis omnibus adsit in tuo 0366A
ibidem nomine congregatis, quod est super omne nomen, sicut et tu super omnia Deus benedictus in saecula.
Amen.
In codice Vaticano, n. 676, hic liber constat capitulis 23, quorum ultimum deest in vulgatis. Sic autem habet:
26. In memoria aeterna justus Domino constitutus et suorum non negligit memoriam filiorum; agens post 1161
mortem peragensque miraculis quod suis adhuc vivens oraculis praedicebat. Cernitur in operibus virtutis ejus
sermo ille vivus et efficax, et testamentum fidele, quod disposuit dilectis suis: «Agam, inquit, assidue ClaraeVallensis familiae curam, et plantationem meam continue fovens benedictionis irriguo, sic me praesentem 0366B
beneficiis exhibebo, ut inde non videar aliquando recessisse.» Undique nobis materiam consolationis exquirit: ita
ut nuper in ipsis partibus transmarinis, nostris inventus sit inhiare subsidiis. Factum enim post annos plurimos ab
obitu sancti hujus, ut sanctitatis suae signa de crucis signaculo radiarent, et quam pia cupiditate virtutem
vivificae crucis ambiret, ipse crucis consecrator ostenderet. Cum enim Sarracon dux Turcorum urbem
Alexandriam, et adjacentem Aegypti provinciam disposuisset invadere, suaeque subjicere ditioni; et rex
Jerusalem christianissimus Amalricus, requisitus a Saracenis Aegypti, repentino impetu in praesidia subvectionis
accingitur, timens videlicet et praecavens in futurum, ne si forte Turcos in Aegypto dominari contingeret, et 0366C
majorem in Christianos agerent pro locorum vicinitate perniciem, et ipse interim ex Aegypto tributariam perderet
functionem. Electis igitur militibus et instructo progressus exercitu, in occursum properat Sarraconis, vadens et
progrediens usque ad alveum Nili fluminis, quod de paradisi fonte dissiliens, aridas Aegyptiorum irrigat
regiones. Cumque venisset ad flumen, fecit illud navium potestate meabile, et relinquens in custodia pontis ex
utraque parte fluminis milites peditesque non paucos, et ipse cum trecentis equitibus fugientem Sarraconem
insequitur, persequens eum et exercitum ejus grandem, quatuordecim millia Turcorum, et tria millia pugnatorum
Arabum contrahentem. Illis autem itinere diei unius ante Regis 0366D impetum fugientibus, non deerant hinc inde
nuntii de medio concurrentes, quorum alii suggerebant Regi ut multitudinem illam contritam et fame et
lassitudine dissolutam jam jam consumpturus invaderet: et alii e contrario Turcos hortabantur, ut starent; facile
admodum fore concludi paucos in manu tantae multitudinis affirmantes. Convertitur ergo Sarraconis exercitus, et
exspectato Rege instruuntur ad pugnam, qui prius praecipites ferebantur in fugam. Adveniente autem nocte
castrametati sunt juxta aquas, quae utrumque exercitum stricto satis alveo dirimebant. Cumque obdormisset Rex,
65

