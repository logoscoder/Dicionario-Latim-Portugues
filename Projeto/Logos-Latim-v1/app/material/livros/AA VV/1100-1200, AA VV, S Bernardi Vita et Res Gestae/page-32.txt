contempsisti. 0290B Ecce ad te processit Filius Virginis, qui est caput et Dominus Ecclesiae, quam tu persequeris.
Adest Judex tuus, in cujus nomine omne genu curvatur, coelestium, terrestrium, et infernorum. Adest Judex tuus,
in cujus manus illa anima tua deveniet. Nunquid et ipsum spernes? nunquid et ipsum, sicut servos ejus
contemnes?» Lacrymabantur universi qui aderant, et orationibus intenti praestolabantur exitum rei: et omnium
suspensa exspectatio, nescio quid divinum fieri coelitus exspectabat. Videns Comes Abbatem in spiritu
vehementi procedentem, et sacratissimum Domini corpus ferentem in manibus, expavit et diriguit, membrisque
tremebundis metu et dissolutis, quasi amens solo provolvitur. Elevatus a militibus rursum in faciem ruit, 0290C nec
quidpiam alicui loquens, aut intendens in aliquem, salivis in barbam defluentibus, cum profundis efflans
gemitibus, epilepticus videbatur. Tum Vir Dei ad eum propius accedit, et pede pulsans acclivem, surgere jubet, et
stare supra pedes, et Dei audire sententiam. «Praesens est, inquit, Pictavensis episcopus, quem ab ecclesia sua
expulisti. Vade et reconciliare ei, et in osculo sancto pacis cum eo jungito foedera, et ipse ad sedem suam eum
reducito: et satisfaciens Deo, redde pro contumelia gloriam, et in universo principatu tuo divisos et discordes ad
charitatis revoca unitatem. Subdere Innocentio papae, et sicut ei omnis obedit Ecclesia, tu quoque electo a Deo
tanto pare Pontifici.» Audiens 0290D haec Comes, auctoritate Spiritus sancti, et sanctorum Sacramentorum
praesentia victus, nec audebat respondere, nec poterat: sed statim occurrit, et in pacis osculo recepit episcopum;
et eadem qua eum abjuraverat manu, cum totius exsultatione civitatis ad propriam sedem reduxit. Sed et
deinceps Abbas cum Comite jam familiarius et suavius loquens, paterne eum monuit, ne ad tam impios, et tam
temerarios ausus ultra exsurgeret, ne Dei patientiam tantis irritaret flagitiis, ne pacem factam in aliquo violaret.
39. Pace itaque omni Aquitaniae Ecclesiae reddita, solus Gerardus perseverat in malis: sed non multo post,
adveniente die irae, in domo sua miserabiliter exstinctus est. Et cum dicat Scriptura, 0291A Est peccatum ad
mortem, pro eo non dico ut roget quis (I Joan. V, 16), impoenitens et subito mortuus, 1108 sine confessione et
viatico, de corpore egredientem spiritum ei reddidit, cujus minister usque in finem exstiterat. Corpus ejus a
nepotibus suis, quos in ecclesia illa honoribus sublimaverat, inventum in lectulo suo exanime, et enormiter
tumidum, in basilica quadam humatum est: sed postea a Gaufrido Carnotensi episcopo Sedis apostolicae legato
inde extractum, alioque projectum est. Nepotes quoque ejus ab eadem ecclesia postea eliminati sunt, et omnis
progenies et plantatio a radice avulsa, per extera regna, tanti judicii circumferens querimonias, exsulavit. Tanto
igitur malo obruto, et schismate Gerardi redacto in cineres, Vir Dei 0291B cum gaudio magno Claram-vallem
revertitur. Adsunt fratres, circumfusi pedibus ejus: gratias agunt Deo, qui bonis initiis feliciores proventus
accumulat, et servi sui humilitatem ubique glorificat et exaltat.
40. Nactus vero Vir Dei aliquod quietis tempus, aliis se negotiis occupavit, et secedens in casulam pisatiis
torquibus circumtextam, solus meditationibus divinis vacare disponit. Et repente occurrunt ei in diversorio
humili, quasi ad praesepe Domini consistenti, amatoria Cantica, et spiritualium fercula nuptiarum. Considerat et
expavescit, quod Sponsus ille speciosus forma prae filiis hominum, in quem etiam Angeli prospicere desiderant,
fuscam adamaverit sponsam, et decoloratam a sole, tanto 0291C extollat praeconio, ut dicat eam totam formosam,
nec ullam in ea maculam esse. Ipsam quoque sponsam dilectione languere miratur, et inquirit diligenter, quae sit
illa charitas, cujus oscula <al. ubera> dulciora sunt vino, ad quorum delibationem tanto affectu anima
impatienter anhelat. Cumque Sponsus multis laudibus sponsam attollat, non tamen in omnibus plenam ei sui
copiam praebeat, nec usque ad plenitudinem satietatis se sponsae desideranti concedat: quaesitus aliquando non
inveniatur, et post longos circuitus repertus teneatur, ne fugiat. Multo tempore <al. aliquandiu> in harum
meditatione rerum animam suam effudit; et multipliciter haec exponens, quantum in se profecerit 0291D qui
quotidie in illis epulabatur deliciis, quantum nobis profuerit, quibus ejusdem benedictionis reliquias in scriptura
servavit, manifestum est legentibus eam
CAPUT VII. De causa schismatis Romae, et apud Rogerium regem Siciliae feliciter acta.
41. Interea litterae apostolicae Virum Dei vocant, et ut adsit laboranti Ecclesiae, supplicant cardinales.
Intermittuntur studia, et quae modo continua erant, interpolatis discursibus resumuntur. Nulla vacatio superest:
Servus Dei aut orat, aut meditatur, aut legit, aut concionatur. Videns igitur excusationes frustra expendi <al.
obtendi> convocatos a multis partibus 0292A fratres, diu profundeque suspirans, affatur: «Videtis, fratres, in
quantis tribulationibus laboret Ecclesia. Pars quidem Petri, et in Italia, et in Aquitania, auctore Deo elisa, jam
non parturit, sed abortit. Evasati sunt in his regionibus schismatis defensores. Romae magna pars nobilium
Innocentium sequitur, et favent ei multi fidelium: qui tamen temerariae multitudinis impetum formidantes, non
audent publice confiteri, quem Innocentio firmavere, consensum. Conjuratores habet Petrus homines perditos,
quos corrupit pecunia: et munitionibus eorum occupatis, non Simonis Petri fidem, sed Simonis Magi repraesentat
praestigias. Contra unam gentem, Occidente edomito, superest lucta. Orantibus vobis et jubilantibus Jericho ruet;
0292B et cum extenderitis ad Deum cum Moyse manus, Amalech victus aufugiet. Josue pugnat, et ut ad
consummationem victoriae dies sufficiat protelata, soli ut stet, non tam orat, quam imperat: et meretur fides tam
solis obedientiam, quam de hoste prostrato victoriam. Nobis igitur pugnantibus vos ferte praesidium, et auxilium
de coelo supplicibus animis implorate. Agite quae agitis, et state in gradu quo statis: et licet nihil vobis conscii
sitis, judicio tamen vestro non aestimetis vos justos; quia solus Deus quos justificat judicat, et perfectissimus
quisque judicii 1109 divini districtum examen ignorat. Judicari autem ab humano die non multum curetis, neque
vestra propria, neque aliena judicia 0292C approbantes; sub timore Dei sic state, ut nec vos quempiam judicantes
32

