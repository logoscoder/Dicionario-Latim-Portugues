0321
LIBER QUARTUS, AUCTORE GAUFRIDO MONACHO CLARAE-VALLENSI.
CAPUT PRIMUM. De reditu ejus ab Urbe, et asportatis inde sanctorum reliquiis. Item de beneficiis diversis ejus
merito, sed ipso inscio, in alios collatis.
0321D
1. Sicut sermone super Cantica canticorum vicesimo quarto servus Domini Bernardus Clarae-Vallensis
gratulatur, et gratias agit illi; tertio quidem reditum ab Urbe suum clementior e coelo respexit oculus, et serenior
tandem vultus arrisit, quod quievisset rabies Leonina, accepisset finem malitia, recepisset Ecclesia pacem. Tanta
vero exsultatione Ecclesia illum Gallicana recepit, ut non minorem videretur de suo reditu exhibere, quam de
pace reddita nuntiare laetitiam. Unde etiam mirari ipse saepiusque causari, quod dum sibi post tam graves
frequentias hominum et tumultus, velut ab exordio valefaciendum saeculo judicaret, et tanquam 0322C de novo
adoriendum sacrae propositum conversationis; tunc potissimum uberioribus exciperetur 0322D gaudiis, obsequiis
coleretur. Rediens autem Pater sanctus ab Urbe, ex sanctorum Apostolorum martyrumque corporibus xenia
secum attulit pretiosa, haud modicum hunc sibi reputans fructum esse laboris. Inter quae beati Caesarii dentem
quonam modo receperit, memorandum. Cum enim integrum ei praedicti martyris caput exhiberetur, ut tolleret
inde quod vellet, dari petiit dentem unum. Frustra vero aliquandiu fratres qui cum eo venerant laborantes,
concessum sibi trahere penitus non valebant. Fractis enim cultellis duobus aut tribus quos applicuerant,
nihilominus adhuc dens immobilis permanebat. Tum ille: «Orandum nobis,» ait. «Nec enim habere possumus,
nisi Martyr ipse concedat.» Facta denique oratione reverenter accedens, 0323A incredibili facilitate duobus tulit
digitis, quod ferreis ante moveri non poterat instrumentis.
2. Fratres autem Jerosolymitani Templi, fidelis militiae professores, cum novam habere eo tempore domum in
Urbe coepissent, redeunte praedicto Patre specialique patrono suo, tunicam ejus pro eximia benedictione
servabant; apud quos eodem anno sacerdos quidam gravissima febre correptus desperabiliter aegrotabat. Ut
autem omnino deficiens devenisse visus est ad extrema, portari sese in oratorium, et praedictam beati Viri
tunicam supponi sibi fecit, in sola positus exspectatione exitus mortis: cum subito raptus in quemdam mentis
excessum, ac veluti jam carne solutus, videre sibi visus est corpus suum eodem quo jacebat in loco exanime,
0323B jam circumdatum multitudine sacerdotum, apertos tenentium libros, et celebrantium exsequias ex more
solemnes. 1131 Nec mora, in vultu habituque praedicti Patris sancti reverenda quaedam persona prodiens ex
altari, manu illis innuit ut tacerent, voce pariter prohibens ne mortuum reputarent, cujus vitam Clarae-Vallensi
Abbati donaverat Deus. Confestim denique ad se rediens, sanum se reperit, et quod viderat fratribus indicavit.
Qui quidem, ut a fidelibus viris nuper accepimus, hodieque superstes et in partibus Aquitaniae degens,
beneficium quod accepit sedulo confitetur, ipsius praeconio, cujus merito vivens. Si quis hoc minus miratur,
animadvertat de beato Nicolao ex innumeris quibus est decoratus miraculis, in natalis ejus 0323C annua
commemoratione tanquam eximium commendari, quod imperatorem Constantinum ab interitu quorumdam longe
constitutus per visum deflexit.
3. Nec illud dissimile est quod annectimus. Abbas Gerardus de Moris, quod est monasterium proximum ClaraeValli, testatus est nobis vidisse se eum aliquando psallentium fratrum circuire choros, et sicut frequenter agebat,
excitare torpentes, ita ut affectiosius et virilius psalleretur quod reliquum fuit vigiliarum. Cumque die sequenti
apud eum familiariter causaretur tardius illum quam oportuerat ea nocte visitasse psallentes: «Ego, ait, nocturnis
horis corporeo occupabar incommodo: sed quo non potuit corpus, spiritus venit.» 0323D Expavit ille audiens non
adfuisse in corpore, quem tamdiu ipse corporeo spectasset obtuitu, circumeuntem utrumque chorum, et
dormitantes quosque, ut consueverat, excitantem, et manum singulis imponentem.
4. 0324A suis, audivitque eum illi ductori suo dicentem: «Custodi mihi istum.» Jamque misit etiam Dominus in
cor ipsius infirmi quaedam verba, quae suae Clarae-Valli per illum mandavit. Facto ergo mane, resedit qui
moriturus illico putabatur, mirantibusque omnibus, dominum Godefridum, tunc Priorem, nunc Lingonensem
episcopum vocari fecit. Cui praesenti inter caetera dixit: «Mandat vobis Dominus, ut domos amplas faciatis,
quae gentem possint capere, quam ipse multam missurus est vobis: fratribusque grangiarum mandate, ut honeste
se habeant, formamque boni exempli hominibus saecularibus praebeant; quia vae ei per quem unus retro abierit.»
Post dies ferme viginti, cum eadem adhuc valetudine desperabiliter laboraret, admirabilis 0324B Pater Bernardus
corpore absens, sed spiritu praesens, Claram-Vallem advenit, languentem visitavit, matutinos hymnos circa eum
cum ingenti fratrum multitudine decantavit, noctemque illam ibidem juxta illum fecit, et mane facto, idem frater
sanus apparuit, modum etiam suae liberationis fratribus indicavit.>
5. Ad multorum aures famam credimus pervenisse viri venerabilis Guillelmi, qui olim Montis-Pessulani
dominus, nunc verus Christi pauper et humilis monachus, degit in coenobio, quod Grandissilva vocatur. Ipsius
relatione didicimus, quod dicturi sumus, sicut ab ejus ore, cui contigerat, se accepisse dicebat. In civitate
Auxitanorum, quae metropolis est Vasconiae, miles quidam 0324C infirmabatur Cujus cum inferiores corporis
partes a renibus et deorsum morbus saeviens occupasset, erat diebus multis lecto decubans, non modica parte
praemortuus. Compunctus denique et confisus de misericordia Dei, ad Servum ejus, cujus circumquaque tam
46

