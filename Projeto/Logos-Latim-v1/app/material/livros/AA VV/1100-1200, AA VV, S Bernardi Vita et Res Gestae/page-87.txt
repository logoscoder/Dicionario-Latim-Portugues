regredientem pedibus suis. Nimirum videbatur sibi quodammodo miraculi particeps pia devotio. Et haec
quoque excitavit amicum nostrum, ut sileri miraculum hoc, nefarium judicaret.
57. Tertium autem simile est huic. Erat siquidem in proximo vico vir paralyticus ab annis octo, notus
omnibus, et omnium dignus miseratione. Neque enim movere poterat membra, nec si domus in qua jacebat
undique flagrare coepisset incendio. Hic ergo coram nobis et aliis quampluribus qui beato Patri tunc
assidebant, subvectus in culcitra, depositus est coram eo: cujus debilia membra edito signaculo salutis
attrectans, confestim erexit eum, et tam perfecte curatus est, ut ad exercitum Domini profecturus illico
susciperet signum crucis; 0409B nimirum, cujus virtutem tantam et tam celerem esset expertus. Cumque
tollerent alii lectum ejus, «Non sic, ait venerabilis Hugo, sed magis ipse portabit:» et imponens in humeros
ejus dimisit eum, et tam viriliter ambulabat, ac si nihil prius sustinuisset incommodi. Quartum quod describi
Hugo miraculum postulabat, puellae cujusdam erectio fuit. Hanc in hospitium vespere obtulerunt humeris
deportantes. Cujus cum signaret genua Vir beatus, contractos et obduratos quasi in modum virgae ligneae
nervos sentiens, «Heu, inquit; hujus ex toto retracti sunt nervi, et flectere genua, imo flexa extendere omnino
non potuit.» Et certe sic erat, nec poterat a diebus multis gradi pedibus, sed manibus et pedibus reptabat
utcunque. Igitur 0409C ad Patris benedictionem laxatus est statim nervus uterque, et elevavit eam unus e
fratribus; ipse vero tenebat tibias, et paulatim extendebantur: cumque ambulare coepisset incolumis,
obstupuimus vehementer omnes, sed et Sanctus ipse prae admiratione se signans, Domino virtutum gratias
referebat.
24

1192 CAPUT XVII. DE MIRACULIS QUAE TULLI PER BEATUM BERNARDUM CONTIGERUNT.

58. Jam ad ea quae Tulli facta sunt, veniamus. Quater siquidem hoc in anno Vir sanctus illam ingressus est
civitatem; nec unquam transiit absque miraculis. Primum siquidem Dominica ante Pentecosten 0409D in
ecclesia beati Stephani ad altare majus Missas celebranti, oblatus est puer caecus notus in civitate eadem, qui
per manus impositionem visum recepit; et hunc usque hodie Tullensis habet ecclesia virtutum beati Bernardi
speculum testimoniumque fidele. Secundo quoque accedens civitati, proximam villulam, quam Calmas
nominant, pertransibat. Et ecce ruit obvia plebs devota, aquam afferens signandam atque benedicendam,
quam protinus evangelici instar miraculi sapore pariter et odore vini benedictione ipsa donavit: et qui gusta
verunt, omnibus perhibent testimonium. Unde et nunc in tota regione illa certissimum est celeberrimumque
miraculum, apud villam Calmas sub Bernardi manu aquam in vinum esse mutatam. Nam 0410A super vestem
cujusdam sparsum est vinum novum, dum undique concurrentes certatim traherent vasculum, et multis
diebus vini pretiosissimi servavit odorem.
59. Tertio deinde praedictam Tullensium civitatem ingressus timuit turbas, et quia grandis ei restabat via,
nocte egredi festinavit. Idipsum autem suspicati nonnulli de populo observabant eum, nec exire vel nocte
potuit sine turba: inter quos oblata est paralytica mulier in grabato, quam protinus elevans Vir beatus, in
nomine Domini signavit, atque sanavit. Hujus quoque curatio universae innotuit civitati, quam nimirum
adhuc hodie incolumis mulier inhabitat, quae in ea diu jacuerat paralytica. Similiter autem et altera mulier
caeca uno oculo, 0410B quae ad eum deducta est extra civitatem, signante eo visum recepit, quod in hoc
adventu verissime certissimeque probavimus. Nuper sane apud beatum Aprum Vir Domini susceptus
hospitio, monasterium illud plurimis miraculis illustravit, claudum erigens puerum, auditum surdo reddens
adolescenti; tres quoque caecos, uno visionis munere donans in ipsius nomine qui Trinus adoratur et Unus:
ubi plurima quoque miracula claruisse non dubito, sed haec coram me facta novi certius, fiducialiusque
scripsi.
25

EPISTOLA GAUFRIDI MONACHI CLARAE-VALLENSIS, QUAEDAM SANCTI BERNARDI

MIRACULA RECENSENS.

Magistro suo charissimo Archenfredo, et utrique
memores ejus esse, qui diligit vos in veritate.

0410C

Capitulo, fratribus suis uterinis, frater Gaufridus,

1. Nullis mihi ad te, magister, verborum blanditiis utendum esse certis experimentis cognovi. Latere enim
non potuit familiarem filium, quem prae caeteris fovere solebas tenerius, et amplecti charius, non quod
dignum, sed quia indignum esse sentires: adhaerentem, inquam, lateri tuo latere non potuit, quam parum
acceptes eos qui verba venantur, sentiens plane cum Apostolo, regnum Dei non esse in sermone, sed in
virtute (I Cor. IV, 20.) Utquid ergo verba multiplicantur? Tu scis, domine, quia amo te; tu scis quia tuis et
tuorum orationibus egeo, et quantum diligam, et quantum 0410D egeam, non ignoras. Sileo proinde de me ipso,
sciens quod scienti me scribam. Caeterum cum memor sum in quanta sollicitudine reliquerim vos, et totam
pariter Claram-Vallem, eo quod dubia videretur domini Abbatis de itinere isto voluntas, scribo vobis de quo
magis praesumo, quae in eo vidimus et audivimus, ut habeatis consolationem, et vestris eam nihilominus
praebeatis. Hoc autem scitote nihil me scribere, nisi veritate compertum.
87

