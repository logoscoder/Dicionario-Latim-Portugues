ordinatione in temporalibus cunctisque negotiis exterioribus commissis, totum se spiritualibus studiis
mancipavit: animabus lucrandis intendere, in servitio Dei vigil et sollicitus inveniri, frequens esse in labore,
dum alias vacaret, frequens etiam in lectione, corporale subsidium de communi quaerere, et per omnia
formam pietatis, et religionis fratribus suis studens exhibere.
55. Tanta quoque mansuetudinis et patientiae gratia pollebat, ut cum quadam vice monachus 0446B quidam,
quem pro culpa castigarat, maligno spiritu afflatus, descendentem eum per gradus dormitorii pugno tam
valide percussisset, ut dolor non modicus ictui succederet; tantae perversitatis hominem non solum non
ejiceret, seu gravi culpae subjiceret, sed e contrario seorsim eum trahens veniam coram ipso peteret,
supplicans ut rancorem quem adversus se habebat, propter Deum dimitteret. Caeterum quidquid virtus,
quidquid religionis, tam in se, quam in subditis suis deprehendebat, non hoc suae industriae, sed gratiae Dei,
meritisque sanctissimi patris sui Bernardi tribuebat.
56. Jam vero si forte agendorum causa negotiorum certa necessitas eum de monasterio progredi 0446C
postulasset, tantum se ac talem in omni disciplina et continentia saecularibus exhibebat, ut tam rex, quam
principes terrae illius, sicut revera hominem Dei ipsum venerarentur et colerent, et audito eo multa facerent,
et libenter eum audirent. Dux etiam terrae illius, vir strenuus et potens, se ad reverentiam beati viri
submittebat, fastigiumque principatus sui celsitudini sanctitatis ipsius adeo humiliabat, ut aliquoties
familiaribus suis diceret: «Quacumque hora abbatem Gerardum me videre considero, tanto timore concutior,
ac si omnia secreta et abstrusa pectoris mei pateant oculis ejus.»
57. Cum autem jam senuisset, et usque ad decrepitam aetatem pervenisset, quadragesimum in praelatione
complens annum, variis quoque infirmitatibus 0446D corpus ejus quateretur, coeperunt eum fratres rogare,
quatenus sicut communiter multo tempore cum eis vixerat, ita etiam sepulturae locum apud ipsos sortiri
dignaretur. Quibus vir Domini respondit: «Ne, quaeso, loquamini ita, filii mei: oportet modis omnibus ut in
Clara-Valle moriar, et secundum sponsionem Deo dilecti Patris mei, cum sanctis qui ibi pausant in pace, in id
ipsum dormiam et requiescam.» Causantibus illis, et dicentibus, «Quomodo te, Pater, illuc reducere
poterimus, cum praeter veteranae senectutis incommoda tot et tantis infirmitatibus quassatus et debilitatus
sis, ut vix ad proximos terminos Danorum spirantem te pervenire posse putemus?» cum multa fiducia
respondit: «Verbum Dei validum et forte, vivum 0447A et efficax, quod per os reverendissimi Viri auribus meis
infusum, penetralibus cordis mei arrham bonae spei hujus qua 1219 feror, indidit, prosperos in hoc itinere
successus praestabit; vos tantum quod praecipio, implere curate.» Itaque gestario inter duos equos composito,
in eo collocatur, et non sine grandi miraculo a finibus orbis per tanta terrarum spatia, per tot maris et
fluminum pericula Claram-Vallem pervenit, ibique in infirmitorio aliquandiu recubans, in bona confessione
spiritum exhalavit. Accepit vero desideratae sepulturae locum juxta beatae memoriae domni benedicti
Humberti tumbam, qui eum familiariter in vita sua dilexerat. Cujus decessum cum rex Sueciae comperisset,
cum gemitu protestatus est 0447B regnum et terram suam dignam non fuisse, ut in ea tanti viri sacra ossa
requiescere debuissent.
54

CAPUT XXVIII. DE FELICISSIMA MORTE SANCTI PATRIS
MIRACULORUM EIDEM PER ABBATEM CISTERCIENSEM INHIBITA.

BERNARDI, ET OPERATIONE

58. Dilectus Deo et hominibus venerabilis pater Bernardus, dum in Clara-Valle sua feliciter consummasset
dies suos, plenus dierum, sed plenior virtutum, requievit in pace: ad cujus exitum episcopi et abbates, aliique
religiosi viri multi convenere. Cumque biduum exsequiae celebrarentur, tanta multitudo hominum convenit,
ut pene nulla episcopis, nulla fratribus reverentia haberetur. Nam gratia sanitatum quae affuerat vivo,
nunquam recessit a defuncto. 0447C Cum enim sanctum corpus sacerdotalibus indumentis decenter ornatum,
revelata facie, manibus quoque discoopertis in medio positum esset, frater quidam diuturno et gravi morbo
epilepsiae detritus, reverenter et humiliter accedens, Patrem sanctum, tanquam adhuc viventem, lacrymosis
precibus, ut sui misereretur, orare coepit. Nec poterat pius Pater adhuc in medio filiorum positus, tam gravem
filii sui calamitatem dissimulare; sed tanquam diceret, «Fiii, ego dormio, et cor meum vigilat;» continuo
quod petebatur, per gratiam Dei concessit. Nam ex illa hora frater idem perfecte convaluit, et Abbatem
sanctum vivere post mortem felici experientia didicit. Pridie etiam quam reconderetur 0447D pretiosissimus ille
thesaurus, puer quidam de proximo viculo advenit, prae siccitate nervorum aridum habens brachium et
manum contractam: cujus aetati et debilitati, qui praesentes aderant, compassi, tanto hunc fiducialius ad sacri
corporis tactum invitavere post horam orationis nonam, quanto id minus innocens aetas per se praesumere
audebat. Ubi vero brachium aridum brachio sancto, et manus contracta manui benedictae applicata est,
repente vigore naturae redeunte, brachium convaluit, et manus libere extendens, et reflectens digitos sub
oculis totius multitudinis, quae sacrum funus quaquaversum circumdederat, perfectae sanitati restituta est. In
cujus curatione tantus illico factus est clamor omnium qui aderant, vociferantium in 0448A laude Dei, ut vix
eum potuerit fratrum disciplina reprimere. Superveniente nocte allatus est alius toto corpore debilis,
procubuit loculo, et coram psallentibus erectus est, et deductus ad altare.
105

