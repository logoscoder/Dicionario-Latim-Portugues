quibus Vir beatus in spiritu Dei loquens praedixit, omnes eos gratiam spiritualis dignitatis adepturos, nomen
et officium abbatis sortituros. Cumque succedentibus annis, temporibus opportunis in singulis eorum verbum
prophetiae hujus effectui manciparetur, unus ex eis, nomine Petrus, quem in Suecia ad domum Novae-Vallis
Abbas sanctus direxerat, post obitum ipsius per annos quamplurimos, 0425B usque ad senectam, imo pene
decrepitam aetatem absque hoc munere gratiae vixit, eo quod simplicioris esset naturae; et ad tantum
officium administrandum minus idoneus existimaretur. Sed quid? nunquid vel in extremis finibus mundi
latens, vel gravioris aetatis incommoda sustinens, omnipotentiam sancti Spiritus effugere potuit, quominus
impleretur de eo, quod per os prophetae sui Bernardi idem Spiritus tanto ante praedixerat?
22. Denique per tanti temporis spatium, cum jam fere in oblivionem venisset, quod de hoc columbinae
simplicitatis homine Pater sanctus praedixerat, accidit ut fratres de quadam domo Novae-Vallis, in insula,
quae Gotlandia dicitur, sita, destituti pastore, 0425C secundum generalem consuetudinem Ordinis ad matrem
suam recurrerent, quatenus per providentiam et sollicitudinem patris abbatis domui ipsorum dignus
dispensator constitueretur. Et volente Domino, sine cujus nutu nec folium arboris, nec unus passerum in
terram cadit; tam patri abbati, quam caeteris, qui electioni intererant, placuit, ut praedictum senem in hanc
partem sollicitudinis assumerent, qui tanto fiducialius de pietate Dei sanctissimique Patris sui meritis
confideret, quanto humilius de sua insufficientia diffideret. Quod ubi factum est, et verbum quod olim
Sanctus praedixerat, ad memoriam revocatum, ubique divulgatum est; mirati sunt omnes qui audierunt,
dicentes promotionem tam senis et simplicis hominis ad hoc tantum divina dispensatione 0425D fuisse
provisam, ne ex omnibus, quae per spiritum prophetiae locutus est Homo Dei, unum saltem iota vel unus
apex incassum prolata viderentur.
41

CAPUT XV. DE LATRONE A CRUCIS SUPPLICIO PER SANCTUM
CRUCI RELIGIOSE DEINCEPS ADDICTO.

BERNARDUM LIBERATO, SED

23. Contigit aliquando, eumdem Dei famulum pro quibusdam negotiis adire comitem Theobaldum. 1204.
Cum appropinquaret oppido, ubi ille tunc erat, obviam habuit turbam hominum copiosam, qui jubente
Comite latronem quemdam facinorosum atque famosum ad supplicium pertrahebant. Quo 0426A viso
clementissimus Pater apprrehendens manu sua lorum, quo erat miser astrictus, ait tortoribus ejus: «Dimittite
mihi sicarium istum: ego enim volo manibus meis suspendere eum.» Audiens autem Comes adventum
Hominis Dei, festinavit illico occurrere ei: miro namque devotionis affectu semper eum dilexit, atque eum
honoravit. Cumque videret funem in manu ejus, quo latronem post se trahebat, exhorruit vehementer, et dixit:
«Heu, venerabilis pater, quid est quod facere voluisti? utquid enim furciferum istum millies condemnatum a
porta inferi revocasti? nunquid eum salvum facere poteris, quia jam totus diabolus factus est? Desperata est
penitus correptio illius, nec unquam bene facere poterit, nisi moriendo. Sine ergo, domine pater; 0426B sine
perditionis hominem perditum iri, quoniam de pestifera vita ejus multorum vita periclitatur.»
24. Respondens autem Pater sanctus dixit: «Scio quidem, virorum optime, scio hunc latronem esse
sceleratissimum, omniumque tormentorum acerbitate dignissimum. Non me ergo existimes hujusmodi
peccatorem impunitum velle relinquere; quin potius cogito ipsum tortoribus tradere, et dignam ex eo capere
ultionem, quae utique tanto dignior erit, quanto diuturnior. Tu illum decreveras brevi supplicio et
momentaneo interitu consummari: sed ego eum faciam diuturno cruciatu, et morte longissima mori. Tu furcis
appensum per unum, aut per plurimos dies mortuum in patibulo manere permitteres: 0426C ego crucifixum per
annos plurimos faciam in poenis jugiter vivere et pendere.» Quo audito Princeps christianissimus siluit, nec
ausus est ultra contradicere sermonibus Sancti. Protinus ergo benignissimus Pater exuta tunica sua, ex ea
induit captivum suum, et attonsa coma capitis ejus sociavit illum ovili dominico, de lupo faciens agnum, de
latrone conversum. Qui veniens cum eo ad Claram-Vallem, factus est deinceps obediens usque ad mortem,
pulchre nominis sui etymologiam exprimens in constantia propositi sui: Constantius enim vocabatur. Itaque
triginta, nisi fallor, et eo amplius annos in ordine supervivens, migravit ad Dominum, qui eum per merita
beatissimi Patris nostri a duplici morte, corporis videlicet et animae, misericorditer 0426D eripere dignatus est.
42

CAPUT XVI. QUA REVERENTIA SANCTUS BERNARDUS SUSCEPTUS EST MEDIOLANI.

25. Domno Rainaldo, cujus supra mentionem fecimus, indicante cognovimus, quod famulus Dei
Bernardus, cum venisset aliquando Mediolanum pro reconciliando schismate Petri Leonis, cum tanta
exsultatione universorum susceptus est, ut tota civitas fere per unam leucam rueret in occursum ejus. Multi
vero eorum per quatuor aut quinque milliaria processerunt. Ita denique sibi in ipso complacuerunt, 0427A ut
cum eum antea non vidissent, ingressum in urbem mox in archiepiscopum unanimi consensu raperent potius,
quam eligerent. Quod cum ille recusasset, parati erant omnino vim facere, nisi fuga latenter evasisset. Cum
ergo ibi sederet in quadam amplissima domo, tanta circa eum erat hominum multitudo, ut nullus ingredi
posset. Interea quidam de civibus ejusdem urbis, vestitu et vultu honorabilis, cum Dei Hominem omnimodis
adire cuperet, et nusquam aditum reperiret, mediis se turbis ingessit, manibus ac pedibus reptans, et super
colla sedentium gradiens, quousque ad ipsum quem desiderabat perveniret. Cumque apprehendisset pedes
95

