prosternitur ad orationem, obsecrans 0460B Deum, ut hanc eis remitteret impietatem. Quidam ex ipsis a longe
subsecutus, curiosius observabat, volens scire quid ageret; et videns eum orationi diutius insistentem, celeri
cursu revertitur ad socios, percutiens pectus suum et dicens: «Vae nobis miseris et damnatis! En moriemur
omnes, qui hunc tam sanctum hominem, et tam sancti monasterii fratrem (siquidem ipso revelante
cognoverant quod esset de Clara-Valle), nostro malo tam male tractavimus. Hinc enim ex quo recessit a
nobis, non cessat orare cum gemitu et lacrymis: nec dubium est quin ipse Dominum roget etiam pro suis
inimicis.» Quod audientes compuncti sunt animo, et venientes inveniunt illum adhuc in oratione flexis
genibus intentum. Cui mox universa 0460C restituunt, et venia suppliciter postulata, in pace dimittunt. Quo
viso, gavisus est frater ille gaudio magno, Salvatori Christo immensas gratias referens de compunctione
praedonum, magis quam de receptione spoliorum.
9. Hic ergo vir bonus cum in sancto proposito perseverasset, tandem vocante se Deo collectus est ad
populum suum, recepturus amodo cum eis praemia meritorum. De cujus glorificatione visio talis apparuit,
eadem qua defunctus est die. Erat in quodam monasterio longius a Clara-Valle remoto, monachus quidam
religiosus et magnae opinionis vir, quem pro sua sanctitate omnes sinceriter diligebant, omnes singulariter
honorabant. Hic igitur eodem 0460D die, quo praedictus frater mortuus est, etiam ipse moriens ad extrema
devenit. Cumque jam morti proximus videretur, raptus est ab humanis, ita ut omni membrorum officio
destitutus, a mane usque ad nonam in ecstasi positus, tandem ad seipsum revertitur, et virtute recepta, lingua
tantum in verba laxatur. Stupentes vero qui aderant, causam ab eo repentinae discessionis, ac reversionis
efflagitant. Quibus ipse respondit: «Hodie cum a sensibus corporis in spiritu sublevatus abstraherer, inveni
me subito introductum velut in paradiso voluptatis, in loco glorioso atque praeclaro nimis; cujus aptitudinem,
pulchritudinem, atque amoenitatem humani sensus angustia aestimare non sufficit. Ibi pretiosa vasorum
congeries atque ornamentorum; ibi infinita 0461A praeparatio deliciarum, quomodo fieri solet in adventu
cujuspiam potentissimi regis aut imperatoris. Erant igitur sancti innumerabiles immensa gloria coruscantes,
quorum alii jam advenerant, alii adhuc de cunctis partibus veniebant, quasi ad grande spectaculum certatim
properantes, et velut ad diem solemnem undique confluentes. Audiebatur etiam ibi suavitas harmoniae
coelestis, et resonabat undique gratiarum actio et vox laudis. Ego vero cum nimis obstupuissem, sciscitatus
sum ab angelo ductore meo super his quae videbam. Ipse autem respondit: Haec est celebritas nova, novi
cujusdam sancti hodie de domo Clarae-Vallensi assumpti, et in gaudia ista modo solemniter introducendi.
Hoc itaque ista modo solemniter introducendi. Hoc itaque dicto jussit me citius egredi, atque ad humana 0461B
reverti. Quod cum ego nimium deterrerer, obsecrabam medullitus, ut ab illa felicitate ad miserias corporis
amplius non remitterer. Ille vero respondit: Modis omnibus oportet te ad fratres tuos regredi, donec annunties
quae vidisti. Quo facto protinus reverteris, et aeternae istius laetitiae participium 1229 obtinebis. Hujus rei
gratia missus sum ad vos, indicare ista quae vidi, ut et ipsi benefacientes proficiatis, et perseveretis in bono,
scientes utique quia non deerit merces operi vestro.» Et cum ista dixisset, valefecit, atque obdormivit in
Domino. Planxit autem eum omnis congregatio monasterii, utpote sanctissimum et magnae utilitatis virum;
de cujus exemplo omnes erant informati, et de cujus consilio pendebant universi. Illi ergo sollicite tempus
0461C horamque notantes, cum requisissent in Clara-Valle, cognoverunt fratrem supra memoratum eadem die,
qua visio demonstrata est, fuisse defunctum. Cujus nimirum inventa est talis ac tanta conversatio, ut fidem
facile faceret tali et tanto miraculo.
10. Beatus vero Bernardus cum quidam de fratribus suis hanc visionem coram eo cum grandi admiratione
referrent, ita respondit: «Et vos, fratres, ista miramini? Ego vero magis admiror in vobis incredulitatem et
duritiam cordis, qui adhuc minime creditis, aut minime forte advertitis vocem illam, qua de coelo clamatur:
Beati mortui qui in Domino moriuntur: amodo jam dicit Spiritus ut requiescant a laboribus suis; opera enim
illorum sequuntur 0461D illos (Apoc. XIV, 13). Mihi siquidem luce clarius, et vita qua vivo certius constat,
omnes qui in cordis hujus puritate obedientes et humiles perseveraverint, mox ut carnem exuerint, ab omni
miseria protinus exuendos, et immortalitatis gloria vestiendos.»
60

IV. — DE SIMONE ABBATE CAZIACENSI.

11. Vir venerabilis Simon, quondam abbas Caziaci, quod est non ignobile monasterium nigri Ordinis
monachorum, magno cordis affectu beatum Bernardum diligebat; adeo ut de consilio et voluntate ejus totus
pendere videretur. Huic autem desiderium magnum inerat curam pastoralem deserere, et fieri monachus in
Clara-Valle. Verumtamen beatus Bernardus sciens viri virtutem, et gratiam qua commisso 0462A coenobio
valde idoneus et necessarius erat; quandiu vixit in carne, nunquam ei voluit super hujusmodi petitione
praebere consensum. Quadam igitur die dixit ad eum idem abbas: «Domine pater, ego jam senex et pene
decrepitus, fatiscentibus in corpore membris, et urgentibus undique morbis jam jamque resolvi me sentio.
Quod si extra Claram-Vallem defecero, erit mihi dolor inconsolabilis, et irreparabile damnum. Unde necesse
est ut vel nunc abire me jubeas, vel satisfacere votis meis; quia mors accelerans moram amplius facere non
permittit.» Cui Vir Dei respondit: «Mane in loco tuo, et noli timere. Ego securum te facio quod morieris in
Clara-Valle.» Credidit homo sermonibus Sancti, et mansit interim in sua praelatione securior 0462B pluribus
112

