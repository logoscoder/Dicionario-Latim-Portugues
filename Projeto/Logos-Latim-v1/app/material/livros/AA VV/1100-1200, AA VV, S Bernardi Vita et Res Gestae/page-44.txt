possete in tuo claustro esse perfectum. Morum correctionem, non locorum mutationem, si bene memini, in libris
omnibus commendavi.» Tum vero impetum faciens 0318A homo velut insanus in eum, percussit maxillam ejus,
idque tam graviter, ut succederet statim rubor ictui, tumor rubori. Jam qui aderant in sacrilegum involabant: sed
praevenit eos Servus Domini clamans, et adjurans per nomen Christi nullatenus eum tangere, sed educere caute,
et curam ejus habere, ne ab aliquo ei vel in aliquo noceretur. Quod tam districte praecepit, ut miser ille timens et
tremens absque omni injuria eductus sit et deductus.
26. Et quidem in libertate spiritus Dei Famulus excellenter enituit, cum humilitate et mansuetudine tamen, ut
quodam modo videretur et vereri neminem, et omnem hominem revereri. Increpatione rarius utebatur, monitis
potius et obsecrationibus agens. Quam vero invitus, et non ex cordis amaritudine 0318B verbum proferret amarum,
ex eo maxime animadvertebatur, quod perfacile hujusmodi impetum cohiberet. Siquidem mirabatur hominum
improbitatem, quos aliquando forte turbatos, excusationem quamlibet rationabilem, satisfactionem quamlibet
humilem admittere gravat, quod ipsa suae turbationis passio miseros sic delectet, ut oderint omne remedium; ut
contineant aures, claudant oculos, objiciant manus, et omnimodis satagant, ne semel orta commotio sedari valeat
et sanari. Ejus tamen objurgationem non minus facile aliquando compescebat gravis et turbulenta responsio,
quam humilis et modesta; ut ab aliquibus proinde diceretur cedenti insistere, cedere resistenti. Dicebat 0318C enim,
ubi resonat utrimque modestia, dulce esse colloquium: ubi vel ex parte altera, utile: ubi ex neutra, perniciosum.
Ubi enim hinc inde duritia sonat, jurgium est, non correctio; nec disciplina, sed rixa; ut deceat magis interim
dissimulare praelatum, et commotione sanata, utilius castigare subjectos; aut certe, si ita res exigit, observare
consilium Sapientis, quia stultus non corrigitur verbis (Prov. XVIII, 2). Loquitur ipse de increpationibus minus
utiliter, minus patienter acceptis, in sermone super Canticum canticorum quadragesimo secundo, inter caetera
dicens: «Utinam neminem objurgare necesse sit! hoc enim melius. Sed quoniam in multis offendimus omnes;
mihi tacere non licet, cui ex officio incumbit peccantes arguere, magis autem urget charitas. 0318D Quod si arguero
et fecero quod meum est, illa autem procedens increpatio minime quod suum est faciat, neque ad quod misi
illam, sed revertatur ad me vacua tanquam jaculum feriens et resiliens, quid me animi tunc habere putatis,
fratres? Nonne angor? nonne torqueor? Et ut mihi usurpem aliquid ex verbis Magistri, quia de sapientia non
possum: prorsus coarctor e duobus, et quid eligam nescio (Philipp. I, 23, 22): placerene mihi in eo quod locutus
sum, 0319A quoniam quod debui, feci; an poenitentiam agere super verbo meo, quia quod volui, non recepi.» Et
infra: «Dicas forsitan mihi, quod bonum meum ad me revertatur, et quia liberavi animam meam, et mundus sum
a sanguine hominis, cui annuntiavi et locutus sum, ut averteretur a via sua mala, et viveret. Sed etsi innumera
talia addas, me tamen minime ista consolabuntur, mortem filii intuentem. Quasi vero meam illa reprehensione
liberationem quaesierim, et non magis illius! Quae enim mater, etiamsi omnem quam potuit curam et diligentiam
aegrotanti filio adhibuisse se sciat, si demum se frustratam viderit, et omnes labores suos esse penitus
inefficaces, illo nihilominus moriente, propterea 0319B unquam a fletibus temperabit?» Et haec hactenus.
1128 27. De caetero tantus aemulator erat mansuetudinis et pacis; ut si forte improbus quisque petitor durius
extorsisset a negante responsum, haud facile deinceps cum eadem repulsa demitteretur inanis. Siquidem velut
naturaliter, ut fatebatur, oderat omne scandalum; et gravamen cujuslibet hominis sustinere, ei admodum grave;
non sentire impossibile erat. Adeo neminem sprevit, nullius hominis scandalum parvipendit, etsi veritatem Dei,
justitiamque praetulerit. Nam et quoties oporteret noxios aliquorum vel reprehendere actus, vel impedire conatus,
tam considerate fiebat, ut abundanter ipsi quoque qui laesi viderentur, haberent unde sibi pro 0319C eo
satisfacerent in cogitationibus suis. Sane vidimus ex ipsis quoque nonnullos, et de quibus minus id videbatur
posse sperari, ampliori devotione ejus post modum vel obsequiis deservisse, vel etiam adhaesisse vestigiis.
Dicitur tamen et invidos habuisse, ut haberet meritum et ex eis. Caeterum tam singulariter eminebat gloria
nominis ejus, ut pestis illa magis desperatione, quam livore tabesceret, et timeret agnosci. Quin etiam humilitate
ejus et mansuetudine vincebatur, beneficiis suffocabatur, obruebatur obsequiis. Nimirum doctus erat vincere in
bono malum, sicut ad quosdam fratres scribens, inter caetera ait: «Adhaerebo vobis, etsi nolitis: adhaerebo etsi
nolim ipse. Invitis praestabo, ingratis adjiciam, honorabo et contemnentes me.»
0319D 28. Usque adeo siquidem omnes homines germano amplectebatur affectu, ut eorum scandalo, sicut ipse
fateri solebat, gravius ureretur, quibus nullam videretur occasionem scandali praebuisse. Plus enim piissimum
pectus gratuitum affligebat alterius scandalum, quam propriae immunitas conscientiae solabatur. Siquidem
minus sperabat posse sanari quod unde procederet non videbat; magnum sibi e regione solatium fore perhibens,
quoties inveniret unde satisfacere posset, vel homini pro se, vel Deo pro homine non sine occasione turbato. Erga
omnium quidem hominum spirituale commodum incommodumve amplius afficiebatur: et summum ei
desiderium, summum gaudium erat animarum 0320A fructus, conversio peccatorum. Et corporeas tamen
necessitates piissimo miserabatur affectu; cujus tanta erat humanitas, ut non modo hominibus, sed
irrationabilibus etiam animantibus, avibus compateretur et feris. Nec compatienti deerat virtutis effectus.
Contigit enim aliquoties, ut iter agens, fugientem, et (ut videbatur) protinus capiendum vel lepusculum a canibus,
vel aviculam ab accipitribus, signo crucis edito mirabiliter liberaret, diceretque sequentibus frustra sese conari,
nec ullatenus se praesente hujusmodi exercere posse rapinam.
CAPUT VIII De scriptis sancti Bernardi, et animi ejus effigie in ipsis expressa.
44

