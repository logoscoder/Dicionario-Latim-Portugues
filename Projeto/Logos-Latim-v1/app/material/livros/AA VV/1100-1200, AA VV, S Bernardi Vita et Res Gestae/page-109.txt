0453

56
FRAGMENTA EX HERBERTI LIBRIS DE MIRACULIS CISTERCIENSIUM
MONACHORUM. (LIB. I, CAP. 5-7; LIB. II, CAP. 12-14, 25.)
57

1223 I. — DE ACARDO CLARAE-VALLIS MONACHO.

0453C

1. In eodem quoque monasterio exstitit religiosus quidam monachus, nomine Acardus, vir quidem genere
nobilis, sed conversatione nobilior. Hic autem beato Bernardo abbate suo jubente atque mittente, plurimorum
coenobiorum initiator atque exstructor fuit. Qui dum adhuc esset in probatione, isdem pater beatissimus
Bernardus una die venit ad Novitios consolandos, ut saepe solebat. Terminato itaque sermone, praedictum
Acardum cum aliis duobus Novitiis traxit in partem, et praemonuit in spiritu prophetico, ita loquens:
«Futurum est, inquit, ut Novitius ille (designavit autem eum ex nomine) ante diem crastinum furtive recedat.
Vos igitur vigilate, et estote parati, ut fugientem 0453D cum rapinis effugere non sinatis. Et si miser a nobis
exierit, quia non erat ex nobis, spolia tamen, quia nostra sunt, retinebitis nobis.» Quo audito mirati sunt illi, et
cum silentio praestolati sunt exitum rei. Profunda vero nocte duo ex illis cum fugitivum 0454C in lecto firmiter
dormientem conspicerent, tunc et ipsi dormire coeperunt: erant enim oculi eorum gravati, illudente eis utique
spiritu erroris. Verumtamen Acardus, quia certissime credidit verbum a sancto Patre prolatum haud posse
irritum fieri, somnolentiae spiritum, qui ei molestissimus erat, virili constantia repellebat. Et nunc frontem,
nunc tempora fricans, modo pilos barbae et capitis vellicans, modo manus et faciem lotitans, nunc de loco ad
locum ambulando se excitans, tandem fallaciae somnum, quo premebatur, evicit. Cumque jam prope esset ut
signum ad Vigilias pulsaretur, ecce duo quasi gigantaei Aethiopes, nigerrimis cappis amicti, per ostium
domus visibiliter ingrediuntur. Is vero qui praecedebat, gallinam assatam in 0454D spico portabat. Porro in ipso
veru coluber ingens per caput et caudam infixus erat, qui gallinam eamdem hinc inde cingebat. Cum tali
itaque ferculo accedit ad locum Novitii; et gallinam fumantem naribus applicat dormientis. Quo statim
expergefacto, 0455A daemones egrediuntur, et per 1224 iter quo venerant revertuntur. Ille vero quantocius
surgit, et vestimentis onustus post daemones exit: veniensque ad ostium armarii quod erat in claustro,
machinamentis suis moliebatur firmaturam effringere, ac secum tollere libros. Porro praedictus Acardus
celerrime socios excitat, et prophetatam apostatae fugam insinuat. Tunc recedentem pariter insequentes,
reperiunt illum pessulum ostii concutientem. Quos ut ille praesensit, illico datis saltibus evolat; et praecipiti
cursu per ostia pomarii ruens, murorum tandem septis retinetur atque reducitur. In crastinum autem cum
malorum impoenitens resipiscere nollet, quia jam datus erat in reprobum sensum, dimissus est tandem ut
abiret in locum 0455B suum. Eadem vero die arreptus a diabolo dementiam incurrit, et usque ad mortem furere
non cessavit. Haec nobis Novitiis ipse domnus Acardus, cum jam esset aetate decrepitus, plena fide narravit,
utpote qui omnia noverat, et perspexerat oculis suis.
2. Idem vero confessus est nobis, quod in primordio conversionis suae multa daemonum bella, multa
flagella pertulerit, multaque eorum phantasmata viderit. Saepius quidem etiam cum esset in ecclesia psallens
atque orans, copiosa coram eo luminaria quasi cereos et lampades accendebant, quae protinus ad
invocationem nominis Christi tanquam vanitas disparebant. Quadam denique vice apparuit ei diabolus,
gladiatorio cum eo conflictu in modum 0455C palaestritae decertans, cui crebros ictus et vulnera infligebat,
atque vicissim recipiebat; ad ultimum vero subactum daemonem colliso capite excerebravit. Quem dum
traheret per capillos, partem capitis confracti, cum carne et ossibus evulsam, manu retinuit: moxque ex ea
tam intolerabilis putor exivit, ut possibilitatis humanae modum fere videretur excedere. Quam cum a sua
manu longius excussisset, confestim olidum monstrum quod videbatur evanuit: vestigia tamen immunditiae
suae altius impressa reliquit. Nam per unius anni spatium ex eadem manu tantus fetor jugiter exhalavit, ut
prae angustia cordis vix eam valeret vel ori apponere, vel naribus admovere. Hic ergo benignus et magni
solaminis vir, multa nobis, cum essemus Novitii, 1225 narrabat 0455D exempla, unde nos in amore virtutum
saepius accendebat. De quibus et nos unum saltem stilo mandare decrevimus, eo quod ipsum affectui nostro
ardentius inhaerere sentimus.
58

II. — DE SCHOCELINO AGRI TREVIRENSIS EREMITA.

3. Ego, inquit, dum aliquando conversarer in episcopatu Treverensi pro construendo coenobio, quod
Claustrum nominatur, largiente superna gratia merui videre et agnoscere hominem sanctum, hominem vere
divitem et vere beatum, nomine Schocelinum. Qui videlicet eo ditior, eo beatior fuit, quo fallaces mundi
divitias, tanquam vanitates et insanias falsas, verius despexit, et longius abjecit. Vere enim non qui plus
habet, sed qui minus cupit 0456A dives est. Tanto namque fervore hic beatissimus eremita mundum deseruit,
tanto Christum ardore dilexit, ut temporibus et regionibus nostris neminem fuisse putemus, qui ei in
contemptu visibilium et carnis mortificatione possit aequiparari. Vitam quippe illius omnes possumus mirari,
multi etiam aemulari, sed nullus imitari; unde et necesse est amplius venerari. Iste enim pro Christo quotidie
moriens, non unam tantum, sed innumeras cruces et mortes sustinuit; quia quot diebus in eremo vixit, quasi
109

