43. Nocte itaque sacratissimae celebritatis, dum sollicitus excubias supra gregem suum in pascuis
quiescentem servaret, factum est ut sonitus signi matutinalis, quo fratres ad divinas laudes persolvendas in
coenobio excitabantur, quodque ob conticinii silentium procul audiri poterat, aures ipsius 0440A reverberaret.
Tum vero concaluit cor ejus 1214 in ipso, et in meditatione ipsius exarsit ignis, cogitantis sanctae illius
multitudinis frequentiam, sed et fervorem ac devotionem, qua scilicet sincero affectu piissimae Matri
misericordiae coelestis harmoniae odas in commune persolverent; seu qualiter singuli quique ad se in secreto
suo ejusdem beatae Virginis patrocinium votis et suspiriis implorarent. Protinus ergo exsurgens, tantaeque
devotionis pro modulo suo particeps effici cupiens, versus illam plagam coeli, qua monasterium situm erat,
vultu et animo intentus stabat. Dehinc consuetudinariis precibus, quae Conversis vice matutinarum statutae
sunt, quanto potuit devotius expletis; cum in paupere armariolo cordis sui enixius quaereret quid 0440B precis,
seu quid laudis sanctae Theotoco dominae nostrae offerret, unde protelatas et in longum valde productas
fratrum vigilias aliquo modo recompensare potuisset; nihil aliud praeter salutationem ejusdem piae Dominae,
quam utcunque didicerat, se scire invenit. Hanc itaque tanquam verbum consummans et abbreviatum, in quo
plenitudo totius devotionis inveniri posset, assumens, et oculos ad coelum dirigens, venias veniis, suspiria
suspiriis, salutationesque salutationibus superaddidit; et in tali negotio reliquum noctis, et diluculi partem
sine taedio transegit. Divina namque cooperante gratia, quae tantum fervorem in corde sui pauperis
accenderat, identitas mater fastidii, noverca devotionis, miro et contrario modo fastidium propulsabat, 0440C et
devotionem exacuebat, dum verba illa suavissima, et omni melle dulciora simplici corde prolata, itidemque
crebrius repetita, favorem et gratiam universalis Dominae oranti et suspiranti celerius impetrarunt.
44. Denique quod non frustra in gemitu suo laboraverit, nec incassum misericordiam a Matre
misericordiae quaesierit, Dominus reverendissimo abbati Bernardo per spiritum revelare dignatus est: qui
divinis hymnis expletis, sacrisque mysteriis in honore praecelsae Dei genitricis et virginis Mariae a singulis
sacerdotibus devotissime celebratis, cum in consentu fratrum ob tantae solemnitatis praerogativam
commendandam sermonem faceret, Spiritus 0440D sancti gratia vehementer ignitum, inter caetera sic ait: «Et
quidem, fratres mei dilectissimi, dubitare fas non est, vos Domino Jesu Christo vero regi, necnon et speciali
patronae nostrae gloriosae virgini Matri ipsius sanctum beneplacens et acceptabile devotionis nostrae
sacrificium hac nocte obtulisse; ideoque fructum laboris vestri, mercedem aeternam apud Dominum, et
eamdem benignissimam Protectricem nostram vobis repositam esse certissima fide tenere debetis.
Verumtamen scire vos volo, unum ex minoribus et simplicioribus fratribus nostris Conversis, quem
obedientia hac nocte in montibus et silvis istis sub dio tantae festivitatis gaudia celebrare coegerat, tam
jucundum, tam devotum, 0441A tam festivum Dominae nostrae matutinarum exsolvisse servitium, ut nullius
nostrum, quantumcumque suspensa contemplatio seu intensa devotio, ipsius devotioni, quam non alta
contemplationis sublimitas, sed submissa sanctae simplicitatis humilitas effecit, praeferri potuerit.» Quo
audito mirati sunt universi, praecipue vero non solum mirati, sed et gratulati sunt, et vehementer aedificati
fratres laici, quos obedientia tam festivis, quam privatis diebus frequenter in diversa opera trahebat:
certissime scientes, quoniam sicut septa claustri et parietes templi sanctum non faciunt timorem Domini
negligentem, sic etiam negotia, quae causa terrenae necessitatis obedientia injunxerit, nihil obesse poterunt
puras manus in oratione 0441B levanti, puraque conscientia Domino servire cupienti.
51
PATRIS

CAPUT XXV DE MONACHI TERTIO APOSTATANTIS CONVERSIONE, MONITIS ET PRECIBUS SANCTI
BERNARDI OBTENTA, EJUSDEMQUE PATERNA CASTIGATIONE, ET FELICI MORTE.

45. Conversus quidam, cum de domo Clarae-Vallis levitate sua tertio fuisset egressus tertioque receptus,
tandemque salutaribus monitis, et sanctis precibus beati Bernardi abbatis compunctus, coepit apostasiae suae
praecipitium, in quo jam tertio graviter periclitatus fuerat, 1215 totis medullis cordis horrere, et quid
poenitentiae vel satisfactionis Domino pro tam enormi reatu suo offerre posset, enixius quaerere. Et
inspirante Domino cogitavit 0441C et intellexit ad promerendam veniam delictorum, et ad obtinendam gratiam
virtutum nihil efficacius, nihil in conspectu Domini acceptabilius esse sacrificio cordis contriti, et spiritus
humiliati, quod solum regno coelorum vim facere praevalet. et formidabilem cunctis divinae justitiae
districtionem gemitibus inenarrabilibus flectere consuevit. Haec itaque pietatis arma corripiens, et seipsum
contra semetipsum erigens, primo quidem universas Ordinis observantias sine dissimulatrice negligentia,
quantum potuit, observare studuit, et insuper quotidianis precibus et lamentis praeterita sua peccata diluere
sollicitus fuit, salubri prorsus exemplo stantes, ne laberentur, lapsos, ut erigerentur, informans.
0441D 46. Caeterum disponente Domino, qui fortioribus peccatis fortiora solet adhibere medicamina, quique
ineffabili pietate sua quandoque vasa contumeliae transfert in vasa honoris et gratiae, ingressa est putredo in
ossibus fratris praedicti, et percussus est circa femora ulcere pessimo, apostemate canceroso, et crescente in
dies angustia languoris, totus contabuit, ita ut carnibus circa locum ulceris undique corrosis, ossa nudata
patescerent, et vulnera vermibus scaturirent. Annis itaque pluribus in grabato carceratus, et divinae
animadversionis flagellis humiliter subditus, quot horis vivebat, totidem pene interitionibus subjacebat. Erat
ergo patienti animae miserabilis dolor et 0442A angor a facie putrescentis corporis sui, simulque servitoribus
102

