9
CAPUT IV. BEATUS BERNARDUS VENIT SPIRAM IN VIGILIA NATALIS DOMINI AD CONVENTUM
IMPERATORIS ET PRINCIPUM, ET DE MIRACULIS IBIDEM PATRATIS.
0381B

15. Tertia feria, vigilia fuit Dominicae Navitatis, et navi venimus Spiram: ibi enim diem festum celebravit
rex Conradus, ibi coronatus est: ibi adfuit episcoporum principumque conventus. Illuc Pater sanctus advenit,
inter principes quosdam pacem cupiens reformare; quorum inimicitiis ab exercitu crucis Christi multi
detinebantur. Verumtamen non crebra solent in illis conventibus apparere miracula, nec dignatur Deus, ubi
tantus est concursus multitudinis curiosae, revelare gloriam suam. Sed non fuit otiosus Patris adventus: ibi
enim factum est, ut ipsius verbis utar, miraculum miraculorum. Siquidem Rex signatus est praeter spem
omnium, qui 0381C convenerant: cucurrit velociter sermo vivus et efficax; vere ibi probatum est quod cor regis
in manu Dei est. Prius enim apud Frankenvoert Regem secreto convenerat Vir beatus, admonens ut ipse
saluti propriae provideret in tempore misericordiae uberis. Cui, cum respondisset nullum sibi hujus militiae
inesse propositum, tacuit Vir mansuetissimus dicens, non esse parvitatis suae importunius instare regiae
majestati. Sic et Spirae cum in sermone publice jam secundo Regem, sicut prius, peregrinationis admonuisset
ex nomine, die tertia cum beati Joannis festivitas ageretur, secreto aggressus cum solita mansuetudine,
suggerens providendum omnino, ne sic praeteriret eum poenitentia levis, brevis, 1173 0381D honorabilis,
salutaris, quam ad salvandos peccatores divina pietas excogitaverat. A quo hoc tandem responsum obtinuit,
quod deliberaret secum et consuleret suos, sequenti die su er hoc responsurus. 0382A Exinde intra Missarum
solemnia, beati Patris animum coepit Spiritus stimulare divinus, ut praeter morem, nullo rogante, diceret, non
oportere sine sermone praeterire diem. Quid multa? locutus est, et in fine sermonis Regem, non ut regem, sed
ut hominem tota libertate convenit. Proponebat enim futurum judicium, hominem ante tribunal Christi
astantem, imperantem Christum, et dicentem: «O homo! quid debui tibi facere, et non feci?» Ex hoc autem
numerans regni culmen, divitias, consilia, virilem animum et corporis robur; his et hujusmodi verbis
commovit hominem, ut in medio sermone non sine lacrymis exclamaret: «Agnosco prorsus divina munera
gratiae; nec deinceps, ipso praestante, ingratus inveniar: paratus sum servire 0382B ei, quandoquidem ex parte
ejus submoneor.» Dixit, et ecce populus rapiens verbum de ore loquentis, exclamat in laudem Dei, et
resonabat terra in voces eorum. Continuo signatus est Rex, et vexillum ab altari per manum Patris suscepit,
quod ipse in exercitu Domini manu propria deportaret. Signatus cum eo nepos ejus dux Fridericus junior;
signati alii principes, quorum non est numerus. Ipsa autem die juxta capellam, ubi Pater sanctus Missam
celebravit, puer claudus me praesente gressum recepit.
16. EBERHARDUS. Sabbato mane, cum Innocentium festus ageretur dies, exeunti de hospitio Patri
sancto occurrebam, adducens mecum militem qui 0382C signari volebat, et ecce in media turba puerum caecum
intuens: «Quid vult, inquit, puer iste?» Cujus verba cum minus intellexissem, quod Romana lingua
loqueretur: «Adduc, inquit, puerum ad me.» Factum est ut imperavit, et confestim signatus puer visum
recepit. Egoi pse in multis probavi quod clare videret. GERARDUS. Post Missae celebrationem in capellam,
quae dormitorio canonicorum adjacet, inductus Vir Dei, virum signavit uno caecum oculo, et visum statim
recepit: cujus et caecitas prima, et illuminatio secunda diligentissime probata est. Sic et surdum, dum ab
ecclesia rediret, impresso crucis signaculo fecit audire, immittens digitos in aures ejus: et hoc vidimus, et
probavimus. EPISCOPUS. Sic et caecum illum, qui Dominica 0382D ante altare illuminatus est, dum graduale
cantaretur, quem ego ipse obtuleram. EBERHARDUS. Multa ibidem facta arbitror quae non vidimus. Saepe
enim cantantem audivimus populum, et nemo ex 0383A nobis irrumpere potuit, ut videret quid ageretur. Unum
tamen surdum, qui ibidem recepit auditum ego vidi, et ego obtuli eum.
10

CAPUT V. DE ALIIS MIRACULIS SPIRAE FACTIS.

17. PHILIPPUS. Ipso die conventus factus est, ubi manifeste Spiritus adfuit: neque hinc cuiquam dubitare
licebit. Convocavit enim Rex omnes principes et milites qui signati erant, simulque residentibus universis,
exhortatus est eos Pater sanctus, non humanis sermonibus, sed divinis. Ubi vero egressi fuimus, et Rex ipse
cum principibus Sanctum Domini deducebat, ne comprimerent eum turbae, puer claudus oblatus est ei coram
Rege. At ille signo crucis edito puerum erigit, et jubet coram omnibus 0383B ambulare. Quanta laetitia, quanta
exsultatione puer deductus sit, quis loquatur? Conversus autem Pater sanctus ad Regem: «Propter vos, inquit,
factum est hoc, ut noveritis quia Deus vere vobiscum est, et acceptum est ei quod coepistis.» Ipsa hora
priusquam egrederemur hospitium, puella erecta est, et caeca mulier illuminata. EBERHARDUS. Mane
secunda feria, cum ad ecclesiam Vir sanctus proficisceretur, multitudo languentium 1174 impediebat nos, et
omnes praecedere jussimus. Nec mora, claudus quidam ante altare erectus est: utrum esset signatus, ignoro.
Ambulantem tamen vidi, et ligni pedem in ecclesia pendentem. OTTO. In capella Regis ipso praesente puer
claudus ex utero gressum recepit. EBERHARDUS. Eadem die alii duo, claudus alter, et 0383C alter curvus,
erecti, et me praesente ad majorem ecclesiam ab universo populo sunt deducti. Nam vociferationem et
sonantes campanas omnes audistis. Vix redieram domum, et ecce iterum clamor, iterum compulsatio.
Festinavi ad ecclesiam, et duos iterum claudos adduxerant, qui ipsa hora receperant gressum.
74

