29. Haec nos quidem de sacris moribus Patris nostri pro modulo nostro sub brevitate perstrinximus.
Caeterum longe eminentius in suis ille libris apparet, et ex litteris propriis innotescit, id quibus ita suam videtur
expressisse imaginem, et exhibuisse speculum quoddam sui, ut illud quoque Ambrosianum merito illi posse
videatur aptari: «Laude sua ipse se sonet, et laureatus spiritu scriptis coronetur suis.» Si quis enim nosse
desiderat, quam sollicitus ab initio sui ipsius dijudicator et scrutator exstiterit, primum opus illius de gradibus
Humilitatis inspiciat. Inde si quaeritur piae mentis religiosa devotio, transeundum ad homilias in Laudibus
Virginis Matris; et illum quem de 0320C Diligendo Deo edidit librum. Si fervens contra suorum vel aliorum vitia
zelus, legatur is quem Apologeticum vocat. Si vigil eodem in zelo circumspecta discretio, de Praecepto et
Dispensatione disserens audiatur. Quam vero fidelis cujuslibet piae conversationis commendator exstiterit et
adjutor, Exhortatorius ad milites Templi Sermo declarat. Quam non ingratus gratiae Dei, ex his liquet quae de
Gratia et Libero Arbitrio tam fideliter, quam subtiliter disputavit. Quam liber in voce, quam disertus, et in rerum
superiorum pariter 1129 inferiorumque scientia locuples, in his quae ad papam Eugenium de Consideratione
scripsit, diligens considerator agnoscet. Quam devotissimus praedicator alienae sanctitatis, tam diligenter
episcopi 0320D sancti Malachiae vitam prosecutus ostendit. Nam et in Sermonibus super Cantica, et investigator
mysteriorum, et morum aedificator magnificus innotescit. In Epistolis, quas ad diversas personas ob negotia
diversa dictavit, prudens lector advertet, quo fervore spiritus justitiam omnem dilexerit, omnem aeque oderit
injustitiam.
30. Fidelis etenim servus Christi non quaerebat aliquid suum: quidquid tamen erat Christi, sic curabat ut suum.
Quae enim scelera non arguit? quae odia non exstinxit? quae scandala non compescuit? quae schismata non
resarcivit? quas haereses non confutavit? Quid vero sanctum, quid honestum, quid pudicum, quid amabile, quid
bonae famae, quid 0321A virtutis, aut laudabilis disciplinae, suis ortum in qualibet regione diebus non roboravit
ejus auctoritas, non fovit charitas, diligentia non promovit? Quid ante promotum dilatari amplius non optavit?
quid forte collapsum non totis pro loco et tempore viribus egit ut repararetur? Quis malitiam quamcumque
disponens ejus zelum et auctoritatem non timuit? Quis proponens quodcumque bonum, ejus, si potuit, non
consuluit sanctitatem, non desideravit favorem, opem non flagitavit? Quis ad sacrum in ejus pectore habitantis
templum divinitatis, de quacumque tribulatione fideliter clamaturus accessit, et inefficaciter laboravit? Moestus
ab eo solatium, afflictus auxilium, consilium anxius, aeger remedium, pauper subsidium reportabat. Ita sese
omnium 0321B fecerat servum, ac si toti genitus Orbi: ita tamen liber ex omnibus conscientiae suae curam gerens,
tanquam soli deditus curae et custodiae cordis sui.
31. (I Cor. XII): et si quis diligenter quaerat, inveniet diversos ab initio Dei famulos in diversis enituisse
muneribus. Legimus enim viros in fide magnificos, multiplicibus claruisse miraculis: alios spiritum habuisse
propheticum, et 1130 futura quasi praesentia, occulta velut sub oculis posita mirabiliter cognovisse. Alios
nihilominus antiquorum litterae protestantur graviori abstinentiae deditos, parcimoniam coluisse: alios in
humilitatis proposito, spretis dignitatibus hujus saeculi, auctori saeculi plurimum placuisse: alios in doctrina 0321C
verbi ad salutis scientiam plurimos erudisse; ut secundum promissionem Scripturae sanctae, luceant 0322A quasi
stellae in perpetuas aeternitates (Dan. XII, 3.) Alii quoque in aedificandis coenobiis laborantes, amplificaverunt
nomen sanctitatis: alii in sedandis scandalis et turbinibus hujus saeculi promovendisque Ecclesiae Dei negotiis
efficaciter occupati, utiles in actione: alii in sacris meditationibus spiritualiter feriati, sublimes in contemplatione
fuerunt. Quid horum nostro videbitur defuisse Bernardo? Imo quid horum tam insigne in eo non fuit, ut ad
commendationem satis esset, etiamsi caeterorum aliquid non adesset? Nam etsi multiplicibus Ecclesia sui
temporis tam in supra memoratis negotiis, quam in aliis pluribus actionis ejus utilitatem meruit experiri:
magnifice tamen etiam gratia contemplationis in eo tam ex visionibus et revelationibus Domini, 0322B quam ex
scriptis suis, quae spiritualibus exuberant sensibus, elucescit. Porro monasteriorum fructus, quae per eum
Dominus ordinavit, tam copiosus et evidens, humanis sese ingerit oculis, ut nullis egeat litteris commendari.
Magis autem et ex ipsa quoque eorumdem multitudine coenobiorum omnis deinceps generatio certum capere
poterit documentum, quantos collegerit ad servitium Christi, qui tam multos undique propagavit. Quod ad reliqua
spectat, de humilitate ejus, et dignitatibus refutatis, sed et de tenuissimo victu, superius prosecuti, ex his quae ad
prophetiam pertinent ostensionemque virtutum, sub alio quidem principio curabimus annotare perpauca de
multis.> Et nunc igitur jam super his, quae in signis exterioribus, et multiplici virtutum exhibitione 0322C
consistunt, secundus, ut praemissum est in praefatione, libellus aliquanta narrabit.
0320B

45

