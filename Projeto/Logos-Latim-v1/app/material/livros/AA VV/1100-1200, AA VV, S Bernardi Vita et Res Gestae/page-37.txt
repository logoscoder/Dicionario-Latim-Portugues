0301
LIBER TERTIUS, AUCTORE GAUFRIDO MONACHO QUONDAM CLARAE-VALLENSI, ET S.
BERNARDI NOTARIO, POSTEA ABBATE.
1115 PRAEFATIO.
0301B
Clarissimi patris nostri Bernadi Clarae-Vallensis abbatis memoriam viri insignes, ad laudem Christi 0301C et
multorum aedificationem, litteris commendarunt. Inventa sane materia uberi, prout cuique licuit, et certior ei
gestorum innotuit veritas, non eam totam, sed partes aliquas digessere. Videtur autem nonnullis, quod multo
minus eum silere debuerat <al. debeat> puer sanctitatis ipsius, dignationis filius, benignitatis alumnus: quem ab
ejus uberibus post annos circiter tredecim (quod sine singultu nec meminisse debeo, nec proferre queo) sola
tandem, quae sola potuit, mors avulsit. In quo tibi utinam sibi complaceat etiam nunc, Pater sancte, sicut
aliquando videbatur et aliquandiu complacere! Et quis alter tibi tam debitor, quis tam obnoxius, quis tam tuus?
Momordit, fateor, et dure momordit mors improba; sed non totum pariter deglutivit. Amputavit, 0301D non
exstirpavit; sine misericordia portionem, quae se contingebat, accepit. Tulit aspectum, tulit eloquium, corporale
etiam tulit obsequium: sed non rapuit fidem praesentis etiam nunc opitulationis, non absorbuit spem futurae
aliquando visionis, non denique in praeteritorum memoria altius radicatum filialis assumpsit devotionis
affectum. Caeterum mihi quidem, ut optime novi, praesertim tanto idonea operi, nec scientia, nec eloquentia
suppetit. Sed tua sane magnalia, et tuas digne eloqui laudes, non Origenis ingenium, non Ciceronis lingua
sufficeret, 0302B nec desperandum tamen, quod tuorum magis operum fructus carpere prudens lector, quam
verborum nostrorum folia indigna debebit: ut illorum 0302C magis suavitate gustata, quam istorum ariditate
culpata, non tam nequiter ista mordeat, quam illos delectabiliter edat. Nam et securius et sincerius visa solent,
quam audita narrari; et in tertium vas transfusa facilius coacescunt. Sed et dulcius ea bibitur aqua, quae ab
exiguo licet alveo fontis hauritur, quem confestim repleverit vena scaturiens, quam quae ex rivo tollitur longius
jam progresso, vel ex flumine etiam copioso. Inde est quod intactis eorum libris, qui de ejusdem beatissimi Patris
nostri initiis, seu etiam mediis conscripserunt ne tanquam super alienum aedificasse videar fundamentum, circa
ea potissimum noster sermo versatur, quibus pene omnibus praesens adfui: interdum etiam, licet pauca
interserens, quae fidelissima 0302D 1116 fratrum, qui aderant, relatione cognovi. Verumtamen opus istud libellis
tribus partitum lector inveniet. Quorum primus quidem ea maxime quae ad habitum, mores, atque doctrinam
hujus beati Patris videntur pertinere, prosequitur. Secundus autem virtutes multas per eum factas eloquitur.
Tertius in ejusdem bono fine completur. Illud etiam admonendum, in rerum narratione gestarum cohaerentiam
similitudinis magis, quam temporis observari: siquidem nec signa ipsa, nec opera quaedam eo ordine scripta quo
facta sunt; sed interdum aliqua, 0303A prout occurrere locis opportunioribus videbantur, inserta. Firmior enim
videtur, et haberi acceptior solet oratio, quae suis innititur et illustratur exemplis, velut fabrica quaedam idoneis
fulta columnis. Nonnulla quoque transposita sunt, ut similibus aliis jungerentur, et quae erant ejusdem generis,
sibi aptius cohaererent. Verum haec in duobus quidem libellis prioribus: nam in tertio pene per omnia ordini ipsi
ipsius temporis series narrationis obsequitur:
CAPUT PRIMUM. De moribus et virtutibus sancti Bernardi summatim.
1. Innumeris quidem signis atque miraculis, ut Orbis comperit universus, fidelem famulum suum Bernardum
Clarae-Vallensem Deus glorificavit abbatem, 0303B sicut gloriosus semper in sanctis suis, et in sua mirabilis est
majestate. Caeterum, sicut Malachiam sanctum idem ipse commendat, primum maximumque miraculum, quod
exhibuit, ipse fuit. Serenus vultu, modestus habitu, circumspectus in verbis, in opere timoratus, in sacra
meditatione assiduus, in oratione devotus, et (sicut alios ipse monebat, crebra siquidem experientia persuasus) de
omni re magis fidens orationi, quam industriae propriae vel labori. Magnanimus in fide, longanimis in spe,
profusus in charitate, summus <al. profundus> in humilitate, praecipuus in pietate. In consiliis providus, in
negotiis efficax, nunquam tamen minus, quam in otio otiosus. Jucundus ad opprobria, ad obsequia verecundus.
Suavis moribus, meritis sanctus, miraculis 0303C gloriosus; affluens denique sapientia, et virtute, et gratia apud
Deum et homines. Cujus sanctae animae adjutorium simile sibi fecerat Deus, et speciali praeventum
benedictione corpus aptaverat. Apparebat in carne ejus gratia quaedam, spiritualis tamen potius quam carnalis. In
vultu claritas praefulgebat, non terrena utique, sed coelestis: in oculis 1117 angelica quaedam puritas, et
columbina simplicitas radiabat. Tanta erat interioris ejus hominis pulchritudo, ut evidentibus quibusdam indiciis
foras erumperet, et de cumulo internae puritatis et gratiae copiosae perfusus homo quoque exterior videretur.
Corpus omne tenuissimum, et sine carnibus erat; ipsa quoque subtilissima cutis in genis modice rubens. 0303D In
illo nimirum quidquid caloris inerat naturalis, assidua meditatio et studium compunctionis attraxerat. Caesaries
ex flavo colorabatur et candido. Barba subrufa, circa finem vitae ejus respersa canis. Statura mediocritatis
honestae, longitudini tamen vicinior apparebat. Alias autem thesaurus iste in vase fictili erat, contrito penitus et
undique conquassato. Laborabat siquidem caro ejus multiplicibus infirmitatum incommodis, ut in eis virtus
animi perficeretur. Quarum periculosior quidem in meatu arctissimi gutturis, nil penitus siccum, vix solidum
aliquid admittentis: molestior erat defectus stomachi, viscerumque corruptio. Hae continuae illi, praeter alias
37

