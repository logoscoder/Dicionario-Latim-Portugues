Ubi inter loquendum (sicut praedixerat) oblata est ei clauda mulier. et erecta. mirantibus quidem omnibus, sed
eis amplius, qui sicut videbant factum, ita sese recordabantur audisse futurum.
47. In pago Treverensi antiquum exstat coenobium, quod Rutinense vocatur: ubi celebrante aliquando Missarum
solemnia Viro Dei, innumerabilis aderat multitudo. Interea Guntranus de Sura, quod est oppidum eidem
proximum monasterio, claudam feminam fecit afferri. Haec ex multo jam tempore repens humi, erigi penitus non
valebat; sed scabellula tenens manibus, renes emortuos post se trahere consueverat. Cum autem prae multitudine
populi ad Dei Hominem introduci femina non valeret, in basilica media repente convaluit; et exsiliens 0348C
ambulabat, non sine lacrymis agens gratias Deo: cujus scabellula populus jubilans tulit protinus ad altare, ut
sisterent ea Domino, et Bernardo servo ejus. De cujus nobis curatione confessus est Pater sanctus, quod
praecedenti nocte sibi praeostensa fuisset. Videbatur enim sibi in eadem basilica, in medio populi circumstantis,
clandestinus et ignotus ejusmodi feminam tangere et transire, ac protinus eamdem videre sanatam, plurimum sibi
ipse congratulans et exsultans, quod agnitus non fuisset. Eadem etiam die rutilavit Rutinae in beati Viri
praesentia lux coelestis, cujus benedictio aliis quoque claudis duabus feminis gressum, visum reddidit caecis
aeque duabus. Saepissime vero contigit, ut inter orandum 0348D indubitanter Dei Servus agnosceret virtutem
adesse divinam. Cujus tamen modum cognitionis nullis se posse verbis exprimere fatebatur.
48. Nonnunquam vero cum signasset aliquos et transisset, sanatos esse dixit, et regressus aliquis ex his qui
audierant, sicut dictum erat, invenit. Egressus aliquando Basileam urbem, surdum quemdam signaverat, et
transierat. Cumque paululum processisset, vocans Alexandrum Coloniensem: «Revertere, ait, quaere utrum
audiat homo.» Rediit ille, et illum reperit audientem. Similiter ipso die cum signasset alium caecum altero oculo
et abiret: «Deus, inquit, aperuit oculum ejus.» Hoc etiam praedictus Alexander, cum ad inquirendum 0349A
reflexisset iter, ita esse cognovit. Iste est Alexander, qui in eisdem diebus ad Viri Dei sacra monita,
ostensionemque virtutum, cum aliis ferme triginta saeculo valefecit, et secutus est eum: a quo etiam post
modicum tempus abbas est ordinatus in monasterio Tolosanae dioecesis, quod Grandis-Silva vocatur. In
Constantiensi quoque dioecesi prope 1149 castrum Frieborg, cum homini caeco in via manum imposuisset,
remisit qui videret eum, et inventus est videns. Quod de duobus aliis caecis in pago Coloniensi prope
monasterium, quod Brumvillare dicitur, similiter fecit; et cum videre renuntiarentur, confessus est se quoque
sensisse virtutem.
49. In territorio etiam Senonensi, in oppido quod 0349B Sancti-Florentini nomine vocant, oblata est Viro Dei
mulier surda: cui manus imponens, per spiritum sensit virtutis effectum, cum illa adhuc stupida et tumultuosa (ut
est genus istud), et, ut ipsa ante solebat, nihil se audire clamaret. Mane autem facto, cum nec illa rediret, nec alter
aliquid indicaret de ea; sciens Sanctus divinam illi misericordiam adfuisse, accersiri feminam jubet. Inventa
igitur auditum recepisse, venit glorificans Deum, et Dei Famulo gratias agens. Egrediebatur idem pater
Metensium civitatem, et ex more devotus eum populus deducebat, cum episcopo eorum Stephano, et fratre ejus
Rainaldo Barrensi comite, aliisque personis tam ex clericali, quam ex militari ordine multis. Interim causa
exstitit ut rogaret nobilem virum Henricum 0349C de Salmis super verbo quodam, quod ipse ei episcopus et alii qui
convenerant, suggerebant, ut videlicet Metensi civitati et populo pacem daret, cui graviter inimicabatur. Ille vero
renuere penitus et abjurare, nec ullis precibus flecti. Inter haec supervenientes alii offerebant beato Viro
hominem surdum, obsecrantes ut ei manum imponere dignaretur. At ille fidei zelo succensus, sicut interdum ob
causas necessarias terror quidam et auctoritas supra hominem in ejus facie rutilabat, conversus ad militem: «Tu
nos, inquit, audire contemnis, quos continuo coram te audiet surdus.» Et imponens manus homini, signavit eum,
et in aures ejus digitos misit. Quo protinus audiente, pavens Henricus 0349D et tremens ruit ad pedes Hominis Dei,
humiliter satisfaciens, et libere annuens quidquid fuerat postulatus
50. Transiens aliquando servus Christi Brenam oppidum, mendicantem in platea vidit feminam caecam. Quam
aliquantisper intuitus, cum ex more a transeuntibus eleemosynam flagitaret: «Tu, inquit, petis argentum, et Deus
tibi visum donabit.» Accedens ergo tetigit eam, et oculos ejus aperuit. Quae beneficium sentiens insperatum, non
minus misericordiae magnitudinem, quam lucem insolitam mirabatur. Inter primas propagines, quas haec
abundantissima 0350A vitis emisit, in Remorum paroecia monasterium Igniacense plantatum feliciter radicavit.
Quod aliquando visitans idem Sanctus, vicum Maternae fluvio proximum, quem Rivolium nominant,
pertransibat. 1150 Vir quoque magnificus, et devotissimus ejus amator, Samson Remorum archiepiscopus,
comitabatur illum, solita veneratione deducens. Senex autem claudus ad mendicandum positus erat in via, cui
unus e fratribus eleemosynam dedit. Secutus Abbas sanctus, cum jam hominem pertransisset, convertit se; et
paulisper intendens in eum, quid patiatur interrogat circumstantes, et sibi illum praecipit exhiberi. Suspicati
homines quod esset ei amplius aliquid ipse daturus: — «Domine, inquiunt, claudus est, nec moveri 0350B potest;
nos ad eum feremus quod volueris dare.» Quo respondente verbum et dicente, «Tollite eum, et afferte ad me;»
primo quidem prae admiratione mutuo sese intuebantur, ignorantes quid esset facturus. Demum agnoscentes
eum, clamabant ad invicem: «Abbas est Clarae-Vallis, et protinus illum sanabit.»
51. Nimirum solitus erat, quoties poterat, operam dare ne in vicis agnosceretur, et interdicere sociis ne cui ex
occurrentibus manifestarent eum, aut de eo aliquid loquerentur; sed quaerentibus quis transiret, dicerent
monachos esse, aut aliquem de personis simul euntibus nominarent. Igitur agnito Dei Famulo ruunt undique, et
levantes hominem ferunt, et offerunt ei. Qui imponens utramque 0350C manum capiti ejus, et in coelum suspiciens
57

