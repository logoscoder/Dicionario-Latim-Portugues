totius peccata mundi tollit. Et vere dico tibi, quod his armis gratiae Dei, huic virtuti misericordiae Dei, huic
hostiae salutari, non est quidquam quod resistere valeat, nisi cor impoenitens.» Evigilans autem senex, de
liberatione animae fratris oppido gavisus est: modum quoque visionis ejusdem caeteris fratribus exponens,
tanto eos devotiores ad immolationem hostiae salutaris reddidit, quanto certius ejus efficaciam in fratris
ereptione meruerant experiri.
29

CAPUT III. DE VISIONE BEATO
MERITA IPSI REPRAESENTABAT.

BERNARDO OBLATA, QUAE DIVERSA IN CHORO PSALLENTIUM

0417C

5. Intererat aliquando nocturnis vigiliis Pater sanctus, ea puritate et devotione qua solebat, Deo tantum
nota et sibi. Cumque morosa psalmodiae modulatio vigilias protelaret, aperuit Dominus oculos ejus: et ecce
respiciens vidit singulos Angelos juxta singulos monachos stantes, et quod quisque eorum psallebat, in
schedulis more notariorum, tam diligenter excipientes, ut nec minimam syllabam, quantumcunque
negligenter prolatam, omitterent. Scribebant vero diverso modo. Nam quidam eorum scribebant auro, alii
argento, nonnulli atramento, aliqui etiam aqua, quidam vero penitus nihil scribebant. Spiritus autem qui haec
revelabat intelligentiam quoque diversitatis scripturae cordi ejus inspirabat. Qui enim auro 0417D scribebant,
ferventissimum in Dei servitio studium, et absolutam cordis intentionem, in his quae psallebantur,
significabant. Qui autem argento, minorem quidem fervorem, puram tamen psallentium devotionem
declarabant. Qui vero atramento, continuum quorumdam bonae voluntatis usum in psalmodia, licet non cum
multa devotione, notabant. Sed qui aqua scribebant, exprimebant eos qui somnolentia seu pigritia 1198
pressi, vel variis cogitationibus a se abducti, videntur quidem aliquid sonare, sed cor eorum longius
abstractum, non concordat voci. Et, o mira Dei clementia! sicut enim nullum malum impunitum, ita nullum
bonum, quantumcunque modicum, quantumcunque negligenter factum, erit irremuneratum. Caeterum illi qui
nil scribebant, lamentabilem 0418A quorumdam duritiam cordis redarguebant, qui obliti professionis suae,
timoris Dei immemores, aut lethali somno prona se voluntate immergunt, aut certe vigilantes clauso ore,
vanis et noxiis cogitationibus, non ex infirmitate, sed ex voluntaria intentione occupantur, et in conspectu
Domini contra legis praeceptum apparere vacui non pertimescunt. Pater itaque sanctus qui haec videbat,
recordatus sententiae illius, quoniam omnes administratorii spiritus sunt, in ministerium missi propter eos
qui haereditatem capiunt salutis (Hebr. I, 14), sicut proficientium congratulabatur fervori, sic paterno pietatis
affectu deficientium miserabatur tepiditati.
30

CAPUT IV DE DIVINIS HYMNIS PIE ET DEVOTE CANENDIS, ET QUAM ID GRATUM ANGELIS.

0418B

6. Celebrabantur aliquando solemnes vigiliae, et Vir Domini cum caeteris fratribus aderat. Cumque
hymnus, «Te Deum laudamus,» cantaretur, vidit sanctos Angelos multa claritate fulgentes, mira etiam vultus
alacritate devotos, qui utrumque chorum percurrentes, modo hunc, modo illum excitabant; cantantibus
aderant, et quasi congratulantes astabant, et ut divinus ille hymnus cum devotione percantaretur, modis
omnibus elaborare satagebant. Intellexit ergo Vir sanctus, hymnum illum vere esse familiarem ipsis, quos
tanta instantia videbat operam dare, quatenus a fratribus ad honorem Dei cum fervore devotionis cantaretur.
Cuidam etiam fratri 0418C spirituali videre concessum est, dum idem hymnus inciperetur, quod ab ore
incipientis flamma magni splendoris erumpebat, et sursum conscendebat.
31

CAPUT V. DE PUSILLANIMITATE FRATRUM, NOTABILI VERBO AD FIDUCIAMDIVINAE
MISERICORDIAE PER BEATUM BERNARDUM ERECTA.
7. Loquente aliquando verbum Dei fratribus beato Bernardo, cum vehementer vitia corriperet, terroremque
tremendi judicii Dei mentibus incuteret, sensit in spiritu quosdam de sedentibus graviter in conscientiis suis
turbari, et fere in barathrum desperationis prolabi. Tunc vero spiritu fraternae charitatis 0418D totus
flammescens, mirantibus omnibus qui aderant, in haec verba prorupit: «Quid est quod in conscientiis vestris
turbamini, fratres mei? Utquid enormitatem, et innumerositatem criminum vestrorum sic intuemini, ut
inexhausta viscera miserationum Domini obliviscamini? In veritate dico vobis, quod si filius ille perditionis
Judas, qui vendidit et tradidit Dominum, in hac Christi schola sederet, et huic Ordini incorporatus esset, per
poenitentiam veniam consequeretur.» Audito itaque tam magnifico consolationis verbo, non solum illi qui
prae pusillanimitate spiritus jam fere desperabant, sed et omnes qui aderant, in spem divinae gratiae
respirantes Dominum glorificabant.
32

CAPUT VI. DE MONACHO QUODAM VERITATEM SACRAMENTI CORPORIS ET SANGUINIS CHRISTI
BERNARDI MIRABILITER AD FIDEM PERDUCTO.

NEGANTE, SED CURA
0419A

91

