ejus, coepit eos mira devotione amplecti, et deosculari. Quod videns supradictus Rainaldus, 0427B qui propius
assidebat, accessit ut amoveret eum, sciens utique quia Vir sanctus hujusmodi 1205 venerationibus et
obsequiis nimis gravabatur. Ille vero conversus dixit ad eum: «Dimitte me, obsecro, dimitte me videre et
tangere hominem proximum Deo, et vere apostolicum virum: dico enim tibi, et in fide christiana testificor,
quia vidi illum inter Apostolos Christi.» Quod audiens monachus ille miratus est, et cupiens plenius nosse,
volebat ab eo inquirere modum visionis hujus, sed prae pudore propter astantes non praesumpsit:
verumtamen magnam exstitisse revelationem ipsam certissime credidit, pro qua vir ille tam vehementer
affectus erat erga Famulum Dei.
43

CAPUT XVII. DE PETULANTIA HAERETICI CUJUSDAM, BERNARDO INSULTANTIS, LEPIDE RETUSA

ET CONFUSA.
0427C

26. Quodam tempore, cum legatus domini Papae, aliqui quoque episcopi pro confutanda haeresi
Manichaeorum ad partes Tolosanas sanctum Domini Bernardum secum traherent, paraverunt ei fratres
equitaturam solito meliorem, quae tam longo itineri sufficere posset. Qui cum ad illas partes comitantibus
episcopis devenisset, Henricus quidam, quondam monachus niger, tunc autem apostata vilis, et eorumdem
haereticorum princeps, cognito adventu Famuli Dei, veritus est a facie ejus, sciens quod non posset resistere
sapientiae et spiritui qui in eo loquebatur. Proinde maturata fuga delituit, et minime 0427D potuit usquam eo
tempore reperiri. Ibi quoque glorificavit Dominus servum suum in conspectu totius populi et principum
terrae, faciens quotidie per manus illius signa et prodigia magna in plebe. Nec facile credi potest, quanta
turbarum infinitas apostolicum virum tota die prosequebatur, dum alii eruditionem, alii curationem, universi
ab eo benedictionem postularent. Quadam igitur die, praesente innumerabili hominum multitudine, cum eos
copiosius de fide catholica conservanda, et de immunda 0428A haereticorum societate vitanda commonuisset,
contigit quemdam adesse de haereticis illis, qui potentior caeteris atque prudentior videbatur: qui cum amaro
oculo cerneret venerationem, quam Dei Famulo populus impendebat, moliebatur aliquid agere, unde
claritatem opinionis ejus aliquatenus obnubilaret, et daret maculam in gloriam illius. Jamque expletis
omnibus, quae ad praesens necessaria videbantur, Vir Dei equum suum ascenderat, ut abiret; et ecce,
praedictus haereticus, quasi coluber tortuosus, erecto capite venit ante Hominem Dei, et clamans coram
omnibus ait: «Domine abbas, sciatis quia caballus magistri nostri, qui tam malus vobis apparet, non ita
cervicosus et pinguis est, sicut iste sonipes vester.» Quo audito, Vir mitis et patiens 0428B respondit ei mox
tranquillo vultu et animo, dicens: «Non diffiteor, amice, quod astruis. Verumtamen scire te convenit, quia
jumentum istud, de quo mihi insultas, brutum est animal, unum utique ex illis quae natura prona atque ventri
obedientia finxit. Quod si pro libitu suo comedit, atque pinguescit; nihil inde justitia laeditur, nihil Deus
offenditur: quia jumentum, quod suum est, facit. Proinde non erimus arguendi in judicio Dei, ego et magister
tuus de cervicibus jumentorum, sed unusquisque de collo suo judicabitur. Nunc ergo, si placet, respice
collum meum, et vide si grossius sit collo magistri tui, unde me juste forsitan reprehendere poteris.» Hoc
itaque dicto caputium exuit, et 0428C capite denudato usque ad humeros, apparuit ipsius collum, ut erat
productum et gracile: quod quamvis esset carnibus exesum et tenue, erat tamen ex dono coelesti pulchrum et
candidum nimis, sicut collum oloris, quod cum viderent universi qui aderant, laetati sunt laetitia magna,
benedicentes Dominum, qui dedit in ore Famuli sui tam paratum et conveniens responsum, unde
confunderetur et obstrueretur os loquentis iniqua.
44

1206 CAPUT XVIII. DE CAECO, MIRABILI FIDUCIA ET DEVOTIONE ERGA PSA SANCTI
ABSENTIS VESTIGIA, VISUM RECIPIENTE.

PATRIS

27. Dum adhuc in eadem regione reverendissimus Pater moraretur, et tanquam ex Apostolis unus circuiret
per castella et civitates evangelizando 0428D et curando omnes languores, haereticorum quoque turpissima
deliramenta redarguendo, convincendo, confutando: accidit ut caecus quidam in vicinia eadem, comperta
fama virtutum atque signorum, quae per manus Hominis Dei multiplicabantur per dies, spe recuperandae
sanitatis animatus, eumdem Dei famulum adire decreverit, si forte beneficio coelestis gratiae, quae per ipsum
miseris mortalibus copiose tribuebatur, sibi quoque caecitatis caligine detersa lumen dulce restitueretur.
Accelerans itaque, 0429A et ubinam Sanctum Dei reperire posset, sollicitus inquirens, audivit eum in quodam
celebri conventu, in medio magnae multitudinis consistere, verbumque vitae disseminare. Quo cum pedibus
offendens, et anhelus currens pervenisset, tristi rumore percellitur, quoniam Vir Domini jam inde recesserat,
et ad alia loca transmigraverat. Quid tamen ageret? siquidem desiderium recipiendae sanitatis cum eum
ulterius currere compelleret, densissimae tenebrae quae ejus oculos obsederunt, pigrum et minus expeditum
reddebant. Cumque in defectione mentis multa tristitia tabesceret, subito divina gratia inspiratus, et de meritis
beatissimi Viri spem toto corde concipiens, circumstantibus ait, «Rogo per misericordiam Dei, ducite me ad
0429B locum illum, in quo hominem Dei stetisse certissime scitis.» Quod cum benevolentia eorum, qui aderant,
continuo consecutus fuisset; veniens ad locum, toto corpore in terram prosternitur, mira devotione pulverem
96

