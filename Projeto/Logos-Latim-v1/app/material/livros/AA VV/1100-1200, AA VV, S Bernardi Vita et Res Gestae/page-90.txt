0415

26
DISTINCT.

LIBER SEPTIMUS EXCERPTUS EX LIBRO CUI TITULUS: EXORDIUM MAGNUM CISTERCIENSE,
1, 2, 4, 6.

27
1196 CAPUT PRIMUM DE APPARITIONE MONACHI DEFUNCTI ET REVELATIONE SALVANDORUM
E CLARA-VALLE, BERNARDO FACTA.
0415A

1. Postquam, divina largiente gratia, vinea Domini sabaoth, Cisterciensis videlicet ecclesia, propagines
suas emittere coepit, fundatis jam domibus de Firmitate, et de Pontiniaco, tertio loco in nomine sanctae
et individuae Trinitatis, ab incarnatione Domini millesimo centesimo quinto decimo fundata est domus
Clarae-Vallis, cui etiam beatae memoriae dominus Stephanus Cisterciensis abbas beatissimum patrem
nostrum Bernardum primum ordinavit abbatem: de cujus admirabili conversatione, singulari sanctitate,
speciali signorum atque virtutum praerogativa, liber licet Vitae plenius edisserat, tamen aliqua, quae illic
praetermissa sunt, ad memoriam tanti Viri simul et ad aedificationem legentium scribere congruum puto, ne
in hoc libello, qui de viris virtutum cuditur, splendidissimam columnam, 0415C cui universitas Ordinis nostri
innititur, sub silentio transisse videamur.
0415B

2. Accidit aliquando in Clara-Valle, dum Missa in conventu celebraretur, eodem venerabili Patre
praesente, ut, lecto Evangelio, sacerdotis manibus lavandis aqua per negligentiam deesset; quae cum
aliquantulum diutius exspectaretur, conventus interim versis vultibus ad Orientem stabat. Cumque Pater
sanctus in stallo suo inter gradum presbyterii staret, monachus quidam ante paucos dies defunctus ei
visibiliter apparuit; et stans contra eum, caput quasi redarguendo movere coepit: quem Famulus Dei videns,
agnovit, et quare caput contra se agitaret, quaesivit. Cui ille: «O si sciretis quantos et quales socios haberetis
in coelis! profecto 0415D caveretis vobis ab omni negligentia.» Quod verbum Sanctus gratanter audiens
respondit: «Verene putas quod omnes qui in hoc monasterio sunt fratres, salvabuntur?» «Etiam, inquit,
salvabuntur. Et non solum ipsi, sed et omnes qui in Ordine nostro obedienter et humiliter fuerint conversati,
salvabuntur.» Recordatus vero pius Pater cujusdam fratris, quem pro negligentia et duritia cordis sui
frequentius corripi oportebat, et ob hoc super eo multum contristabatur, subintulit dicens: 0416A «Nunquid de
salute fratris illius certi aliquid nosti?» Respondit: «Nec ipsi deerit misericordia Dei.» Quo audito Vir
Domini vehementer gavisus est, et tanto alacrius cum fratribus suis propter verba labiorum Domini
custodiebat vias duras, quanto certius 0416B spem mercedis aeternae sinu suo repositam tenebat.
28

CAPUT II. DE QUODAM FRATRE DEFUNCTO, ORATIONIBUS ET
PURGATORII POENIS LIBERATO.

MISSARUM OBLATIONIBUS E

3. Defunctus est quadam vice Conversus quidam in Clara-Valle. Cumque concurrentibus fratribus
commendationis officium ex more fieret, monachus quidam senior, magnae religionis vir, audivit turbas
daemonum per catervas suas incedentium, cum magni strepitus vociferatione 1197 clamare, et dicere: «Eia
bene, eia modo bene! solummodo de hac mala valle unam animam in nostrae sortis partem acquisivimus.»
Cum vero idem senior, qui haec 0416C audierat, per noctis quietem sopori membra dedisset, frater defunctus ei
in visu apparuit tristi et lugubri vultu, dicens ad eum: «Quia audisti heri daemones de meis suppliciis
exsultantes, veni et vide, quam terribili tormento Dei omnipotentis justo judicio traditus sum.» Et duxit eum
ad puteum quemdam magnae latitudinis et horrendae profunditatis, et dixit ei: «Ecce in hunc puteum
frequenter a daemonibus mittor, quorum tanta est crudelitas, ut si optio daretur, mallem centies ab
hominibus, quam semel a daemonibus hic immergi.»
4. Mane autem facto, dum quae audierat et viderat praefatus senior beato patri Bernardo retulisset, licet
ipse quoque per spiritum ea cognovisset, ingemuit, et ait: «Scio quia nisi gravis causa existeret, 0416D
nunquam daemones talem ausum praesumpsissent.» Itaque capitulum fratrum ingressus, coram omnibus
calamitatem fratris defuncti exponit: dehinc salubri exhortatione singulorum conscientias conveniens,
monebat ut cautius in via sanctae religionis ambularent; multam esse malitiam daemonum erga omnes
Christianos, tamen praecipue contra monasticae religionis professores, affirmans. Post haec fratris animae in
suppliciis constitutae subvenire eos attentius monens, psalmis et orationibus 0417A Missarum quoque
celebrationibus iram Domini placare hortatur, si forte pius Pater pulsatus precibus eorum per salutaris hostiae
immolationem, tyrannicam daemonum superbiam debellare, et ab eorum nequitia fratris animam dignaretur
liberare. Quod cum fratres devotissime facerent, paucis evolutis diebus idem frater defunctus supradicto
seniori iterato apparuit, hilaritate vultus statum suum melioratum esse significans. Quaerente vero sene,
quomodo se haberet, respondit: «Deo gratias, bene.» Rursus requisitus, quomodo liberatus esset, ait: «Veni et
vide.» Et continuo introduxit eum in oratorium ejusdem loci, ubi ad singula altaria sacerdotes stabant, hostiae
immolationem summa devotione celebrantes. «Ecce, inquit, haec sunt arma 0417B gratiae Dei, quibus ereptus
sum: haecce est virtus misericordiae Dei, quae invincibilis permanet. haec est Hostia illa singularis, quae
90

