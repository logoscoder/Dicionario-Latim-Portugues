ejus angustia cordis immensa, prae horrore et fetore, quem tabiosum ulcus continue exhalabat. Sed laboris et
patientiae hujus nihilominus remuneratio copiosa penes Deum utrisque reposita. Satagebat autem frater idem
infirmus et doloribus et pressuris suis semper gratias agere, corde credens, et ore confitens, sese recipere
longe adhuc imparia meritis.
47. Cum autem jam ad purum fuisset in eo scoria excocta peccati, ut secundum Sapientis dictum, ablata
rubigine de argento egrederetur vas purissimum (Prov. XXV, 4); tandem educta est anima illa beata
conflatorio purgationis, et velut argentum igne examinatum, munda et nitida, cum caeteris 0442B misericordiae
vasis translata est ad palatium summi Regis. Sed antequam de lacu miseriae et de luto faecis educeretur, ad
consolationem omnium vere poenitentium meruit in hac vita praelibare fructum laboris et patientiae suae, et
nescio quid ineffabile de illa superna dulcedine, ad quam sine fine fruendam in proximo erat admittenda,
praegustare. Qua gustata tanquam musto coelesti inebriatus, protinus erupit in jubilum praeconii coelestis, et
serenata facie coepit idiota, et qui nunquam cantare aut legere didicerat, cum suavissima melodia quosdam
novos multumque delectabiles hymnos ac modulos cantare de canticis Sion.
48. Facta autem hac voce, convenit multitudo fratrum videre cum grandi miraculo hominem tantis 0442C
miseriis et calamitatibus oppressum, in ipso mortis accessu cantando ac tripudiando insultantem, et
quodammodo dicentem: Ubi est, mors, victoria tua? (I Cor. XV, 55.) Ecce ego magnus peccator, et
pauperculus homuncio, quoniam stigmata Domini Jesu in corpore meo pro nomine ipsius patienter sustinui,
te, larvalis umbra, mater moeroris, exterminatrix gaudii et perditrix vitae, non timeo, sed potius contemno,
sciens te absorptam et penitus annihilatam in victoria crucis Domini nostri Jesu Christi. Ita ergo praecentor
noster modulizans, et Alleluia quod in plateis coelestis Jerusalem frequentatur, quodammodo praeoccupans,
quid post mortem carnis facturus esset, in carne adhuc corruptibili 0442D positus praesago miraculo declaravit:
sicque laetabundus et laudans, in voce exsultationis et confessionis beatam animam illam exhalavit. De cujus
felici consummatione beatus Bernardus hilaratus, sermonem devotissimum ad fratres in capitulo fecit,
commendans in eo dignum poenitentiae fructum, et admirabilem patientiam ejus omnibus proponens
exemplum.
52

1216 CAPUT XXVI. DE SANCTO BERNARDO, SECURITATEM SIVE FIDUCIAM CUJUSDAM
MORIBUNDI REDARGUENTE, SEU POTIUS TENTANTE.
49. Conversus quidam de fratribus Clarae-Vallis, innocentis vitae, et conversationis honestae, cum graviter
aliquandiu aegrotasset, tandem ad extrema 0443A devenit. Introivit autem ad eum gratia visitationis beatus
Bernardus, et confortans eum ait: «Confide, fili, quia migraturus es jam nunc de morte ad vitam, de labore
temporali ad requiem sempiternam.» Ille vero cum ingenti fiducia respondit: «Quidni pergam ad Dominum
et Creatorem meum? Vere confido, et quantum de misericordia Domini mei Jesu Christi praesumere audeo,
certus sum quia cito visurus sum bona Domini in terra viventium.» Porro beatus Bernardus, ut erat medicus
sapiens, pastorque sollicitus, timens homini rusticano, ne tam fida responsio de praesumptionis magis
temeritate, quam de conscientiae puritate procederet, ait: «Signa cor tuum, frater, signa cor tuum: quid est
quod locutus es? Unde tibi subrepere potuit 0443B tantae praesumptionis audacia? Enimvero tunc es ille
pauperculus et miserabilis homo, qui cum nihil aut prope nihil haberes in saeculo, necessitate forsitan magis,
quam timore Dei cogente ad nos confugisti, multis precibus tandem aditum impetrando? Nos vero causa Dei
collegimus inopem, et parem te fecimus in victu et vestitu, caeterisque commoditatibus, his qui nobiscum
sunt sapientibus atque nobilibus viris; et factus es quasi unus ex illis. Quid igitur tribuisti Domino pro
omnibus istis? Et ecce non sufficit ingratitudini tuae gratis accepisse te tot beneficia de manu Domini, nisi et
regnum ipsius haereditario, jure vindices tibi, quod nullus unquam regum vel principum, quantislibet 0443C
auri et argenti molibus potuit comparare.»
50. Ad haec ille respondens blando vultu et tranquillo animo, dixit: «Bene, pater charissime, bene utique
perorasti, et vera sunt omnia quae dixisti: verumtamen, si jubes, loquar ad te dominum et patrem meum, et
paucis aperiam unde mihi pauperi et misero suggeri potuit tantae, non praesumptionis, sed, ut ego spero,
devotionis occasio. Nam si vera est illa praedicatio vestra, quam nobis saepius inculcastis, quod scilicet
regnum Dei non carnis nobilitate, non terrenis divitiis possidetur, sed sola obedientiae virtute acquiritur; hanc
unam sententiam, tanquam verbum abbreviatum a Domino, sedula commemoratione apud me continui,
ponens 0443D illud quasi signaculum super cor meum, assidue meditando; et super brachium meum, sollicite
operando. Quaerite, si placet, ab omnibus magistris et sociis, quibus me obsequi ac servire jussistis, et si
cuiquam illorum aliquando inobediens fui, si de fratribus nostris quempiam verbo aut signo, vel quolibet alio
modo, quantum in me fuit, contristavi. Quod si operam dedi omnibus in Christo obedire, omnibus servire,
cunctosque per Dei gratiam diligere, quis prohibere me potest, ut de misericordia ipsius non confidam?»
51. Beatus itaque Pater cum tale responsum ab homine rusticano accepisset, gavisus est gaudio magno, et
ait: «Vere beatus es, fili charissime, quia caro et sanguis non revelavit tibi sapientiam 0444A hanc, sed Pater
coelestis ipse te docuit, ipse posuit animam tuam ad vitam, rectissimoque tramite perduxit ad patriam. Jam
103

