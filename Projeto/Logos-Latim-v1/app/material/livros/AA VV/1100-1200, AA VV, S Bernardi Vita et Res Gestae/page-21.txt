aliena. Charitas autem quae totum eum possidet, patiens est, benigna est, sapientia vincens malitiam, patientia
impatientiam, superbiam humilitate.
SUBSCRIPTIO OPERIS PRAECEDENTIS, QUAM AUCTORE DEFUNCTO BURCHARDUS
ABBAS BALERNENSIS APPOSUIT.
Praescriptum opus, quod de vita sanctissimi viri Bernardi Clarae-Vallis abbatis conscriptum est a venerabili
Guillelmo pridem Sancti-Theoderici abbate, sed tunc jam monacho Signiacensis coenobii (ad quod desiderio
solitudinis et quietis sese contulerat), usque ad tempus schismatis adversus Innocentium papam a Petro Leonis
conflati, digestum esse cognoscitur. Fuit autem praefato fideli viro specialis causa scribendi, amicitia et
familiaritas, quibus viro Dei multo tempore conjunctus erat. Unde et tantam apud illum invenerat, gratiam, ut vix
alter magis intimus inveniretur ad secreta mutuae dilectionis communicanda, ad spiritualium 0266D mysteriorum
conferenda colloquia. Cujus familiaritatis gratia ex eo praecipue usque modo prodit ad manifestationem, quia
plures epistolas idem sanctus scripsit ad illum, in quibus quid de eo sentiat, manifeste liquet legentibus illas.
Scripsit etiam ad ipsum librum Apologeticum, et alterum de Gratia et Libero Arbitrio. Fuit tamen eidem
Guillelmo, speciali valentior, generalis causa scribendi, videlicet utilitas totius Ecclesiae Dei; ne cum
absconditur vas plenum thesauro desiderabili, ipse quoque thesaurus pariter abscondatur. Unde non immerito
conqueritur, qui exponi desiderat dicens: Thesaurus invisus, et sapientia abscondita: quae utilitas in utrisque?
(Eccli. XX, 32.) Exponit iste divitias salutis, 0267A thesaurum desiderabilem ne lateat cum gleba quod gleba non
est, sed pretiosissima margarita. Accidit tamen ei contra desiderium suum: quia, sicut ipse in praefatione sua
vereri se denuntiarat, praeoccupatus morte non explevit, quantum animo conceperat stylo mandandum. Itaque
qui accedit ad lectionem operis hujus, facile satis intelliget, a quanta perfectione pius puer et religiosus
Bernardus, velut alter Benedictus, primordia conversionis 0268A fuerit aggressus, qui et in utero matris
significationem <al. sanctificationem> visus est accepisse, de qua concepta sunt praesagia futurae sanctitatis
illius vitae pariter et doctrinae. Quid etiam adolescens factus agere coeperit, in praescripto narratur opere; ac
deinceps usque ad virum perfectionis depingitur diligenter, quantum, sicut jam dictum est, licuit optimo pictori,
sed praeoccupato.
0266C

21

