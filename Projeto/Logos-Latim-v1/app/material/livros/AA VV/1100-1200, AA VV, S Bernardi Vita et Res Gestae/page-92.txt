8. Quidam monachus hujus sancti Patris, per fallacias daemonum, et per proprii sensus simplicitatem, in
tantam cordis inopiam devenerat, ut diceret panem et vinum aqua mistum, quae proponuntur in altari,
nequaquam transubstantiari posse in verum corpus et sanguinem Domini nostri Jesu Christi. Quapropter
vivifica Sacramenta, tanquam nihil profutura sibi, sumere despiciebat. Notatus denique a fratribus, quod
Sacramentis 1199 altaris non participaret, convenitur secreto a senioribus suis. Requisitus causam non negat:
dicit Sacramentis se 0419B nequaquam fidem adhibere. Quibus docentibus et monentibus, dum non
acquiesceret, nec sanctarum Scripturarum testimoniis in medium prolatis crederet, ad venerabilem Abbatem
res delata est. Cumque vocatus venisset, et Abbas sanctus secundum datam sibi sapientiam infidelitatem
illius confutaret, ille respondit: «Ego nullis assertionibus ad hoc potero induci, ut panem et vinum, quae in
altari proponuntur, credam verum esse corpus et sanguinem Christi; et propterea scio me in infernum
descensurum .»
9. Quod audiens Vir Dei, sicuti semper rebus in arcto positis mirabilem solebat auctoritatem ostendere,
dixit: «Quid? monachus meus in infernum descendet? Absit! Si tu fidem non habes, per virtutem 0419C
obedientiae praecipio tibi, vade, communica fide mea.» O pium Patrem! o vere sapientem medicum
animarum, per unctionem gratiae docentem se de omnibus, qualiter infirmantium tentationibus mederi
deberet! Non dixit, «Fuge, haeretice; vade, damnate; recede, perdite:» sed confidenter dixit, «Vade,
communica fide mea:» credens indubitanter, parvulum filium suum, quem sacri desiderii vulva parturiebat,
donec Christus in eo formaretur, sicut nequaquam a visceribus charitatis suae, sic nec a fundamento fidei
suae alienum existere. Constrictus itaque virtute obedientiae monachus, penitus sine fide, ut sibi videbatur,
ad altare accessit: communicavit, sanctique Patris merito confestim 0419D illuminatus, fidem Sacramentorum
recepit; quam etiam intemeratam usque ad diem mortis suae conservavit.
33

CAPUT VII. DE CRUCIFIXO BERNARDUM AMPLEXANTE.

10. Dominus Menardus abbas de Moris, quod est monasterium vicinum Clarae-Valli, vir religiosus,
mirabilem quamdam rem, quasi de alio, retulit familiaribus suis, quam tamen sibimet evenisse putamus; ita
dicens: «Notus est mihi monachus, qui beatum Bernardum abbatem aliquando reperit in 0420A ecclesia solum
orantem. Qui cum prostratus esset ante altare, apparebat ei quaedam crux cum suo crucifixo super
pavimentum, posita coram illo, quam idem vir beatissimus devotissime adorabat, ac deosculabatur. Porro
ipsa majestas, separatis brachiis a cornibus crucis, videbatur eumdem Dei famulum amplecti, atque astringere
sibi: quod cum monachus ille aliquandiu cerneret, prae nimia admiratione stupidus haerebat, et quasi extra se
erat. Tandem vero metuens ne Patrem suum sanctum offenderet, si eum, veluti secretorum suorum
exploratorem, ita sibi de proximo imminere conspiceret, silenter abscessit, intelligens nimirum ac sciens de
illo homine sancto, quod vere supra hominem esset tota ipsius oratio, atque conversatio.»
34

CAPUT VIII. DE BENEFICIO SEU GRATIA QUADAM EPILEPTICO DIVINITUS IMPETRATA.

0420B

11. Exiit aliquando Pater sanctus ad visitandum fratres suos metentes in agro. Sed quoniam infirmus erat,
et pedes ire non poterat, perrexit asello. Porro monachus quidam cum eo tunc ambulans, atque asinum
minans, cum ab olim pateretur caducum morbum, subito coram eo in ipso itinere corruit, et coepit ab eadem
epilepsia graviter torqueri: quo viso Vir sanctus condoluit ei; unde et deprecatus est Dominum pro eo, ut
passio illa non apprehenderet amplius improvisum. Igitur ex eodem tempore usque in diem mortis suae, per
viginti et eo amplius annos, quibus postea supervixit, datum est ei quod 0420C antea non habebat, quodque
caeteris epilepticis vix contingit. Quoties enim ex eodem morbo cadere debebat, passionem ipsam per
aliquantum temporis spatium 1200 praesentiebat, ita ut opportune posset lecto decumbere, et repentini casus
elisionem jugiter praecavere. Et quidem Pater sanctus, qui hoc ei munus a Domino impetravit credimus quia
perfectam ei sanitatem obtinere potuisset, si hoc saluti animae expedire cognovisset. Sed quia homo ille
gravis moribus ad portandum, et duri admodum cordis erat, cui salvando et virga correctionis et baculus
consolationis semper necessaria videbantur, concessum est ei misericorditer, ut subitanei casus periculum
praesciendo jugiter declinaret, et salutiferi 0420D morbi stimulo non careret.
35

CAPUT IX. DE QUODAM MORIBUNDO, EX MANDATO BEATI BERNARDI MORTEM DIFFERENTE.

12. Quidam de fratribus Clarae-Vallis, cum esset positus in extremis, ingressus est ad eum visitandum
beatus Bernardus post Completorium; et videns hominem morti proximum, jamjamque migraturum, dixit ad
eum. «Nosti, charissime frater, quod conventus noster modo fatigatus est labore; et jam post modicum habet
ad vigilias surgere: quod 0421A si te interim obdormiente oporteat illum suam interrumpere dormitionem,
nimis vexabitur, et praegrandes vigilias minus solemniter exsequetur. Ut ergo bene tibi sit, et aeternaliter
vivas in terra viventium, ad quam ingrederis possidendam, in nomine Domini nostri Jesu Christi praecipio
tibi, quatenus usque ad horam divini officii exspectes nos.» Cui aeger respondit: «Faciam, domine, libenter,
ut imperasti, si tamen voto meo tuis precibus suffrageris.» Abiit itaque abbas sanctus cum silentio in
92

