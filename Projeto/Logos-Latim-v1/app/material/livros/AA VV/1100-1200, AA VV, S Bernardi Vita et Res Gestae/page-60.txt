Accidit autem, cum in praedicti Mosellae fluvii littore residentibus hinc inde partibus mediator fidelis rogaret
quae ad pacem erant, ut pars altera, ex tanta siquidem hostium strage ferocior, quod exigebatur, obstinata
animositate renueret. Subito denique tanquam agitati furiis discesserunt, Virum Dei insalutatum, 0353C solam vero
caeteris omnibus relinquentes desperationem pacis. Nec sane ex contemptu aliquo, sed ex motu reverentiae ejus
iniere fugam: siquidem verebantur, ne praesentium mentes, quamlibet improbas, facile flecteret; minus
considerantes quid ille per spiritum nusquam absentem posset etiam in absentes. Jam conventus in magno
turbine solvebatur, sola utrinque meditabantur arma, sola inibant consilia malignandi, cum Vir sanctus eos qui
secum venerant consolatus fratres: «Ne turbemini, inquit; licet enim per multas difficultates, omnino tamen pax
desiderata proveniet.» Quibus etiam unde id nosset innotuit, dicens: «Videbar mihi per nocturnum soporem
Missam 0353D celebrare solemnem. Cumque, expleta paulo minus oratione prima, recordarer angelicum ex more
canticum, id est Gloria in excelsis Deo, praecedere debuisse, erubui, et quod oblitus omiseram canticum
inchoans, vobiscum pariter ad finem usque complevi.» Jam medium noctis transierat, cum Vir sanctus de
praedictorum poenitudine principum legatione suscepta, jucunde satis conversus ad suos. «Agnoscite, ait,
promissae nobis canendae Gloriae et cantici pacis praeparationem.» Interim ergo partibus convocatis, per dies
aliquot de pace tractatum est, et ob maximas difficultates occurrentes utrinque saepius desperatum, nisi quod
omnes jam consolabatur, quae omnibus innotuerat, Abbatis sancti tam certa de reformanda pace promissio. Nec
parum 0354A ipsa dilatio profuit, his praesertim qui variis incommodis laborantes remedia consequebantur in
carne, seu etiam qui videntes aedificabantur in fide. Tantus enim concursus erat, ut multitudine pariter atque
importunitate sua ipsum quoque negotium componendae pacis pene desperabiliter impedirent: donec quaesita
tandem in medio flumine insula, partis utriusque primarii in naviculis accesserunt; ubi compositis omnibus
secundum quod fidelis arbiter definivit, datis sibi invicem dextris reconciliati sunt in osculo pacis,
5. Inter omnes sane quas per manum servi sui ibidem praestitit Dominus sanitates, celeberrima fuit cujusdam
curatio mulieris. Haec ab annis octo pessima aegritudine laborabat, vehementi tremore 0354B et validis motibus
universa pariter membra concutiens. Cum autem videretur gravioribus ortis difficultatibus propemodum
excidisse spes pacis, Domino disponente venit mulier ita tremens, nec minus horribilis quam miserabilis, et
omnes pariter ad spectaculum convenerunt. Orante denique Dei Famulo, sub oculis omnium paulatim
concussione sedata, perfectam adepta est protinus sospitatem. Quae res in tantam admirationem etiam durissimos
quosque permovit, ut percutientes pectora sua, per horam fere dimidiam cum lacrymis acclamarent. Tantus
denique factus est impetus et concursus procidentium et deosculantium Viri Dei sacra vestigia, ut propemodum
comprimeretur, donec tollentes eum fratres, et imponentes in naviculam a terra modice 0354C subduxerunt.
Cumque accedentes ad se principes, ut coeperat, pro pace rogaret, suspirantes dicebant: «Oportet nos libenter
eum audire quem, ut ipsi cernimus, Deus diligit et exaudit: et audito eo multa facere, pro quo tanta faciat Deus in
oculis nostris.» Quibus ille (ut semper cautus erat competenter hujusmodi gloriam declinare). «Non propter me,
inquit, sed propter vos facit.»
6. Simili quoque miraculo et in simili opportunitate, ipsa etiam die Metensium animos Dominus inclinavit 1153
ad pacem. Ingressus enim Sanctus Metensium civitatem, episcopum simul et populum ad ea quae pacis erant,
vehementer urgebat. Graviter autem urebat illos vulnus acceptum: quibus enim 0354D valide satis reponere
cogitaverant, secus quam vellent, remittere cogebantur. In ipsa hora oblata est ei mulier paralytica, de civitate
eadem: cui manus imponens, et orans, dignatus est palliolum quoque proprium, quo utebatur ipse,
superextendere ei, tenendumque episcopo tradere prope astanti, et sub eodem velamine debilia tangere membra.
Expleta autem oratione et benedictione data, erexit illam: omnibusque mirantibus, per medium illorum incolumis
ibat, quam attulerant in grabato. In flumine quoque Mosella, dum ob intolerabilem concurrentium multitudinem
Vir beatus navicula veheretur, unus ex his qui curari desiderabant, caecus clamabat in littore, obsecrans ut
duceretur ad eum. Cumque ille jam pertransiret, audiens homo navigantem post 0355A eum in navicula altera
piscatorem, diffibulatam protinus chlamydem, qua erat opertus, porrigens dabat illi, ut in navicula reciperetur.
Factum est: et ut pervenit ad Sanctum, juxta suae fidei magnitudinem magna velocitate sub manu ejus visu
recepto, miratus clamabat videre se colles, videre homines, videre arbores, et caetera universa.
7. Paucis ab eodem loco milliariis distat coenobium, quod Sancti-Benedicti nomine vocant; ubi puer claudus, et a
renibus infra omni prorsus membrorum destitutus officio, solis ad movendum manibus utebatur et renibus, pedes
emortuos post se trahens: quem ex Burgundiae partibus pater advectum ante annos quatuor ibi reliquerat, et
extunc fratrum eleemosynis alebatur. Itaque cum beati Patris 0355B adventum, et virtutes Dominus operabatur in
ipso, per omnem circa provinciam celebris fama vulgaret; impositum plaustro eumdem puerum fratres praedicti
coenobii adduxerunt ad eum, rogantes ut solita pietate misero subveniret. Acquievit, imposuit manus, oravit, et
eadem hora sanum reddidit, firmiter stantem, firmiter ambulantem. Denique, sicut ab ejusdem loci abbate nuper
accepimus, usque hodie fratrum pecora idem puer incolumis sequitui et custodit; et si quis desiderat scire,
Joannes est nomen ejus. Alter etiam claudus, in ejusdem monasterii vicinia degens, eodem tempore ad praedicti
Patris sancti benedictionem sanatus est, et gressum recepit. Sed et prope Leucorum urbem, loco cui nomen est
Gundervilla, idem vir Dei feminam 0355C caecam illuminavit sub oculis plurimorum, qui de tota confluxerant
regione. Caeterum nimis difficile, aut omnimodis impossibile foret, itineris illius magnalia universa complecti.
Sed neque propositi nostri est ejusmodi modo prosequi signa, et narrandis virtutum operibus operam dare. Hic
60

