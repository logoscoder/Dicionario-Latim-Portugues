vidistis, cum eam mater adduceret; et quomodo postea redierit loquens, ipsi scitis: de multis enim interrogata
libere respondit. Nam mane Dominica die prae tumultu omnes existis ecclesiam, nec vidistis 0379B quae
fiebant, licet clamorem populi vociferantis audiretis. Ego autem vidi puerum media parte corporis
paralyticum, cui et brachium, et manum, et tibiam simul, et pedem, quae omnia invalida erant, virtus divina
restituit ad Patris benedictionem. Duabus quoque claudis, alteri quidem pede uno, alteri vero utroque, gressus
redditus est, et has praesens vidi. ALEXANDER. Ipsa die in via nobis videntibus puer claudus gressum, et
mulier surda auditum recepit; sed prope Turegum coram multis qui occurrerant, claudus erectus est.
GAUFRIDUS. Turegi secunda feria mane in ecclesia caeca mulier illuminata est. Hanc ego vidi caecam cum
adduceretur; et cum manus ei imponeretur praesens adfui, et protinus illuminatam vidimus universi.
FRANCO. In eadem 0379C ecclesia, puella clauda gressum recepit, et mutus loquelam praesentibus et
videntibus nobis. PHILIPPUS. Similiter et puella caeca, visum. Multa quoque ibidem facta sunt, quae nemo
ex nobis videre potuit prae tumultu.
12. GERARDUS. Ubi fluvium Lindemach transivimus, cui superpositus est vicus ille, infra dimidium
milliare, duo pueri manci manus, mutus unus loquelam, surdus unus auditum, senex caecus visum, coram
omnibus receperunt. Haec nos omnia vidimus, et certissime ac diligentissime probavimus acclamante ad
singula multitudine, quae Sanctum Domini deducebat in laetitia et exsultatione. PHILIPPUS. In ipso itinere
clauda erecta est, quam in humeris deportatam 0379D ubi signavit: Pater, deponi jussit et ambulare. Haec erat
cui sic congratulabantur vicinae mulieres, et omnes qui noverant eam. Sed et surdus quidam ipsa die juxta
viculum per quem transivimus, coram nobis recepit auditum. GERARDUS. Feria tertia profecti mane a
viculo cui nomen Birbovermesdorff, priusquam fluvium Rufam transivimus, duas mulieres claudas vidimus
in itinere erectas. Utriusque directionem Pater, dum eas agitaret, sine ulla haesitatione cognovit. Substitit
enim, et utramque deponi fecit, et libere ambulabant magnificantes Deum. ALEXANDER. Ipso die juxta
viculum puer intorto et 0380A rigido collo, sanatus est coram nobis, et libere caput movebat. EBERHARDUS.
Unum omisistis quod ego vidi, et populus multus villae quae dicitur Frichen, omnes enim praecedebatis. Ibi
clericus quidam de villa quae dicitur Seckingen, obnixius rogavit Sanctum Domini, dum ingrederetur villam,
ut aliquod faceret signum, quia populus durissimus erat: et ecce mulierem, claudam ab annis viginti,
offerebant; quam, ubi signavit Pater, jussit deponi, et libere ambulavit.
13. ALEXANDER. Mane quara feria apud castrum Rinvelt, ubi pernoctaveramus, priusquam intravit Vir
sanctus ecclesiam, in atrio exteriori intortum collum pueri sanavit: et puellae manum invalidam reddidit
sospitati. GAUFRIDUS. In ecclesia, post missae celebrationem, puellam ei obtulimus, quae ex utero 0380B
matris suae caeca, vix lucem solis videre poterat, nec aliud discernere. Cujus oculos sputo linivit Pater
beatus, et continuo clare vidit, et omnia discernebat. Ibidem quoque surdus auditum, et caecus quidam visum
recepit. ALEXANDER. Puer etiam alter, 1172 cujus nervi cervicis obdurati et retracti caput circumducere
non sinebant, in ecclesia sanatus est ipsa hora. In via quoque, contracta mulier et omnino impotens, quam in
ventilabro deportaverant in occursum sancti Viri, ut signata est, exsiliit clamitans, et facta est laetitia magna
in populo. Sed et prope Basileam, vir quidam, qui graviter audiebat, clarum recepit auditum.
14. Quinta feria ante lucem egressi festinavimus Ronascle. In ipso autem itinere surdus quidam recepit
auditum, et puer altero oculo caecus, vidit utroque: nec latuit Patrem, sed cum paululum pertransisset
eos, misit qui scrutarentur, et inventum est ita. EBERHARDUS. Cum misisset te, inquit ad Alexandrum, ut
videres an puer illuminatus esset, conversus ad me qui propius incedebam, ait: «Deus aperuit oculum pueri
illius.» Sexta feria in ecclesia Ronascle, ubi intravit, puer allatus est, altero oculo parum, altero nihil videns:
et continuo clare vidit utroque. Omnes vidimus eum. Nam continuo etiam alio signo conclamatum est, et
dicebant caecum illuminatum esse, sed videre eum nequivimus prae tumultu. FRANCO. Puerum quemdam
claudum, qui post sermonem habitum ad plebem, erectus est in ipsa 0380D ecclesia, de quo etiam vociferati
sunt, ego ambulantem vidi in medio populi acclamantis. EPISCOPUS. Sabbato in ecclesia Berche post
missarum celebrationem, clericus altero oculo caecus jam per quinquennium, visum recepit. Et ego eum vidi
agentem gratias et exsultantem. OTTO. Prius ibidem convaluerat puer intortum habens collum, cujus, sub
manu Patris, nervi crepuerunt et relaxati sunt, et pueri pater et puer ipse incredibiliter laetabantur. Omnes
audistis cantantem populum: ego puerum vidi. GERARDUS. Adolescentem, cujus arida erat manus cum
brachio toto, et ibidem curatus est; omnes vidimus. 0381A Et puellam, quae Dominica quarta Adventus
Argentinae in ecclesia post missarum celebrationem erecta est: de qua sic exsultabat pater, sic populus
acclamabat. PHILIPPUS. Ipsa die, priusquam navem ingrederemur, puer claudus erectus est, et coram
populo libere ambulabat, et qui aderant vociferabantur cum gaudio, sicut omnes audistis. Secunda feria in
navi proficiscebamur, et non poterant accedere qui infirmabantur. Vespere tamen Bagenbach in hospitio
mulier clauda gressum recepit. GERARDUS. Ipsa hora, qua mulier supervenit, querebamur invicem nihil nos
ea die vidisse: et illa statim sine baculo ambulare coepit gratulabunda et laudans.
0380C

73

