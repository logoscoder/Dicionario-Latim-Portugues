verbo neque lingua, sed opere et veritate. Et illa quidem egebant diligentiori disputatione et doctiori
disputatore; cum illa tamen ego non scripserim, sed collegerim: certus autem quod auribus meis audierim et
1167 perspexerim oculis universa; ipsa tamen, quae in itu et reditu Stampensis collocutionis effecit, ego nec
vidi, nec audivi, sed viderunt et audierunt qui ministri fuerunt sermonis et quibus credo sicut oculis meis.
Ego enim tunc intravi scholam Jesu, et valedixi saeculo in saeculum et in saeculum saeculi. Decrevimus
autem et haec, et alia quae fideli stylo a principio itinerarii 0372D ipsius excerpta sunt, alicui de linguis
insignibus et religiosis commendare, qui potenti virtute verborum facta lucida perducat in lucem. Vos
quoque, cum hanc epistolam susceperitis, orate pro Philippo vestro, qui vester ero, quandiu fuero, in
visceribus Jesu Christi.
5

PARS PRIMA AUCTORE PHILIPPO MONACHO CLARAE-VALLENSI.

0373

6

CAPUT PRIMUM. DE PROFECTIONE BERNARDI CONSTANTIAM VERSUS; ITEM DE PERSONIS ET
NOMINIBUS EORUM QUI MIRACULORUM OCULATI TESTES FUERUNT.
0373A

1. Cum in regno Teutonicorum verus crucis servus Bernardus verbum crucis annuntiaret, necesse fuit ut
regi Conrado pro quodam pacis negotio loqueretur. Occurrit autem Franckevoert, quod in territorio
Moguntino super Mogum situm est castrum, et a Francorum vado nomen accepit. Ibidem quoque
Constantiensis episcopus, Hermannus nomine, vir religiosus adfuit, obnixius supplicans ut ad partes suas
ascendere dignaretur. Cujus petitioni multa quidem negotia resistebant; maxime tamen Clarae-Vallensium
suorum intima sollicitudo et praecordialis 0373B affectus, ad quos redire omnimodo festinabat: neque enim
filiorum uteri sui mater poterat oblivisci, sed toto fere anno avelli a se viscera sua gravissime querebatur.
Vicit tamen constantia domini Constantiensis, cum opportune, importune, modo per se, modo per Regem et
episcopos supplicaret. Sic nimirum intolerabile sibi indicat vir benignissimus pro se anxios contristari. Magis
autem praevaluit timor Domini, et spiritus ejus suggerens apertum sibi esse ostium magnum. Hoc enim
studium ejus, haec consuetudo est, ut licet animum habeat affectione plenissimum, nullum tamen apud eum
propria obtineat affectio locum in deliberatione faciendorum, sed totum sibi vindicet divinae inquisitio 0373C
voluntatis. Acquievit ergo venire cum episcopo. Et Dominica prima adventus Domini ingressi sumus fines
episcopatus Constantiensis; et in villa cui nomen est Kentingen <al. Kentzigen, prope Friburgum
Brisgoiae>, maxima populi devotione suscepti. Multa ex hoc divinae miracula virtutis claruerunt, quae, etsi
nos tacuerimus, lapides clamabunt. Propterea qui praesentes fuimus, dignum duximus annotare ea vitandae
gratia confusionis, et dubitationis abigendae. Singulorum enim praescripsimus nomina; et singuli quod
vidimus et audivimus, certa veritate testamur. Eramus autem cum eo ego, Hermannus Constantiensis
episcopus, et Eberhardus <al. Everardus> capellanus ejus <al. meus>; abbates duo Baldowinus, et Frowinus;
monachi quoque duo, 0373D Gerardus, et Gaufridus: clerici tres, Philippus Leodiensis archidiaconus, Otto, et
Franco: quibus additus 0374A est in ipso itinere Alexander Coloniensis. Romam enim proficiscebatur; sed
videns opera divinae virtutis, et audiens crebram Patris exhortationem compunctus est et conversus.
Singulorum nomina ex praescriptione primarum invenies litterarum.
7

CAPUT II. DE MIRACULIS PER BEATUM BERNARDUM FACTIS FRIBURGI, BASILEAE, LOCISQUE

VICINIS.

2. HERMANNUS EPISCOPUS. Mihi sacerdos villae Herenheim, ob hoc ipsum vocatus, indicavit
hominem caecum jam annis decem, qui de domo sua erat, Dominica prima Adventus signatum in transitu,
ubi domum 1168 rediit statim illuminatum esse. Hoc ab alio prius audieram et in tota regione certissimum
0374B est. EBERHARDUS. Ego a duobus honestis viris, quorum alter sacerdos, alter monachus erat, audivi
duos in villa Lapenheim <al. Kipenheim> ipsa die signatos similiter illuminatos. PHILIPPUS. Secunda feria
me praesente caecus senex adductus est in ecclesiam, et post manus impositionem, sicut omnes audistis,
illuminatum eum populus acclamavit. FROWINUS ABBAS. Ego hominem illum videntem vidi, et frater
Gaufridus mecum. FRANCO. Tertia feria in Frienburg puerum caecum mater obtulit mane in hospitio;
dumque reportaret eum post manus impositionem, jussit pater inquiri a puero an videret: et ego ipse secutus
sum; et cum interrogassem puerum, clare se videre respondit: quod 0374C et in multis probatum est
argumentis. GAUFRIDUS. Statim ut ingressi sumus ecclesiam, adolescens claudus per signum vitae gressum
accepit. EPISCOPUS. Omnes vidimus cum ante altare cum populus in Dei laudibus acclamaret.
EBERHARDUS. Ego illa ipsa die tres alios claudos erectos vidi. FRANCO. Mulierem caecam, quae in
ingressu ecclesiae illuminata est et populo praesentata, omnes vidistis. GAUFRIDUS Et puellam, cujus arida
manus restituta est sanitati, de qua inter oblationes cantatum est. GERARDUS. Ego ipsa die puerum
illuminatum vidi. OTTO. Quarta feria, cum post Missarum celebrationem Pater regrederetur ecclesiam,
mulieris manus aridas tetigit, quae post paululum incolumitatem recepit. Cantum omnes audistis: ego et
Franco vidimus 0374D ipsas manus. GAUFRIDUS. Sic et puero, cum egrederetur vicum, manus reddita est
70

