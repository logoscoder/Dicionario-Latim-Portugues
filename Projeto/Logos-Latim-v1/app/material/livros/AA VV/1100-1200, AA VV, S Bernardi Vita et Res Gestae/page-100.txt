quasi divinitus accepto confortatus est nimis, adeo ut deinceps nulla tentationum violentia, nulla infirmitatis
molestia posset a cursu desiderii sui, quo totus in Deum pergebat, aliquatenus retardari.
37. Erat autem circa observantias Ordinis et custodiam cordis et sollicitus, et timoratus nimis, ita ut
neminem vidisse me recolam`tam studiosum conscientiae propriae mundatorem. Mirabantur siquidem 0435D
omnes, praesertim confessionum illius auditores, quotidianam instantiam, vel potius importunitatem, qua eos
quiescere non sinebat, sicut nec ipse quiescere poterat confitendo, plangendo, plorando nonnunquam de
otioso sermone aut signo, si quando illi vel raro subreperet: verum etiam super vana et levi aliqua
cogitatione, quod caeteri hominum, exceptis paucis perfectis, parvipendere solent, seipsum scrupulosissime
dijudicabat, et quasi de crimine arguebat. Quia vero veraciter 0436A scriptum est: Quem diligit Dominus
corripit, flagellat autem omnem filium quem recipit (Hebr. XII, 6), nunquam huic venerabili viro paternae
misericordiae correctio defuit, semper in eo vitia carnis resecans, et virtutes animae pullulare et fructificare
faciens. Denique per plures annos usque ad exitum suum gravibus et diuturnis incommodis flagellatus est,
quae omnia non solum aequanimiter tolerabat, verum etiam gloriabatur in illis, sicut in omnibus divitiis.
Factum est quodam tempore, dum conquassatus et debilitatus esset usquequaque, ita ut non sine gravi dolore
inclinis stare posset, nec propter hoc unquam omitteret, ut non ad omnem «Gloria» decantationem profunde
et devote divinae majestati inclinando reverentiam exhiberet, ut vespertina 0436B synaxis in ecclesia
celebraretur. Ipso stante retro in choro juxta quemdam monachum virum aeque sanctissimum, ecce angelus
Domini apparuit ibi in specie pulcherrimi monachi adolescentis, cuculla indutus nive candidiore, quem tamen
idem Arnulfus minime videbat. Cumque more solito ad «Gloria» psalmi devote inclinaret, angelus Domini
stabat coram eo, et supplicantis caput suppositis manibus sustentabat. Quem cum praedictus monachus
collateralis ejusdem fratris Arnulfi cerneret, et ex fulgore vultus et habitu angelum esse deprehenderet,
laetatus est valde super angelico aspectu, accessitque ut teneret eum, et devote amplexaretur. Cumque
expansis manibus vellet tenere atque constringere sibi, ille subito evanescens recessit 0436C ab eo: sed subito
iterum apparens stetit in alio loco. Videns vero illum monachus, denuo cucurrit ad eum: et simili modo
nitebatur apprehendere eum: sed mox angelo disparente, et protinus alibi reapparente, frustratus est homo a
conatu suo. Quod cum pluries factum fuisset, tandem angelus ex toto disparuit, et qui se videndum obtulerat,
teneri omnino non pertulit.
38 Laborabat aliquando athleta Dei Arnulfus doloribus viscerum, quibus frequenter nimium arctabatur: et
erat languor fortissimus, ita ut deficiente vitali spiritu pene usque ad mortem angustiaretur. Cumque
aliquandiu mutus et insesibilis jaceret, de vita ipsius desperatum est, et ob hoc oleo 0436D infirmorum inunctus
est. At ubi primum respirare potuit, erumpens in vocem confessionis et laudis, ait: «Vera sunt omnia quae
dixisti, Domine Jesu.» Quod cum saepius iteraret, stupentibus qui aderant, et percunctantibus quomodo se
haberet, aut quare ista diceret, nihil aliud respondebat, nisi, quia vera sunt omnia quae locutus est Deus.
Quidam autem ex ipsis dicebant, quod prae acerbitate doloris cerebro turbatus esset, et quasi aliena
loqueretur. Quibus ille respondit: «Non est ita, fratres, sed sano 0437A capite et mente sobria dico, quia vera
sunt omnia, quae locutus est Dominus Jesus.» At illi dixerunt: «Et nos hoc verum esse fatemur: sed tu cur
nunc ista commemoras?» Respondit: «Dominus dicit in Evangelio, quia si quis affectibus parentum et divitiis
mundi propter amorem ipsius renuntiaverit, centuplum accipiet in hoc saeculo, et vitam aeternam in futuro
(Matth. XIX, 29). Ego itaque vim sermonis 1212 hujus in praesenti experior, et centuplum meum jam nunc
in hac vita recipio. Siquidem immensa doloris istius acerbitas adeo mihi sapit propter spem divinae
miserationis, quae in ea reposita est mihi, ut hac ipsa caruisse me nolim pro centuplicata mundi substantia,
quam reliqui. Quod si ego peccator et indignus, ita confiteor, adeo 0437B laetificor etiam in angustiis meis:
quomodo, putamus, sancti et perfecti viri tripudiant et exsultant in consolationibus suis? Vere etenim
spirituale gaudium, quod modo est in spe, centies millies exsuperat saeculare gaudium, quod nunc est in re.
Si quis autem saeculum relinquens, et ad conversionem veniens, centuplum istud accipere non meretur,
constat profecto quod adhuc omnia perfecte non reliquit, sed ex propria voluntate, quae est mala proprietas,
secum retinet aliquid.» Hoc illo dicente, mirati sunt universi ab homine laico et illitterato sententiam talem
esse prolatam; nisi quia manifeste dabatur intelligi quia Spiritus sanctus, qui eum flagellari in corpore
graviter permittebat, intus suaviter in anima inungebat: cujus nimirum sacratissima 0437C unctio, quemcunque
tetigerit hominem, docet de omnibus quae oportet. Iste ergo vir sanctus, cum jam de manu Domini
suscepisset duplicia pro omnibus peccatis suis, tandem longo cruciatus martyrio et tanquam aurum in fornace
probatus, pacatissimo somno obdormivit in Domino: de quo certissime credimus quia juxta beati Bernardi
sententiam, mox ut a corpore exivit, ad Deum sine poena pervenit. Quid ergo huic pauperi Christi unquam
defuit in die certaminis sui? qui secundum prophetam confidens in Domino, mutavit fortitudinem carnis in
robur spiritus, non considerans quid caro posset, sed quid Ordo et Regula praeciperet: et quasi signaculum
posuit super cor 0437D suum verbum consummans et abbreviatum, quod a sancto Patre acceperat, ut scilicet
pro omnibus peccatis suis Ordinem servaret.

100

