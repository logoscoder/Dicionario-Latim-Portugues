priusquam ingrederemur hospitium, mulierem claudam, notissimam populo, signans et erigens Pater sanctus,
fecit coram omnibus ambulare. Inde profecti, dominica die venimus Cameracum.
19

CAPUT XII. DE MIRACULIS CAMERACI, ETC., PATRATIS.

39. Plurima autem et in castro ipso, et in itinere miracula contigerunt: sed e pluribus pauca collegimus. In
ecclesia beati Joannis, post Missae celebrationem, puer surdus et mutus ex utero matris 0398D suae audivit, et
locutus est, et admiratae sunt turbae. Hic juxta me resederat mutus et surdus, et coram me praesentatus
audivit et locutus est ipsa hora. Vix cessaverat cieri jubilatio, et ecce senex claudus erectus est et ambulabat.
Ibidem contigit, unde prae caeteris miraculis obstupuimus. Puer enim caecus a nativitate, opertis albugine
oculis (si tamen oculi dicendi erant quibus nec color, nec officium, nec ipsa saltem cavitas inerat oculorum),
ad impositionem beatae manus visum recepit. Multis hoc indiciis probavimus, vix credentes oculis nostris,
quod talibus oculis visus posset inesse. In ipso loco etiam arida mulieris manus adepta est sanitatem. Ex hoc
cum beatum Virum turbae comprimerent, vix deductus est in domum Regularium canonicorum. 0399A Ibi
quoque plurima languentium beneficia contulit: sed haec sunt quorum certissime recordamur. Claudi duo ibi
erecti sunt, puer caecus et mulier caeca visum receperunt
40. Secunda feria in urbe Cameracensi, in ecclesia beatae Mariae ad altare sublimius Pater sanctus
Missarum solemnia celebravit, ut in eminentiori loco positum videre posset populus, et non comprimeret.
Accedentibus ergo caeteris ad oblationem, puer adductus est surdus et mutus ex utero matris suae. Hic in
proximo vico natus, multis eorum qui astabant non incognitus erat. Coeperant autem, qui adduxerant,
obsecrare Hominem Dei, ut puero manum imponere dignaretur: sed nos concursum populi metuentes,
prohibuimus, dicentes, ut finita 0399B Missa, adducerent eum. Praevenit tamen exspectationem virtutis
effectus. Offerens enim puer, sacratam manum ex more osculatus est, et pertransiit. Nec mora, accedens unus
ex militibus praedicti fratris episcopi interrogavit puerum dicens: Oz tu? quod latine interpretatur, «Audis
tu?» Protinus autem ad ipsum puer quoque respondit dicens: Oz tu? Surdus nimirum ex utero ea tantum
loquebatur, quae ex ore interrogantis audivisset. Addidit ergo miles loqui ad eum, et docebat invocare Deum
et beatam Virginem nominare, etc. Singula vero incunctanter puero respondente, qui propius astabant clerici
convenerunt: cognitaque miraculi veritate, levaverunt vocem magnificantes et laudantes Deum qui dedit
potestatem talem hominibus. Elevatus 0399C puer salutat populum, et exsultat in gaudio civitas Cameracensis,
loquentem audiens puerum, qui ex utero matris suae nec locutus est aliquando, nec audivit. Ipsa die in domo
episcopi, ubi Virum sanctum magna cum devotione susceperat, puellae manus invalida ad tactum ejus sanata
est et extensa. Vespere quoque claudam longo tempore filiam pater obtulit, et recepto gressu laetus reduxit ad
propria. Tertia feria aridas manus duas sanavit, et mulier clauda experta est quia efficax in Bernardi manu
gratia 1185 curationum. Puerum quoque caecum, cum jam egrederetur, illuminavit in porta, et in campo
adolescentem surdum fecit audire, et mutum loqui coram universo clero et populo civitatis.
0399D 41. Valcellam vocant monasterium tribus ab ipsa civitate millibus distans, quod idem Pater noster
missis olim a Clara-Valle fratribus aedificaverat. Illic feria tertia pernoctavit, nolens fraudare filios
visitatione et consolatione paterna. In ipso sane monasterio mane feria quarta, priusquam egrederetur,
militem quemdam de regione eadem, qui a diebus multis debilis pedibus simul et cruribus ambulare non
poterat, benedictionis virtute sanavit, referentem gratias ad sua remisit incolumem. In via quoque surdus vir
aure altera recepit auditum. In oppido cui nomen Gom, juxta monasterium canonicorum Regularium, quod
Montem-Sancti-Martini vocant, novo temporis nostri Martino claudam puellam offerebant. At ille signo
crucis edito: «Vade, 0400A inquit, in nomine Jesu Christi.» Statim vero deposita exsiliit, et ambulabat, currens
et laudans Deum. Feria quinta in monasterio quod Humblerias vocant, paralyticam media parte corporis
filiam pater obtulit Viro Dei. Haec et manus, et brachii, et tibiae simul et pedis, etiam et linguae officium
morbo invalescente perdiderat: ubi vero signavit eam Pater beatus, sanata est, evidentissime loquens et
ambulans, et libere movens manus. Ipsa die Laudunum venimus, ubi sexta feria in monasterio beati Joannis
(illic enim hospitabatur) coram omnibus vir surdus auditum recepit. Sabbato quoque Remis, cum jam
pararetur iter, caecum uno oculo puerum per signum crucis Pater sanctus illuminavit, astante clericorum et
civium multitudine.

20

CAPUT XIII. DE MIRACULIS IN ITINERE VERSUS CLARAM-VALLEM EDITIS.

0400B

42. Dominica die festum erat Purificationis beatae Mariae: et Francorum rex Ludovicus, devotissimus et
christianissimus princeps, Catalaunum occurrebat Viro Dei. Plurimi quoque ex principibus utriusque regni
convenerant, et legati regis Romanorum, et Wolfonis inclyti ducis, ut de via Jerosolymitana communi
consilio tractaretur: quo Vir Domini colloquio sic detentus est per biduum illud, ut ad populum exire
nequiverit, licet vehementissime desideraretur. Oportebat enim generale bonum votis anteferre privatis.
Egredienti vero feria tertia, mulier quaedam occurrit aridae manus postulans curationem: et juxta fidem ejus
factum est ei, ut fieret 0400C ipsa hora sana. Et hoc quidem miraculum jam inter vicinos et notos factum est, ne
82

