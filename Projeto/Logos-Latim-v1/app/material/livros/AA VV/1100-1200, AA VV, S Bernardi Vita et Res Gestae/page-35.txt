CAPUT VIII. De praesulibus Ecclesiae e Clara-Valle progenitis. De insigni pietate comitis Theobaldi, ejusque
gravi tribulatione.
49. Abbas sanctus ad studia sua reversus, dilectum amplectitur epithalamium. E diversis etiam regionibus odore
religionis illius ubique diffuso, fratres ad fundanda monasteria invitantur. Fundata quoque et statuta ditioni ejus
sese subjiciunt, et arctioris ineunt regulas disciplinae. Sed et diversarum regionum civitates ex hoc collegio
meruere episcopos. In primis Roma summo ornatur Pontifice. 0297B Praeneste Stephanum habuit totius modestiae
<al. gloriae> virum, Ostia, virum magnum Hugonem. In ipsa quoque Romana curia Henricus, et Bernardus alter
presbyter, alter diaconus ordinati sunt cardinales. Prope urbem Romam Nepa quoque sub Huberto refloruit. In
Tuscia, Pisis natalis soli gloria, et magnum Ecclesiae lumen Balduinus effulsit. Citra Alpes Lausannae datus est
Amedeus; Seduno, Garinus; Lingonis, Godefridus; Autissiodoro, Alanus; Nannetis, Bernardus; Belvaco,
Henricus; Tornaco, Giraldus; Eboraco, Henricus. In Hibernia duo episcopi, re et nomine Christiani. In
Alemannia civitate Curia Algotus, sapientia, aetate et gratia reverendus. Haec luminaria de Clara-Valle assumpta
fulgore puro praedictas urbes sua illustravere 0297C praesentia, et pastoralis officii elucidantes gloriam, exemplum
caeteris episcopis facti sunt doctrinae et vitae, et in altitudine sua semper humiles constiterunt.
50. Defuncto siquidem Innocentio papa, et successoribus ejus Coelestino et Lucio quam velociter consummatis,
Bernardus quem prius apud sanctum Anastasium abbatem diximus ordinatum, Papa Urbis efficitur, et Eugenius
tertius appellatur. Hic seditione orta in populo, pulverem pedum in litigantes excussit, et relictis eis, in Franciam
venit. Cumque se Romae comederent ac morderent, et se invicem consumerent, exspectavit in pace, donec
fatigati conflictibus et damnis afflicti, ejus praesentiam 0297D cuperent et optarent. Qui interim celebrato Remis
consilio Claram-Vallem humiliter visitat, et gloriam pontificatus Romani pauperum repraesentat aspectibus.
Mirantur omnes in tanta altitudine humilitatem immobilem, et in tam excellenti culmine propositi sancti
permanere virtutem; ut altitudini sociata humilitas pro officio exterius splendeat, et pro virtute nequaquam
interius inanescat. Adhaerebat carni ejus lanea tunica, et diebus ac noctibus cuculla vestitus sic ibat, et sic
cubabat. Intus monachi habitum retinens, extra se pontificem et 0298A moribus, et vestibus exhibebat: rem
difficilem agens, diversarum in uno homine proprietatem exprimens personarum. Segmentata ei
circumferebantur pulvinaria. Lectus ejus palliis opertus cortina ambiebatur purpurea; sed si revolveres
operimenta, invenires superjectis laneis complosa stramina, 1113 et paleas conglobatas. Homo in facie, Deus
videt in corde: ipse vero bona coram Deo et hominibus providebat. Alloquitur fratres non sine lacrymis, miscens
sermonibus avulsa a corde suspiria, hortatur et consolatur, et se inter eos fratrem et socium, non dominum
exhibet, vel magistrum. Cumque ibi morari diutius non pateretur magna eum proseqens comitantium multitudo,
salutatis fratribus iter in Italiam dirigens abscessit et ad Urbem pervenit.
0298B 51. Scripsit ad eumdem papam Vir sanctus multae subtilitatis librum <al. utilitatis>, in quo acutissima
indagatione tam ea quae circa eum, quam quae infra sunt, prosequens, etiam ad ea, quae supra ipsum sunt,
ascendens, tanta de natura divina disseruit, ut videatur in tertium coelum assumptus audisse quaedam verba quae
non licet homini loqui, et regem in decore suo vidisse. In his quae infra, et quae circa ipsum sunt; morum
societas, naturae aequalitas, officiorum distantia, consideratio meritorum, dijudicatio provectuum subtilissime
distinguitur, et singulis in suo genere sui cognitio intimatur. In his quae supra hominem sunt, speculatur
coelestia, non eo modo, quo Angeli, qui semper adhaerent Deo, considerant; sed eo modo, quo potest 0298C homo
puri animi et mentis sincerae divina contingere, et conformari hierarchiae coelesti sacerdotium temporale. Cum
enim in coelesti militia constet alios aliis principari, et ministeriales spiritus, ad nutum superiorum potestatum,
ad diversa officia delegari; quidam vicinius assistentes ab ipso accipiunt, quae aliis, vel agenda, vel intelligenda
insinuent. Cumque exigat homo praepositurae suae reverentiam exhiberi, ad honorem summae potestatis cuncta
referri necesse est: quia cum sit subditus homini homo, vel spiritui spiritus, subdi maxime oportet Deo, de cujus
munere datur ista praelatio, et quo docente fit ut pateat homini tam cognitio sui, quam per fidem et spem ad
divinam contemplationem 0298D pro modo data et indulta accessio. Dictabat Vir Dei, et nonnumquam scribebat, in
tabulis cereis , non patiebatur perire inspirata sibi divinitus. Sedabat lites ecclesiarum, et appellationes
importunas, quas inter se discordes clerici concitabant, blando spiramine componebat. Interdum etiam durius
increpante eo, redibat tranquillitas, et detumescentibus procellis, qui seditiosi ante eum venerant, et bile diffusa
scaturientes declamationibus, pacifici revertebantur
0299A 52. Adhaesit ei prae caeteris quidem principibus comes Theobaldus, et dilectionem opere prosecutus, et se,
et sua in subsidia Clarae-Vallis exposuit, et in manibus Abbatis posuit animam suam, deposita altitudine
principali, se inter servos Dei conservum exhibens, non dominum; ut obediret ad omnia, quaecumque domus
illius infimi postulassent <al. imperassent>. Emebat igitur fundos, construebat domos, abbatiis novis praebebat
impensas; et ubicumque servi Dei extendissent propagines, delegabat pecunias: non unam domum, sicut
Salomon Jerosolymis, statuens; sed ubicumque hujus schematis consedissent personae, satagebat eis ministrare
necessaria, quasi Christo in terris praesenti propriam faceret mansionem. Sed et hoc in arbitrio 0299B Viri Dei
posuit, ut quibuscumque egentibus eo mandante ad opus Dei sumptus praeberet. Videns igitur Abbas promptum
Principis animum, pietatem accendit, et maxime quidem domesticis fidei voluit eum esse obnoxium; et
immortalia templa fundare consuluit, et eleemosynas ea sagacitate disponere, Â«ut semper fructitantes redivivis et
renascentibus accessionibus novas semper eleemosynas parturirent. Deinde egenis, quos hac atque illac quasi
35

