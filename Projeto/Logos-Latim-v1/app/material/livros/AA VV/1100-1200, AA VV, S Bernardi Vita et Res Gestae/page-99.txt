excipiens, devote ministravit, et tam ipsi, quam jumentis necessaria copiose procuravit: non tamen cognitus
est ab Abbate. Mane cum Vir sanctus dictis matutinis paratus esset ad eundum, nec posset loqui sacerdoti,
0433C eo quod matutinis surgens isset ad ecclesiam, ait filio ipsius sacerdotis: «Vade, defer nuntium istud
domino tuo.» Erat autem puer idem mutus a nativitate. Qui praecepto obediens, et praecipientis sentiens in se
virtutem, ad patrem cucurrit, et sancti Patris verba verbis valde absolute expressit, dicens: «Haec et haec
mandat tibi Abbas.» Pater primam filii vocem audiens, et prae gaudio lacrymans, ut secundo ac tertio eadem
verba repeteret, admonuit; et quid sibi Abbas fecerit, inquisivit. Cui ille: «Nihil aliud mihi fecit, sed
solummodo mihi dixit: Vade, dic domino tuo verba haec.» Ad tam evidens miraculum sacerdos compunctus,
festinanter ad sanctum Virum venit, seque cum lacrymis 0433D ad pedes illius prostravit: «Domine, inquit,
pater, monachus vester talis ac talis fui, et tali tempore a tali monasterio recessi. Rogo igitur Paternitatem
vestram, ut liceat mihi redire vobiscum ad monasterium, quia Deus in adventu vestro visitavit cor meum.»
Cui sanctus: «Exspecta me hic, et ego peracto negotio citius revertens ducam te mecum.» Timens ille
mortem, quam prius non timebat, respondit: «Domine, timeo interim mori.» Ad haec ille: «Hoc, inquit, pro
certo scias, quia si in tali conditione ac proposito mortuus fueris, coram 0434A Deo monachus invenieris.»
Recessit, illumque recenter mortuum ac sepultum audiens, sepulcrum aperire praecepit; dicentibus quid
vellet facere, respondit: «Volo videre utrum in sepulcro jaceat monachus, an clericus.» Clericum, inquiunt, in
habitu saeculari sepelivimus.» Rejecta terra, non in veste qua sepultus fuit, sed in tonsura et in habitu
monachi cunctis apparuit: et magnificatus est ab omnibus Deus.
48
BEATO

1210 CAPUT XXII. DE VOCATIONE ARNULFI VIRI NOBILIS IN FLANDRIA, ET POENITENTIA IPSI A
BERNARDO IMPOSITA.

35. Dum reverendissimus pater Bernardus aliquando provinciam Flandriae intrasset, et retia Dei
quaquaversum in capturam animarum laxasset, et 0434B nobiles et litteratos viros multos de fluctibus saeculi
ad littus conversionis attraheret, inter caeteros illustris quidam Arnulfus nomine de Majorca, dives et
delicatus nimis, secreto in manibus ejus se reddidit. Fuit autem utriusque consilium rem silentio tegere
propter quaedam impedimenta saeculi, usque ad ultimum diem quo egressurus esset de terra et cognatione
sua. Erat enim magnus paterfamilias, ornatus filiis et fratribus, tantisque divitiis irretitus, ut absque suorum
damno et scandalo gravi abrumpere se non posset, nisi prius domum sapienter et caute disponeret. Interea
vero dum silentium istud tenerent omnia, et arcani hujus negotii causam ipsi duo soli in mundo scirent,
factum est verbum Domini ad quemdam rusticum armentarium, cum 0434C boves minaret ad aratrum, dicens:
«Vade, dic Arnulfo de Majorca, ut secum ducat te in Claram-Vallem, quo proxime iturus est ad
conversionem; et tu cum eo convertere.» Audivit vero vocem, sed neminem videbat. Facta autem hac voce,
coepit pauper ille attentius orare, ut si a Domino sermo fuisset, revelaret iterum auriculam ejus. Et adjecit
secundo loqui ad ipsum, repetens eumdem sermonem. Accepto itaque secunda vice oraculo, venit ad
praetaxatum virum, et ait: «Verbum mihi ad te dominum meum.» A quo cum fuisset ductus in partem,
procidit ad genua ejus, dicens: «Obsecro te per Christum Dominum nostrum, ut ducas me ad Claram-Vallem
tuam, ut salves tecum animam meam; 0434D et si scire desideras, Dominus pius et misericors secreta tua, causa
salutis meae, mihi revelare dignatus est.»
36. Audiens autem nobilis ille paterfamilias verba ista, miratus et laetatus est valde; acceptumque
hominem conduxit ad seipsum: quem etiam postmodum individuum comitem itineris pariter et conversionis
habuit, habiturus, ut credimus, consortem aeternae retributionis. Explicitis itaque negotiis, pro quibus moram
fecerat, venit Claram-Vallem, tam submissus humilitate, 0435A quam sublimis divitiarum affluentia: multaque
eidem monasterio de suis facultatibus contulit, sed et aliis nonnullis coenobiis dona etiam largitus est.
Sanctus vero Bernardus de conversione ejus multum exhilaratus, talem de eo in conventu fratrum sententiam
protulit: «De conversione fratris Arnulfi nec minus glorificandus est Christus, quam de resuscitatione Lazari
quatriduani, eo videlicet quod in deliciis tantis clausus atque sepultus, velut in tumulo jacebat, et quasi vivens
mortuus erat.» Huic autem confitenti cum gemitu et lacrymis multis delicta universa, quae in mundo
contraxerat, beatus Bernardus intuens cordis ejus amarissimam contritionem, et ad omne opus bonum
spontaneam voluntatem, injunxit ei ut orationem dominicam tribus 0435B vicibus diceret, atque in suo
proposito deinceps usque ad mortem perduraret. Quo ille audito, contristatus respondit: «Ne, quaeso, irrideas
famulum tuum, beatissime pater.» «In quo te,» ait, «irrideo?» At ille ait: «Jejunia septem annorum, vel
decem quoque, non sufficerent, mihi etiam humiliato in sacco et cinere; et tu mihi praecipis orationem
dominicam tertio dicere, et in Ordine perseverare?» Et sanctus ad eum: «Ergone tu me melius nosti, quid te
oporteat facere ut salveris? An tibi forte parum videtur, Ordinem tenere, et in ipso usque ad mortem
perseverare?» Ille vero respondit: «Absit ab anima mea tam iniqua praesumptio: sed propter Deum obsecro,
ne mihi parcas in praesenti, ut melius parcas in 1211 futuro; 0435C et talem nunc impone poenitentiam,
quatenus post mortem carnis ad requiem sine poena perveniam.» Cui beatus Pater ait: «Fac ut locutus sum, et
securum te facio quia deposita mole corporis mox ad Deum sine molestia pervolabis.» Hoc itaque responso
99

