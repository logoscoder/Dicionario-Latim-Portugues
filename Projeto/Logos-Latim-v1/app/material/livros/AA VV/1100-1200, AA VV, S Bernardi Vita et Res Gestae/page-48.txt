stimulos semper 0327A occurrere, impossibile esse ut post Viri sancti tale promissum, in saeculari habitu
moreretur. Nec fraudatus est spe sua: siquidem venerabilis Walerannus Ursi-Campi coenobii primus abbas
monachum illum fecit, et angelico functus officio, pacem quam ex ore Patris sancti ipse susceperat,
communicavit Herveio. Cujus talis postmodum apparuit conversatio, ut tali dignus oraculo videretur. Nam et
praedicto Waleranno in regimine monasterii Ursi-Campi ille successit; et novissime obitum suum imminentem
sanus adhuc et incolumis, eodem Waleranno per revelationem sibi annuntiante, praescivit atque praedixit.
10. Et quod addimus, huic simile fuit. Patrem sanctum fines Parisiorum aliquando peragrantem, 0327B ut ad ipsam
diverteret civitatem, episcopus Stephanus et caeteri omnes qui pariter aderant, obnixe rogantes non poterant
obtinere. Magno siquidem zelo, nisi causa gravis urgeret, conventus publicos declinabat. Cumque vespere iter
suum alias ordinasset, mane ubi primum locutus est fratribus, dicere jubet episcopo. «Quia Parisius ibimus, ut
rogasti.» Conveniente igitur clero admodum copioso, sicut semper ab eo solebant expetere verbum Dei, continuo
tres ex illis compuncti sunt, et conversi ab inanibus studiis ad verae sapientiae cultum, abrenuntiantes saeculo, et
Dei famulo adhaerentes: quorum ille primum intuens, cum subito inter loquendum surgeret, peteretque vestigia
ejus, inclinavit se modice, et fratri cuidam propius assidenti in aure locutus 0327C est, dicens: «Istum ego, sicut
nunc video, venientem nocturna visione praevidi, propter quem etiam Dominus nos adduxit.» Qui nimirum
novitius in multa postmodum puritate et devotione conversatus, plurimumque acceptus Deo et hominibus, in
Clara-Valle post annos aliquot beato fine quievit. Apparuerunt aliquando Viro Dei in Trecensium urbe posito
venerabiles ejus filii, jam quidem carne soluti, Galdricus et Gerardus: quorum etiam secundum carnem alter
germanus, alter avunculus ejus exstiterat. Cumque velut accelerantes ocius pertransirent, revocanti 1134 et
retinere volenti respondebant, eundum sibi pro fratre Gaufrido monacho, qui eorumdem a prima conversione
socius, strenue satis in multis coenobiis exstruendis militaverat 0327D Deo. Continuo Pater sanctus excitatis
fratribus accelerari jubet, et ad monasterium veniens, ipso die, sicut eis praedixerat, eumdem Gaufridum jam
positum reperit in extremis.
11. 0328A tenerent vestigia, et nec sic gratiam obtinerent. Qua ex re Vir Dei religiosa animositate
permotus, die altera Regem durius increpans, quod Domini sacerdotes sprevisset, libere quoque denuntiavit,
quod eadem sibi nocte fuerat revelatum: «Haec, inquit, obstinatio primogeniti tui Philippi regis morte
mulctabitur. Vidi enim te cum minore filio tuo Ludovico ad pedes episcoporum, quos heri contempseras,
inclinatum: et protinus intellexi, Philippo celeriter facto de medio, pro Ludovici substitutione Ecclesiam,
quam nunc opprimis, te rogaturum.» Quod quidem non longe post miserabilis casus implevit: et decedente
Philippo, egit pater, ut is, qui feliciter hodie regnat, Ludovicus junior ungeretur.>
CAPUT III. De variis futuris eventibus spiritu prophetico ab eo praedictis
0328B
12. Fidelissimum principem Theobaldum comitem, in magna tribulatione probatum, non minus mirabiliter quam
misericorditer Dominus liberavit. Is nimirum potentissimus in regno, et secundus a rege, totus tamen
eleemosynis deditus, et studio pietatis intentus, omniumque servorum Dei, sed specialiter Bernardi ClaraeVallensis amator devotissimus erat. Quem eatenus impugnari et affligi passus est Deus, ut Rege pariter et vicinis
potentibus fere cunctis adversus eum conjurantibus, usque adeo de ejus evasione desperaretur, ut publice quoque
jam insultaretur religioni, pietati detraheretur, 0328C eleemosynis derogaretur. Monachi et Conversi, inutiles ejus
milites et balistarii dicebantur. Nec modo apud extraneos, sed in ipsis quoque ejus civitatibus et castellis
ejusmodi jam blasphemiae personabant. Denique congregatis aliquando episcopis pluribus, aliisque personis,
praesente etiam Viro Dei, dum super his agerent et colloquerentur, episcopus quidam eo tempore, auctoritate et
opinione prudentiae celeberrimus aiebat: «In manu Regis est comes Theobaldus, non est qui possit eum eruere.»
Respondente alio quodam antistite, «Est qui possit liberare eum:» multum ille miratus quisnam crederetur posse,
quaerebat. Demum audiens quia potest eum eripere qui omnia potest Deus; non parum substomachans: «Potest,»
inquit, «si manifestus 0328D appareat, si clavam teneat, hinc inde percutiat; sed hactenus ista non fecit.» In tanta
igitur desperatione, cum praedictum principem vehementer urgerent extranei, gravius tamen impugnarent qui ab
eo defecerant universi pene potentes homines sui; nec minus illum affligerent pauci qui residui videbantur, ex
aliorum defectu ipsi quoque suspecti: Lingonensis episcopus Godefridus frequenter et familiariter Dei hominem
consulebat, quidnam sibi Dominus super his revelaret. Cui ille, cum jam saepius respondisset, nihil sibi apparere
nisi tribulationem super tribulationem, demum aliquando 0329A sciscitanti, ait, quia quinto mense pax erit. Sane
ultima die quinti mensis reformata est pax, ipso quidem et orante, et operante, ut non esset ambiguum ejus
potissimum studio et merito piissimum illum principem a tam gravibus imminentibusque periculis liberatum.
13. 1135 inimicitiae graves. Causa erat, quod virum nobilem Gerardum de Monasteriolo, Rege prohibente, in
munitissimo oppido suo Comes obsidens, comprehenderat cum uxore ac liberis et propinquis, ipsamque diruerat
munitionem. Tractabat ergo Vir sanctus de reformanda pace, multis ad hoc ipsum episcopis et principibus
congregatis: 0329B cum subito Comes ille amaritudinis felle commotus, insalutatos omnes relinquens, equo insiliit,
et recessit. Confusis demque omnibus, jam conventus in desperatione pacis solvebatur, et praedictus Gerardus
accedens ad Hominem Dei, licentiam postulabat, velut in mortem et carcerem rediturus. Sub obsidibus enim ad
colloquium illuc erat adductus. Cumque Vir Domini consolaretur eum, gravius ille flens et ejulans: «Meam,
48

