mediocriter exoneratum; sed quoniam tentatio est vita hominis super terram, quis glorietur castum se habere
0458B cor? Si enim dixerimus quia peccatum non habemus, nos ipsos seducimus, et veritas in nobis non est. In
medio siquidem laqueorum ambulantes, et hostilibus gladiis circumquaque patentes, nisi scuto divinae
protectionis assidue muniamur, nunquam cavere poterimus ad his qui sagittant in obscuro etiam rectos corde.
Confidimus tamen in Domino, quia fidelis est, et non patietur nos tentari supra id quod possumus. Et nunc
vobis aliquid exempli gratia refero, in quo poteritis advertere, cujusmodi tentationibus aliquoties inquietor.
Quadam itaque die cum brumalis asperitas solito intensiore pruina rigesceret, et nix copiosa de nubibus
flueret, tunc torpentibus membris in terra jacebam. Verumtamen rerum Sator omnipotens, qui dat nivem sicut
0458C lanam, et nebulam sicut cinerem spargit, ipse mihi pro laneo amictu, qui deerat, niveum opertorium
dederat; magnum quidem et amplum, atque ad unius cubiti mensuram fere condensum. Quo circumquaque
1227 latius expanso ita operiebar, ut de corpore meo nihil penitus appareret. Tantummodo circa faciem
meam virga fumantis anhelitus ab ore procedens, superjectam nivem paulatim undique reliquabat, et
modicam fecerat aperturam. Interea lepusculus quidam ante faciem frigoris et nivis fugitans, atque ad
pausandum latebras quaeritans, casu venit ad ipsum foramen. Qui suavitate caloris illectus illico substitit, et
super caput meum ibidem accubavit. Tunc ipsa novitas rei 0458D subridere me compulit, et subripiente mihi
levitate dejectus est animus meus a statu solitae gravitatis, et prolapsus in gaudium vanitatis. Non solum
autem, sed et desiderium incidit eumdem lepusculum, ut facile poteram, manu injecta corripere; non ut eum
occiderem aut retinerem, sed quia est animal innocens atque lenissimum, ut contrectatione et visu illius
aliquandiu delectarer, et dicatum poenitentiae tempus hac inepta laetitia interim consumere non vererer.
Diutius autem suggestori reluctans, desiderium vanum donante Deo superavi; tranquilloque corpore manens,
pavidam bestiolam secure quiescere feci, donec tandem utronea voluntate recessit. En id est unum de
majoribus tentamentis, quae a multis retro diebus tolerasse me memini. 0459A Quod videlicet quamvis jocose,
et velut exhilarandi vos gratia fortasse videar vobis alacrius quam oportuit retulisse, erubesco tamen et doleo
cogitationes meas interdum a vanitatibus istis velut a muscis volitantibus inquietari, etiam sine consensu
vanitandi.»
7. Cum haec et similia nobis aedificandi et solatiandi causa vir ille mirabilis enarraret, tunc beatum patrem
Bernardum legatione nostra humillime resalutavit, seseque orationibus ejus devotissime commendavit.
Moxque benedicens ac valefaciens nobis, tanquam cervus emissus a Deo liberis saltibus ad opaca saltuum
recucurrit, et veluti avis de manu tenentis elapsa, laxatis in aera pennis ad avia nemorum cantando revolavit.
Nos igitur videntes, et spiritum 0459B loquendi ulterius non habentes, in comparatione talis ac tantae
perfectionis, assimilavimus nostras turres favillae et cineri; et qui antea putabamus nos aliquid esse, cum
nihil essemus, tunc universas justitias nostras quasi pannum menstruatae existimavimus: sicque percutientes
pectora nostra, humiliati atque compuncti nimis ad propria remeavimus. Referuntur et alia pene innumera de
viro illo magnalia, quae quoniam a nobis tanquam longe remotis diligentius investigata non sunt, silentio
claudimus; illa tantummodo proferentes quae fide oculata percepimus. Hic itaque ter beatus cum revelante
Deo diem dormitionis suae jam jamque imminere conspiceret, ad unam de propinquioribus villis accessit,
ibique percepto dominici Sacramenti viatico, 0459C laetantibus angelis, angelicae puritatis animam reddidit.
Ad cujus exsequias venerandas viri religiosi, et populi innumerabiles catervatim undique confluentes, corpus
ejus honorifice sepelierunt, et super ipsum novam ecclesiam construxerunt. Postea vero translatum est inde
corpus ejus apud quoddam nobile castrum, quod nominatur Luceleburgum, et in ecclesia beatae Mariae
honorifice tumulatum. Porro ad ipsum tumulum ejus miracula frequenter usque hodie fiunt, et sanitates ac
beneficia multa ipso interveniente fideliter postulantes accipiunt. Haec et similia nobis neophytis domnus
Acardus saepius referebat exempla, quibus rudimenta tirocinii nostri magnifice roborabat, atque in amore
virtutum non 0459D mediocriter ascendebat. Ad postremum autem etiam ipse deficiens, in senectute bona
migravit ad Dominum, et sepultus est in sepulcro fratrum suorum.
59

III. — DE FRATRE LAICO ET CONVERSO CLARAE-VALLIS.

8. Frater quidam laicus et Conversus in eodem coenobio exstitit, vir religiosus ac summae mansuetudinis,
qui Deo magistrante didicerat esse mitis et humilis corde. Huic omnes testimonium perhibebant, quod
nunquam visus fuisset irasci, nunquam quibuslibet injuriis affectus ad impatientiam provocari. Hic inspirante
Deo statuerat firmiter in animo suo, ut quoties a 1228 quibuslibet fratribus suis juste sive injuste
proclamaretur, toties pro illis oraret, et pro singulis Pater noster prima vice ad minus diceret. Cujus exemplo
salubriter instructi multi Clarae-Vallensium 0460A fratrum, eamdem consuetudinem usque hodie quasi pro lege
custodiunt. Quadam itaque die cum esset in via directus, necesse habuit transire per fauces cujusdam nemoris
solus. Contigit autem ibidem eum incidere in latrones, qui eum despoliantes, caballum quoque cum sarcinulis
rapuerunt, et nihil ei penitus praeter solam charitatem dimiserunt. Illa vero quia non fuit in sitarcia, neque in
forulo foris incaute relicta, sed firmissimae patientiae nodis intus in intimo cordis sapienter astricta,
sicariorum violentiam timere non poterat. Salva igitur charitate nihil Dei servus amittere potuit, quia pro
nihilo illi erat quidquid ea remanente amisit. Recedentibus vero latrunculis, ipse cum paululum processisset,
111

