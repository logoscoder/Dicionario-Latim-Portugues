choro psallentium, non tamen illico collectas fratrum deseruit; sed juxta locum stationis suae procurato ac
effosso in terra receptaculo, doloris illius sic aliquandiu, prout potuit, necessitatem illam transegit. At ubi ne hoc
quidem permisit intolerantia rei, tunc demum collectas deserere, et seorsum secum habitare compulsus est, nisi
quantum sive collocutionis, sive consolationis gratia, 0250C sive disciplinae claustralis necessitate, conventui eum
fratrum aliquando oportebat interesse.
49. Et haec fuit tristis illa necessitas, qua primo sancta illa fraternitas sanctae illius paternitatis jugi consortio
carere posse coacta est. In quo dolemus quidem et plangimus infirmitatis ejus tristem effectum; sed sancti
desiderii et spiritualis fervoris affectum veneramur. Quanquam nec infirmitatis ejus effectus usquequaque
plangendus sit et dolendus. Quid enim, si voluit sapientia Dei per infirma potius hominis illius tot tantaque
confundere fortia mundi hujus? Quid vero aliquando pro qualibet infirmitate ejus remansit infectum, quod per
eum secundum datam sibi gratiam fieri oporteret? Quis enim nostra 0250D aetate, quantumvis robusti corporis, et
accuratae valetudinis, tanta aliquando fecit, quanta iste fecit, et facit moribundus et languidus, ad honorem Dei,
et sanctae Ecclesiae utilitatem? Quantum postea numerum hominum verbo et exemplo traxit de saeculo non
solum ad conversionem, sed ad perfectionem? Quantas ex eis per totum Christianum orbem constituit domos seu
civitates refugii, ut quicunque peccaverint ad mortem, et aeternae mortis rei judicati fuerint, reminiscantur et
convertantur ad Dominum, et confugiant ad eas, et salventur in eis? Quae schismata Ecclesiae non sedavit? quas
non confudit haereses? quam pacem inter dissidentes ecclesias et populos non restituit? 0251A Et haec quidem
communia sunt. Caeterum quae bona innumeris hominibus singillatim praestitit pro causa, pro persona, pro loco,
pro tempore, quis enumeret?
41. Porro si nimietas in eo reprehenditur sancti fervoris, habet certe apud pias mentes excessus iste reverentiam
suam; quia quicunque spiritu Dei aguntur, multum verentur in servo Dei reprehendere nimium <al; nimiam>
istam nimietatem. Habet et facilem apud homines excusationem, cum vix audeat quisquam eum condemnare,
quem Deus justificat, tam multa, tam sublimia cum eo et per eum operando. Felix cui solum reputatur ad culpam,
quod caeteri praesumere sibi solent ad gloriam. Fuerit autem bono juveni suspecta juventus sua; beatus quippe
qui semper est pavidus: fuerit ei studium 0251B tantam virtutum plenitudinem quam habebat ex gratia, aliqua etiam
laboris sui conscientia cumulare; sed et vita ejus, quae omnibus proponebatur imitanda, frugalis continentiae
exemplo carere non debuit. In quo servus Dei, etsi nimietate forsitan excessit, piis certe mentibus non de
nimietate, sed de fervore exemplum reliquit. Quid autem eum nitimur excusare, in quo ipse qui veretur omnia
opera sua, non confunditur usque hodie se accusare, sacrilegii arguens semetipsum, quod servitio Dei et fratrum
abstulerit corpus suum, dum indiscreto fervore imbecille illud 1080 reddiderit, ac pene inutile? Sed convaluit de
infirmitate, et infirmus fortior et potens factus est. Virtus namque Dei vehementius in infirmitate ejus refulgens,
extunc usque hodie digniorem quamdam 0251C apud homines ei efficit reverentiam, et in revenrentia auctoritatem,
et in auctoritate obedientiam.
42. Jam tunc enim ad opus praedicationis divinitus aptabatur, ad quod, ut supra dictum est, ex utero matris suae
cum testimonio divinae revelationis olim fuerat praesignatus. Nec tunc tantummodo, sed omni tempore
conversionis, et subjectionis, et praelationis suae, ipso ordinante quo et agente, congruo ordine ad hoc
instituebatur; et ignorans quid de se fieret, non solum monastico, sed et omni ecclesiastico ordini in hoc
praeparabatur. Et primum quidem circa resuscitandum in monastico Ordine antiquae religionis fervorem,
primitias juventutis suae dedicavit, exemplo et verbo 0251D in conventu fratrum intra septa monasterii ad hoc omni
studio vacans. Postmodum autem, cum ad alium vitae et conversationis ordinem infirmitate corporis cogeretur,
et, sicut dictum est, necessitas infirmitatis, et ordo necessitatis a communi eum conversatione conventus plus
solito sequestraret, haec prima coepit esse occasio ut, quasi hominibus de saeculo expositus, quorum jam ad eum
multitudo magna confluebat, ipse etiam praesentiam suam liberius eis ac liberalius commodans, verbum vitae
praedicaret. Cumque et longius aliquando a monasterio pro causis Ecclesiae communibus obedientia traheretur,
et quocunque veniret, undecunque locuturus, de Deo silere non posset, et agere quae 0252A Dei sunt non cessaret,
sic in brevi apud homines innotuit, ut Ecclesia Dei tam utili membro in corpore suo reperto uti ad quodcunque
oportebat non dissimularet. Sed et licet a primo flore ineuntis aetatis, fructibus Spiritus semper abundaverit, ab
hoc tamen tempore copiosius ei addita est, sicut Apostolus dicit, manifestatio Spiritus ad utilitatem (I Cor. XII,
7); sermo scilicet fecundior sapientiae ac scientiae cum gratia prophetiae, operationes virtutum, et diversarum
opitulationes sanitatum. Quorum quaedam quae certa narratione didici, qua fide a fidelibus mihi viris assignata
sunt, eadem et ipse legentibus resigno.
CAPUT IX. De miraculis per eum patratis, et periculo arrogantiae in eo mire per propinquos represso.
0252B
43. Primum ergo signum hoc fuit, quod in manu servi sui mundo celebre Christus effecit. Cum aliquantos jam in
Clara-Valle explesset annos, contigit virum nobilem, et ipsius quoque secundum carnem propinquum, Josbertum
de Firmitate, quod est oppidum proximum monasterio, graviter infirmari: qui, subito praeoccupatus, amisit
penitus intellectum pariter et loquelam. Unde et filius ejus Josbertus junior, et omnes simul amici, eo magis
affligebantur dolore, quod sine Confessione et Viatico vir magnificus et magnifice honoratus obiret. Cucurrit
nuntius ad Abbatem; neque enim tunc in monasterio erat. Venit, et invenit eum jam triduo sic jacentem.
Compassus autem homini, sed et motus 0252C lacrymis filii, simul et lugentium caeterorum, confisus est de
14

