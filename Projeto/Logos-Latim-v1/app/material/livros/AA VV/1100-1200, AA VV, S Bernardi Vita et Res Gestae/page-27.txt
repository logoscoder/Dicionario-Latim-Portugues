Per idem tempus hospitium Albanensis episcopi, quem dominus Papa in eadem legatione sibi collegam dederat,
gratia tractandorum negotiorum intraverat, et de his quae injuncta fuerant conferebant: cum repente irruit super
eos adolescens cujus manus arida erat, et retorta ad brachium; et advolutus pedibus ejus suppliciter postulat
sanitatem. Ille alias occupatus, benedixit quidem, et abire praecepit, et ne amplius sibi molestiam faceret, verbis
solito severioribus interdixit. Recedebat ille non consecutus quod quaesierat: cum venerabilis episcopus sub
omni celeritate eum regredi jubet, et manu arreptum tradit Abbati. «Huic, inquit, qui minime 0279B beneficium
consecutus, tibi, ut discederet, obedivit, tu ne claudas viscera misericordiae: quin potius tu obedi, et virtute
obedientiae me jubente astrictus, fac quod postulat, largire quod petit; et confidens in ejus virtute, per quem
expetit sanitatem, postula, et impetrabis; ut et nos de Dei munere, et ille de optata glorietur salute.»
19. Ad praeceptum episcopi Abbas, apprehensa pueri manu, invocavit Dominum, et exaudivit eum; et signo
crucis edito, nervi qui obriguerant, extensi sunt, et caro quam assiduus <al. assidens> congelaverat morbus,
redeunte sospitate ingenita, mobilis facta est et flexibilis, et dicto citius languidum diu membrum convaluit.
Obstupuit episcopus tam repentinae virtutis admirans effectum, et ampliori 0279C etiam extunc veneratione Virum
Dei coluit, et miraculorum illius ipse testis existit et relator. Compulit autem eum, ut ibidem ea nocte coenaret.
Cujus rei assensum cum magna difficultate obtinuit, ea duntaxat ratione suasum, quod intolerabilis undique
populus exspectaret; nec sine periculo posse egredi videretur. Inter coenandum vero paropsidem, in qua Abbas
comederat, episcopus ministro familiari servandam tradidit, et praecepit ut seorsum reconditam cum omni
diligentia custodiret. Elapsis exinde aliquot diebus, episcopus idem febrium vehementi ardore corripitur: et
recordatus 1100 Hominis Dei, familiarem jubet accersiri ministrum. «Discum,» inquit, «Abbatis, quem tibi 0279D
nuper tradidi conservandum, huc afferre ne cuncteris. Cumque ille obtulisset allatum: «Infunde,» inquit, «aquam
in eo, et panis exiguas buccellas conscinde.» Quod cum factum esset, confidens in Domino, et Abbatis precibus
se commendans, comedit et bibit, et absque ulla dilatione convaluit.
20. Augebatur adventantium numerus, et mirifica opera ad se populos invitabant; nec usquam Viro Dei dabatur
requies, dum ex ejus lassitudine alii sibi requiem procurarent. Abeuntibus occurrebant advenientes, et
succedebant sibi beneficia mendicantes. Inter quos miles quidam in ulnis suis puellulam ad Virum Dei attulit,
quae ita exosam 0280A lucem habebat, ut semper clausis palpebris etiam brachium opponeret oculis, ne aliquo
modo aliqua lucis particula se ei ingereret. Avellebantur aliquando opposita brachia violenter, et cum se ei lumen
infunderet, clamabat et flebat, et erat ei claritas pro cruciatu, et lux visa quasi aculeos ejus cerebro infigebat.
Benedicit infantulae Vir Dei, et signaculum crucis faciens super eam, tranquilliorem dimittit: et dum domum
referretur, ultro aperit oculos, et pedes sine vectore ipsa revertitur. Et ipso in loco mulieri a daemonio vexatae,
multis astantibus, a Patre misericordiarum idem Sanctus obtinuit sanitatem.
CAPUT IV, De aaemoniacis curatis, et mira humilitate Bernardi, inter tot illustria opera aeque semper de se
modeste sentientis.
0280B
21. Jam Papiam advenerat, et fama virtutum adventum ejus praecesserat, et cum debito gaudio et apparatu tantae
gloriae Virum civitas laetabunda suscepit. Et ne diu populi desiderium dilatio suspenderet, qui sicut Mediolani
miracula facta audierat, signum ab eo optabat videre; advenit repente post eum rusticus quidam qui de
Mediolano secutus eum fuerat, uxorem daemoniacam secum adducens, quam ante pedes ejus lacrymabili voce
intrinsecas protestans anxietates deposuit. Nec mora, in contumeliam Abbatis per os miserae mulieris diabolus
locutus est, et irridens servum Dei: «Non,» inquit, «me de canicula mea hic porrulos 0280C edens et brassicas
devorans pellet.» Multa in hunc modum in Virum Dei jaculabatur convicia, ut blasphemiis provocatus,
impatienter ferret opprobria, et confunderetur in praesentia populi, cum indignis se audiret sermonibus lacessiri.
Sed Vir Dei astutias ejus intelligens, irrisorem irrisit, et ultionem non ipse expetens, sed ad Deum remittens, ad
ecclesiam sancti Syri daemoniacam duci praecepit. Voluit quippe curationis illius gloriam dare Martyri, et
primitias operationum virtuti ejus ascribi. At vero sanctus Syrus ad hospitem suum remisit negotium, nec in
ecclesia sua quidpiam sibi deferens, intactum opus reduci voluit ad Abbatem. Reducitur igitur mulier ad Abbatis
hospitium, garriente per os ejus diabolo, et dicente: «Non me 0280D Syrulus ejiciet, non expellet Bernardulus.» Ad
haec servus Dei respondit: «Nec Syrus, nec te Bernardus ejiciet, sed Dominus Jesus Christus.» Et conversus ad
orationem, pro salute mulieris Domino supplicabat. Tum vero spiritus nequam, velut priori improbitate mutata:
«Quam libens, inquit, egrederer ab hac canicula, graviter molestatus in ea, quam libens egrederer! sed non
possum.» Interrogatus causam: «Quia necdum vult magnus Dominus,» ait. Cui Sanctus: «Et quis est magnus
Dominus?» Et ille: «Jesus Nazarenus.» Ad quem rursum Vir Dei: «Unde enim Jesum nosti, aut si unquam vidisti
eum? — Vidi,» inquit. «Ubinam eum vidisti? — In gloria. — Et tu in gloria fuisti? 0281A — Fui quidem. — Et
quomodo inde existi? — Cum Lucifero, inquit, multi cecidimus.» Haec autem omnia voce lugubri per os vetulae
audientibus omnibus loquebatur. Respondente autem Abbate sancto: «Nunquid non in illam redire gloriam
velles, et restitui in gaudium pristinum?» rursum voce mutata, et miro modo cachinnans: «Hoc,» inquit,
«tardatum <al. tardum> est.» Et nihil ultra locutus, orante attentius Viro Dei, nequissimus 1101 ille victus
abscessit, et mulier sibi reddita quantas potuit gratias egit.
22. Revertitur igitur vir cum muliere, et per totam viam incolumitati ejus congaudens, exspectantibus amicis
domui suae redditur. Laetabantur omnes qui ordinem rei gestae audierunt; sed repente gaudium 0281B vertitur in
27

