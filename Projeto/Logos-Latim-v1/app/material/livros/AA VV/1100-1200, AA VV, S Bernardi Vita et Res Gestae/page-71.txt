coram omnibus 0375A nobis. Sed et mulier clauda, quam Patris jussu, dum consequi nos non valeret, reversus
Henricus noster super equum suum attulerat, nobis videntibus, gressum recepit in ipso loco, ubi puella clauda
ex utero coeperat ambulare, et simul duae currebant. FRANCO. In ipso itinere puellae cuidam manus arida
restituta est. Et ego ei baculum Abbatis tradidi, et fortiter eum tenebat.
3. EPISCOPUS. Quid illud omisistis, quod prima die in Frienburg pro divitibus jussit fieri orationem, ut
auferret Deus velamen de cordibus ipsorum; quia, pauperibus accedentibus, ipsi crucem suscipere
cunctarentur? Neque enim otiosa fuit oratio; sed, ut scitis, ditissimi quique, etiam pessimi, vici illius signati
sunt. PHILIPPUS. Meministis etiam 0375B caeci illius senis, qui in via signatus est, et quemadmodum sensit
Pater sanctus exisse virtutem, non a se quidem, sed a verbo virtutis et signaculo vitae: remisit enim, cum
paululum processissemus, qui inquirerent an videret, et inventus est videns. GAUFRIDUS. Ipse nobis secreto
confessus est, quod saepius futura erga eos, quos signabat, beneficia praesentiret: et de surdis illis mulieribus,
quae eadem illa die in villa Crocingen, per quam transivimus, videntibus nobis auditum receperunt, ad
tactum Prioris, sicut ex ipsius ore audivi, locutus est Deo, quod nullum adhuc surdum hac vice beneficium
sensisse cognovisset, et sine haesitatione tetigit eas. EBERHARDUS. Ego cum duabus illis etiam
adolescentem vidi, qui in ipsa hora fuerat illuminatus. 0375C EPISCOPUS. Herzeretheim quarta feria mane,
post missarum solemnia, puellam, cui restituta manus est, ego obtuli. PHILIPPUS. Et ego puerum surdum et
mutum ab utero, quem protinus audistis recte loquentem et audientem clare.
4. EPISCOPUS. Ego ipse allocutus sum puerum, ubi signatus est: et libere statim respondit, et omnes
audistis populi vociferationem. GAUFRIDUS. Unde ei verba quae nunquam audierat? EPISCOPUS. Ab eo
qui linguas infantium facit disertas. GERARDUS. Hoc erat quod praecedente vespera secreto colloquentibus
Pater dixerat, neminem adhuc mutum in hac vita se vidisse loquentem. Et post 0375D paululum: Â«Cum soleant,
inquit, qui muti sunt a nativitate, etiam surdi esse; mirum valde est an aliquando sic curentur, ut linguam,
quam penitus ante non noverant, subito intelligant et loquantur. PHILIPPUS. Puellam claudam, quae ibidem
erecta est, et gressum recepit, et puerum illuminatum omnes vidimus. FROWINUS ABBAS. Infantulum
caecum mater attulerat, et signatus receperat 1169 visum; sed illa adhuc nesciebat, donec ego puero pomum
obtuli, et extensa manu apprehendit illud. Et ex hoc probatus est videre. 0376A EBERHARDUS. Cum
educeretur Vir sanctus de ecclesia, imo deportaretur magis, ante ostium me praesente et vidente claudum
signavit, et tulit baculum ejus, et ille exsiliens ambulabat. PHILIPPUS. Caecum a nativitate puerum, cujus,
dum egrederemur, Pater beatus aporuit oculos, et ego vidi, et populus multus qui aderat, et nos fere omnes.
Similiter ex media parte corporis paralyticum, cui etiam osculum dedit post signaculum, et statim sanus
factus est coram nobis; nam et manum ejus aridam ante curaverat. In villa Stieng caeca ab annis quatuor
mulier in aquae transitu illuminata est coram populo, et omnes fere vidimus eam. GERARDUS. Ego in
eadem via puellam vidi, cujus manus arida sanata est, videntibus et acclamantibus 0376B multis.
5. EPISCOPUS. Sexta feria, Basileae, post sermonem habitum et datas cruces, mulier muta oblata est Viro
Domini: cujus cum tetigisset linguam, statim solutum est vinculum oris ejus, et loquebatur recte. Hanc ego
vidi, et ei locutus sum; sed claudum qui antea gressum receperat, de quo sic acclamavit populus, quis
vestrum vidit? OTTO. Omnes vidimus eum. EBERHARDUS. Ego et milites domini mei ipsa die, id est sexta
feria, puerum vidimus, quem ad hospitium sancti Viri caecum mater adduxerat et reducebat videntem.
GERARDUS. Multa eo maxime die facta sunt, quae prae tumultu scire nequivimus. Audivi enim ipsum
dicentem, quod caecos eo die tetigisset, quos credebat omnino illuminatos 0376C esse, aut cito illuminandos.
EPISCOPUS. Sabbato juxta castrum Rinvel, puer claudus erectus est: et ego, cum audivissem
vociferationem, praecedebam enim, redii et inveni ambulantem claudum in medio populi exsultantis.
EBERHARDUS. Secking vespere sabbati, dum ingrederetur ecclesiam Homo Dei, puer, cujus erant nervi
cervicis indurati, et caput erigere aut circumducere non valebat, oblatus est, et ubi signatus est rediit solutis
nervis, erexit caput et libere circumspexit. Serviens meus, qui in ipso hospitio pernoctavit et puerum vidit,
mihi hoc indicavit, cum aliis sociis meis.
6. GAUFRIDUS. Ipsa est villa, ubi mane die Dominica, puero manus restituta est; et alter claudus 0376D a
nativitate gressum recepit; et duo claudi, alter vir, et altera mulier, in egressu villae erecti sunt, et baculis
quibus sustentabantur abjectis, libere incedebant magnificantes Dominum. Nec longe processeramus, et ecce
mulieris manus invalida signata est, et sanata. Omnes hoc vidimus, et ad singula clamor factus est, et
exsultatio magna. Hominem etiam mente captum, quem in eadem villa Pater signaverat, et statim quietum ac
sane loquentem et agentem gratias vidimus, et ex hoc sanum permansisse audivimus. Redeuntes juxta 0377A
eamdem villam sacerdoti locuti sumus; et dixit ex his de quibus certi erant, ipsa die ibi aut erectos aut
illuminatos. Vesperi quoque, ut dux Conradus occurrit, claudus puer coram eo et militibus gressum recepit,
videntibus etiam nobis. EPISCOPUS. Ibidem contigit, quod modo sileo, sed suo loco a vobis velim
commemorari. EBERHARDUS. Ipso die in ingressu ecclesiae Doningen, alterum claudum erectum vidimus
et ambulantem. Mane secunda feria, ex utero claudus in ingressu ejusdem ecclesiae, me praesente et vidente,
gressum recepit. Puer quoque, quem in hospitio nostro mane mutum videramus, coram nobis locutus est. Sed
71

