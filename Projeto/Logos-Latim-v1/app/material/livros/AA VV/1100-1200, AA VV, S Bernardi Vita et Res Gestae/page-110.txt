tot martyria duxit. Quis namque hominum in hac vita mortali, quantumcunque profecerit, vel sine humano
cibo, vel sine tecto, vel sine indumento, vel sine omnibus his diutius vivere possit? Porro vir iste virilis, vir
verae virtutis, naturam supergressus 0456B humanam, cum careret omnibus istis, confortante se Deo per multa
tempora non defecit. Annis siquidem quatuordecim solivagus ac toto corpore nudus, montibus et silvis pro
Christi amore oberrans et latitans perduravit, coelum habens pro tecto, aerem pro vestimento, pecorinum
victum pro cibo humano. Herbis namque agrestibus et crudis, earumque radicibus, interdum quoque sagina et
glande pro magnis deliciis utebatur, qui utique brutorum animalium pastus magis quam esca hominum esse
probatur. Hujus ergo rigorem propositi inexorabili severitate per decennium integrum custodivit. Postmodum
autem quatuor fere annis ante suam dormitionem, in corde hiemis, bruma saeviente asperrima, cum tellus
nivibus obruta, et gelu acriore 0456C coercita, nec herbas foris exsereret, nec radices effodi sineret, tunc a facie
famis et hujus frigoris sustinere non praevalens, tandem ut homo jam fere praemortuus, et obeso corpore,
pelle sola circumdatus, cogebatur interdum deserta deserere, atque ad proxima rura volendo nolendo
descendere. Veniens autem ad excretorias ejusdem viculi casas, si quem ibi pauperculum et honestae
conversationis hominem manere cognosceret, ad eum libentius divertebat: diversorium tamen ipsius ingredi
recusabat, sed reclinato capite quiescebat in laribus domatis, vel potius in medio curtis. Hoc autem maxime
procurabat, ut profunda jam nocte accederet, horaque antelucana recederet.
0456D 4. Porro homines illi, qui digni habebantur tanto hospite nobilitari, magnam ei reverentiam
deferebant, ita ut nemo de inhabitantibus auderet ad eum accedere, aut in colloquio molestus existere, nisi
forte ab illo permissus, aut etiam vocatus: nimirum metuentes ne ad ipsos amplius non diverteret, si quietem
illius aliquis ibidem importune turbaret. Interdum tamen applicabant ei pro foribus modicum straminis, aut
veterem saccum, si vel in eo fortasse requiescere consentiret. Porrigebant nihilominus fragmentum ei aliquod
hordeacei vel furfurei panis, scientes utique quod aliud nihil acciperet: de quo videlicet pane modicam
aliquoties crustulam ruminabat, residuam vero partem ad multorum dierum refectionem secum ad eremum
0457A deferebat. Habebat quoque vir ille locupletissimus circumligatam renibus semicinctiam vilem atque
brevissimam, quae verecundas solummodo corporis partes operire vix poterat, cum eum hominibus apparere
compelleret ista tam inevitabilis causa. Possidebat nihilominus et saccellum parvissimum collo vel renibus
appensum, quo supradictas alimonias inferebat. En tota divitis istius viri proprietas, en gloriosa 1226 servi
Christi haereditas, et nobile patrimonium, cui vere fideli totus mundus erat divitiarum. Ipse enim tanquam
nihil habens et omnia possidens, in tali nihilo totum obtinuit: quandoquidem qui in vili semicinctia totum
mundum inclusit, de toto et pro toto mundo semicinctiam solam elegit. Denique quid 0457B aliud cuivis
hominum confert copia thesaurorum, atque infinita possessio rerum, nisi ut praesentem vitam ducere, et
aliquandiu producere possit? ad quam videlicet transigendam huic pauperi nostro una vetusti panniculi
scissura suffecit.

5. Beatus itaque Bernardus, audita virtute conversationis illius, dedit nobis praeceptum adeundi et
salutandi ex nomine ipsius virum, mittens etiam ei pro signo charitatis nonnulla munuscula, hoc est, tunicam
et caligas, ut pro ejus amore indueret illas. Nos ergo profecti ad easdem partes, una die, cum adhuc tenebrae
essent, intravimus locum ubi quiescere putabatur: et non invenientes, sciscitati sumus ab hospite, ubinam ille
esset. Ille vero respondit. «Hac nocte, inquit, apud nos in curia mansit. 0457C Cui solito tempestivius recedenti
et vale facienti respondimus: Cur, domine pater, tam cito egrederis, cum mediae noctis adhuc vix hora
transierit? Et ille: Modo, inquit, venturi sunt huc propter me viri quidam religiosi; a quibus nolo me ad
praesens reperiri. Haec autem saepius et propter alios fecit, quos ad se nihilominus venturos esse praedixit.»
Quo audito satis superque mirati sumus, quod tam cito in astutia nostra ab eo deprehensi fuerimus. Callide
namque satis putavimus nos egisse, et incautum antequam surgeret praevenisse. In quo videlicet facto
manifeste innotuit, quod etiam prophetico spiritu non caruerit. Nos ergo scientes quod absque beneplacito
suo reperiri non posset, per 0457D praedictum hospitem ei mandare curavimus, obnixe rogantes, ut gratia ipsius
qui nos ad ipsum direxerat, suam nobis praesentiam indulgeret. Quo tandem annuente clementer, venimus et
vidimus eum, non quasi terrenum hominem, sed sicut angelum coelestem, cujus conversatio tota in coelis et
de coelis erat. Tunc eulogiis praesentatis, cum salutationem Patris humiliter et cum reverentia suscepisset,
ipsaque indumenta sibi applicuisset, mox iterum ea deposuit, et ait: «Benedictus Deus, qui dedit in corde
apostolici viri, ut peccatoris et miseri hominis memoriam habere dignetur. Et nunc pro amore ipsius
vestimenta transmissa obedienter accepi, et indui; diutius tamen ea portare non valeo, quia nec opus est mihi,
nec ipse mandavit. Dico 0458A autem vobis amicis meis charissimis, quia nihil est mihi molestius, quam ut
curae carnis sarcinam odiosam, cum tanta difficultate depositam, lassatis et dolentibus humeris denuo
imponere cogar.»
6. Nos itaque videntes hominem benignum atque affabilem, cum jam ei fiducialiter loqueremur, sciscitati
sumus ab eo, cum reverentia tamen, utrumne adhuc de carnis illecebris vel daemonum irritamentis aliquid
molestiae toleraret. Tunc ille, ut erat homo jucundus, et boni solatii, cum paululum subrisisset, ita loqui
exorsus est. «Jam diu est, amantissimi fratres, ex quo per gratiam Dei a passionibus vitiorum sentio me non
110

