15
1180 CAPUT IX. DE MIRACULIS IN ITINERE, COLONIA LEODIUM USQUE, ID EST JULIACI,
AQUISGRANI, TRAJECTI, FACTIS.
30. Vix tandem egressi Coloniam venimus Brunwiler, quod est monasterium duobus a civitate millibus
distans. In via quoque praesente populo Coloniensi, 0392B qui devotione debita Sanctum prosequebatur, surdi
duo oblati sunt quorum Deus aperuit aures, cum injecisset Pater beatus digitos, et ore sacrato inspirasset
auditum. EBERHARDUS. Tertia feria, mane in ecclesia beati Nicolai, in ipsius siquidem honore dedicatum
est monasterium Brunwiler, quod Nigrum-Villare interpretatur, coram altari puer caecus illuminatus est,
quem offerebat dominus abbas Campensis. Vix adhuc exsultantis populi siluerat vociferatio, et ecce surdus et
mutus auditu donatus est, et loquela. WOLKEMARUS. Alter etiam surdus astantibus nobis recepit auditum.
ABBAS CAMPENSIS. Primum quod in via ipso die vidimus miraculum, aridi cujusdam brachii et manus
restitutio fuit. GERARDUS. Crebra vidimus in ipso die miracula: 0392C plena siquidem erat populis, et
campus omnis nobis civitas erat. Secundum, nisi fallor, miraculum fuit caecus uno oculo, qui confestim
illuminatus est. In ipso autem loco contigit unde magis constupuimus universi. Obtulit enim mulier filiam
jam adultam, quam ex utero surdam et mutam esse dicebat, et id ipsum multi ex circumstantibus, qui eam
noverant, testabantur. Haec autem per manus impositionem curata est ipsa hora, et audivit, et locuta est libere
coram nobis. Nec longius adhuc processeramus, quando vir surdus recepit auditum. GAUFRIDUS. Usque ad
haec miracula ego turbas praecedebam: audiens autem tam crebros populi cantus substiti, et quae deinceps
facta sunt in itinere diligentissime 0392D probavi. Surda et caeca mulier audivit et vidit; surdi tres audierunt,
clauda una ambulavit; illuminati sunt quinque caeci, alii quidem uno oculo, alii vero utroque; et unius
quidem pueri, qui omnino caecus erat, illuminationem certi sumus Patrem sanctum in spiritu cognovisse.
Substitit enim et ad eum conversus, inquiri fecit utrum videret.
31. ABBAS CAMPENSIS. Sic et de caeco alio fecerat prius, et meipsum, cum pertransissem, remiserat ad
inquirendum: cumque redirem, et illuminatum eum nuntiassem, «Et ego senseram,» inquit. Vespera venimus
Juliacum, quod a Julio Caesare castrum aedificatum, et ejus nomine est insignitum. 0393A Ingressus autem
ecclesiam Pater beatus, et intuitus mulierem claudam jacentem coram altari, novo quodam fervore spiritus,
ita ut omnes miraremur, apprehendit manum ejus, et elevavit eam quanta fide, tanta etiam facilitate. Sic et in
atrio ecclesiae, cum ingrederetur, coram nobis et omni populo caecum illuminavit. GERARDUS. Mane in
ecclesia post Missae celebrationem caecus puer visum recepit, et vir surdus, auditum. Honorata quaedam
mulier, neptis Comitis Juliaci, ab annis quinque altero oculo nihil, altero tam parum videns, ut vix posset sine
duce tenere viam, ubi signata est, clare vidit utroque. Advocatus etiam castri illius viginti annis vixerat
caecus, et illuminatus est ipsa die. Multa quidem et alia facta sunt, saepiusque clamabat populus suum 0393B
illud, «Christ, uns genade,» et in castro, et in itinere: sed nobis e plurimis pauca sufficiunt. EBERHARDUS.
In via, quorum ego memini, surdus puer auditum recepit; mulier caeca, visum; altera quoque clauda,
gressum, coram omnibus nobis. Est autem Aquisgranum sedes, celeberrimus et amoenissimus locus,
voluptati corporum accommodatior, quam animarum saluti: siquidem prosperitas stultorum occidit illos, et
vae domui indisciplinatae. Non ad destructionem loquor, sed utinam legat qui corrigat! utinam et aliquis
ipsorum recogitet, et convertatur, et vivat! Illic ergo in capella regia, ad altare beatae Mariae, feria quinta,
puella caeca visum recepit: ego ipse Patri astabam, sed tantus illico tumultus ut cedere oporteret.
PHILIPPUS. Claudus 0393C quidam senex ibidem erectus est, cujus baculos in ipsa statim ecclesia ad
testimonium suspenderunt. Hunc ego ipse diu repuleram, ad quid vellet accedere, aut quid expeteret
ignorans. 1181 EBERHARDUS. Mulieres duae, quarum manus omnino aruerant, ibidem sanatae sunt ipsa
hora.
32. ABBAS CAMPENSIS. Alterius quidem manum Pater sanctus sua extendit manu, sed altera sanata est
velut in fimbria vestimenti. Stabat enim post tergum ejus, et conquerebatur quod ad manum accedere non
valeret. Cui ego: «Applica,» inquam, «vestimento ejus manum, si forte palpare possis.» Fecit ut ei consului,
subitoque coepit tenere cucullam: et dum traheret eam, digiti extendebantur, 0393D et sanata est statim.
GERARDUS. Nusquam in itinere illo sic compressus <al. comprehensus> est Pater, ut in capella illa, quia
locus angustus erat, et turba impellebat turbam, sicut unda solet undam praecipitare. Propter hoc multa ex his
quae facta sunt, ignoramus. Gerardus noster, tunc canonicus ipsius ecclesiae, qui eadem die praebendam
saeculumque pariter reliquit, illuminatos ibidem asserit caecos quinque. WOLKEMARUS. Trajectum
vocatur locus, 0394A ubi quondam sedes Leodiensis erat a beatissimo confessore Servatio a Tungrensi civitate
translata. Illic feria quarta pernoctavimus in Ecclesia beatae Mariae. Mane vero feria quinta post Missae
celebrationem, in eminentem locum Patrem deduximus, ut sine oppressione sanaret infirmos. Ego illi
proximus eram, et quae fiebant novi plenius, et diligentius universa probavi. Ibi caeci illuminati sunt
quinque, vir surdus audivit, mutus locutus est. Item surdus alter auditum, et manci manuum incolumitatem
receperunt. GERARDUS. Ipso die in hospitio surdus et mutus puer oblatus est: cumque signaret eum Pater
sanctus, honestus quidam juvenis Conradus, Coloniensis canonicus, abrenuntians saeculo sese reddebat in
manus ejus. Elevavit se ut susciperet eum, et 0394B continuo puer locutus est, et audivit. Populus autem
79

