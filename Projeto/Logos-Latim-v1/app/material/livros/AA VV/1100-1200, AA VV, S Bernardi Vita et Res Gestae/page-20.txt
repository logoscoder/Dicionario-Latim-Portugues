oratione cum fratre qui cum eo erat, vix adhuc dominicam poterant orationem explevisse, cum ecce equus ille
cum omni mansuetudine 0264A rediens substitit ante pedes ipsius, et redditus est sessori suo.
CAPUT XIV. De aliis quibusdam beneficiis divinitus per eum praestitis; et honorum seu dignitatum fuga.
67. Et ut a Catalauno ad Remensem civitatem pertranseamus, contigit aliquando dissentientibus archiepiscopo et
populo Remensi, ad conciliandos eos adesse Virum Dei. Cumque in palatio ejusdem civitatis cum Josleno
Suessionensi episcopo consedisset, et, magna cleri plebisque frequentia repleta domo, de pace tractaretur; ecce
coram omnibus misera mulier filium suum, plenum (ut putabatur) daemone, ei offerens, misericordiam
precabatur: siquidem jam ea ipsa die insurgens in ipsam 0264B matrem suam, pene eam occiderat, et mutus
effectus et caecus, et surdus, apertis oculis non videbat, et stupentibus in eo sensibus omnibus, etiam sine
intellectu permanebat. Compassus vero miserae matri, quam maxime 1089 sensus doloris illius excruciabat,
misero adolescenti blandiens, et piis manibus caput ejus et faciem demulcens, alloqui eum coepit, et quomodo in
matrem suam mittere manus praesumpserit, sciscitari. Ille vero ad se reversus, continuo peccatum suum
recognovit, et deinceps emendationem promittens, incolumis restitutus est matri suae. In monasterio quoque,
quod Alpense dicitur, inter caeteros qui curam requirebant infirmos, venit ad eum mulier quae caduco morbo
laborabat. Haec in ipsa hora, cum staret 0264C coram eo, a repentino impetu mali illius corruit. Sed apprehensa Vir
Domini manu ejus, continuo erexit eam; nec tantum in illa hora, sed perfecte omnino curata est ab infirmitate
sua.
68. Ducissa Lotharingiae, femina nobilis, sed non tam nobiliter victitans, cum vidisset aliquando in somnis
hominem illum Dei serpentes septem horribiles de utero suo manibus propriis attrahentem, postmodum ad
religiose vivendum ejus admonitione conversa, usque hodie se esse de qua septem daemonia ejecerit, gloriatur.
Novi ego clericum quemdam, Nicolaum nomine, saeculo pene desperabiliter deditum, sed per eum de saeculo
liberatum: qui cum in Clara-Valle monasticae conversationis 0264D habitum et ordinem suscepisset, videns eos qui
de saeculi naufragio illuc confugerant, naufragii sui damna continuis redimere lacrymis, idem ipse facere volens,
nec valens prae duritia cordis sui, rogabat eum cum magno cordis dolore, ut impetraret sibi a Deo gratiam
lacrymarum. Oravit, tantamque ei et tam continuam impetravit compunctionem cordis cum gratia lacrymarum, ut
vix aliquando ultra invenirentur vultus ejus in diversa 0265A mutati, vel oculi ejus sine lacrymis, etiam cum
comederet, cum iret per viam, vel dum cum quolibet loqueretur.
69. Tot sunt et tantae quas in hunc modum de eo audivimus et vidimus virtutes, et circa diversas hominum
necessitates diversae opitulationes, ut si quis omnia velit vel verbo pronuntiare vel scripto, fastidiosis
incredulitatem, vel incredulis possit generare fastidium. In omnibus autem operibus suis quam purus ei sit oculus
intentionis, manifeste dedenuntiat corpus lucidae operationis. Summos quippe honores ecclesiasticos et
saecularium principum favores, quasi dignum eum jugiter persequentes, non jactanter respuendo, sed religiose et
rationabiliter declinando, quid in omni operatione 0265B sua semper quaesierit, quid ambierit, manifeste declarat.
Cumque dignus esset ut cogeretur, nescio quo judicio Dei, et singularis reverentia sanctitatis jam olim apud
omnes obtinuit, ne aliquando ad aliquid contra voluntatem suam cogatur. Sed cum hoc modo mundi hujus fugit
honorem, omnium honorum non effugit auctoritatem, dignus in conscientiis omnium, qui in timore et amore Dei
timeatur et ametur: quo praesente, ubicumque fuerit, nihil contra justitiam audeatur; cui ubicumque aliquid
loquitur 0265C vel agit pro justitia, obediatur.
70. Ejusmodi fultus auctoritate in Ecclesia Dei, cum obedientiae vel charitatis urget necessitas, nullam refugit
incommoditatem laboris sui. Cujus enim voluntati sic detulit, cujus consilio sic se humiliavit omnis tam
saecularis, quam ecclesiaticae dignitatis altitudo? Reges superbi, principes et tyranni, milites et raptores sic eum
timent et reverentur, ut videatur in eis impletum, quod in Evangelio legitur Dominus dixisse discipulis suis:
Ecce, inquit, dedi vobis votestatem calcandi super serpentes et scorpiones, et super omnem virtutem inimici, et
nihil vobis nocebit. (Luc., X, 19.) Porro inter spirituales, et ubi spiritualia spiritualiter 0265D examinantur, longe ei
alia auctoritas est. Sicut enim dicitur per prophetam de sanctis animalibus, quia cum fieret vox supra
firmamentum quod imminebat capiti eorum, stabant, et submittebant alas suas (Ezech. I, 25); sic hodie ubique
terrarum spirituales quique loquente eo seu tractante stant, osdendo praecedenti; et sensibus ejus vel intelligentiis
submittunt sensus et intelligentias suas. Tanti ergo virum illum sanctum usque hodie apud Deum et apud
homines commendant sacrarum insignia virtutum, testimonla circumvallant sanctitatis, charismata sancti Spiritus
illustrant: 0266A quodque majus his omnibus et difficillimum est in rebus humanis, haec ei omnia sine invidia
adesse videntur. Compescit autem ab eo invidiam, quod omni invidia major est, in quantum nequitia cordis
humani hoc saepe cessat homini invidere, quo non potest aspirare.
1090 71. Sed et ipse omnem invidiam aut mortificat exemplo humilitatis, aut mutat in melius provocatione
charitatis, aut, si nequior aut durior est, obruit pondere auctoritatis. Quis enim tam efficacis et affectuosae
prudentiae hodie invenitur ad fovendam charitatem ubi est, ad provocandam ubi non est? tam ad quoscumque
potest beneficus, ad omnes benevolus, tantam habens gratiam ad amicos, patientiam ad inimicos? si tamen ullum
aliquando potuit habere 0266B inimicum, qui nulli aliquando voluit inimicari. Sicut enim amicitia nonnisi duorum
est, nec nisi inter duos amicos haberi potest; sic nec inimicitia nisi duorum forsitan inimicorum. Qui enim odit,
vel non diligit diligentem se, non tam inimicus, quam iniquus est. Sed qui omnem hominem diligens, nullum
aliquando inimicum habet virtute sua, nonnunquam tamen est quod patiatur, inimicante sibi gratis iniquitate
20

