autem cum incredibili devotione susceptus est a populo terrae, ac si de coelo angelus advenisset. Nec moram
facere potuit apud eos, quod irruentium turbas reprimere nemo posset: tanta erat frequentia diebus ac noctibus
adventantium, benedictionem expetentium, flagitantium opem. Praedicavit tamen in civitate Tolosa per aliquot
dies, et 0313C in caeteris locis, quae miser ille frequentasset amplius, et gravius infecisset; multos in fide simplices
instruens, nutantes roborans, errantes revocans, subversos reparans, subversores et obstinatos auctoritate sua
premens et opprimens, ut non dico resistere, sed ne assistere quidem et apparere praesumerent. Caeterum etsi
tunc fugit haereticus ille et latuit, ita tamen impeditae sunt viae ejus et semitae circumseptae, ut vix alicubi
postea tutus, tandem captus et catenatus episcopo traderetur 1124. In quo itinere plurimis etiam signis in Servo
suo glorificatus est Deus, aliorum corda ab erroribus impiis revocans, aliorum corpora a languoribus variis
sanans.
18. Est locus in regione eadem, cui Sarlatum nomen 0313D est, ubi sermone completo plurimos ad benedicendum
panes, sicut ubique fiebat, Dei Famulo offerebant. Quos ille elevata manu et signo Crucis edito in Dei nomine
benedicens: «In hoc,» inquit, scietis vera esse quae a nobis, falsa quae ab haereticis suadentur, si infirmi vestri
gustatis panibus istis adepti fuerint sospitatem.» Timens autem venerabilis episcopus Carnotensium magnus ille
Gaufridus (siquidem praesens erat, et proximus Viro Dei); «Si bona,» inquit, «fide sumpserint, sanabuntur.» Cui
Pater sanctus de Domini virtute nil haesitans: Non hoc ego dixerim,» ait, «sed vere qui gustaverint, sanabuntur:
ut proinde veros nos et veraces Dei nuntios esse cognoscant.» Tam ingens multitudo languentium gustato eodem
pane convaluit, ut 0314A per totam provinciam verbum hoc divulgaretur, et Vir sanctus per vicina loca regrediens
ob concursus intolerabiles declinaverit, et timuerit illo ire.
19. Praecipuum <al. primum> sane miraculum quod per Famulum suum in urbe Tolosa Christus exhibuit,
paralytici cujusdam clerici curatio fuit. Hunc in domo regularium clericorum sancti Saturnini, quorum unus ipse
erat, ad petitionem Abbatis et fratrum circa noctis crepusculum, visitans Homo Dei, moribundum invenit
hominem, qui extremum spiritum trahere videretur. Consolatus itaque miserum, et data benedictione egrediens,
sicut postea confessus est, loquebatur in corde suo fidelis Servus ad Dominum tam fiducialiter, quam fideliter,
dicens: Quid exspectas, Domine Deus? Generatio haec signa 0314B quaerit. Alioquin minus apud eos nostris
proficimus verbis, nisi abs te fuerint confirmata sequentibus signis.» Eadem hora exiliit paralyticus de grabato, et
accurrens secutus et consecutus est eum, sacra vestigia devotione qua debuit amplexatus: cui subito procedenti
obvians ex concanonicis unus expavit et exclamavit, siquidem phantasma putabat. Quando enim de lectulo eum
crederet surgere potuisse? Egressam magis a corpore ejus animam phantastice sibi apparuisse arbitratus aufugit.
Sed ipsa demum tam ei, quam caeteris, rei veritas fidem fecit. Egreditur exinde sermo inter fratres, curritur ad
spectaculum tam jucundum: ipse etiam inter primos accurrit episcopus et legatus. Inde pergitur ad ecclesiam, eo
ipso qui convaluerat praeeunte: conclamatur 0314C in laudes Dei, eodem pariter concinente, ruit undique populus,
benedicitur Christus, triumphat fides, infidelis quisque confunditur, exsultat pietas et impietas contabescit. Porro
Vir Dei cellam ubi manebat ingressus, diligenter omnes observari aditus, obserari januas jubet, ne quis pateat
introitus populo concurrenti.
CAPUT VII. De suavissimis beati Viri moribus, et praeclaris virtutibus, et quid de suis miraculis sentiret.
0314D
20. Cum autem per totum ab eadem provincia reditum Viri sancti magis magisque signa crebrescerent, et
multiplicarentur in dies, non praetereundum quidnam ipse inter haec animi gereret, qui a Christo humilitatem
cordis et mansuetudinem didicisset. Disputans enim secum in cogitationibus suis, et ex ipsa demum locutus
abundantia cordis sui, domesticis sibi religiosis quibusdam fratribus aiebat: «Plurimum miror quidnam sibi haec
miracula velint, aut quid visum sit Deo talia actitare per talem. Nil mihi videor in sacris paginis super 1125 hoc
genere legisse signorum. Siquidem facta sunt aliquando signa 0315A per sanctos homines et periectos: facta sunt et
per fictos. Ego mihi nec perfectionis conscius sum, nec fictionis. Scio enim sanctorum mihi non suppetere
merita, quae miraculis illustrentur: confido autem nec ad eorum sortem me pertinere, qui virtutes multas in
nomine Domini operantur, et a Domino ignorantur.» Haec et hujusmodi crebrius, secretiusque cum viris
spiritualibus conferebat. Novissime vero opportunum sibimet visus exitum reperisse: «Scio, inquit, hujusmodi
signa non ad sanctitatem unius, sed ad multorum spectare salutem; et Deum in homine, per quem talia operetur,
non tam perfectionem considerare, quam opinionem: ut in eo commendet hominibus, quae illi creditur inesse,
virtutem. Neque enim pro eis fiunt haec, per quos fiunt; 0315B sed pro eis magis qui vident illa, vel sciunt. Nec eo
fine per eos ista Dominus operatur, ut ipsos probet caeteris sanctiores, sed ut caeteros magis amatores et
aemulatores faciat sanctitatis Nihil ergo mihi et signis istis: quandoquidem meae illa famae magis, quam vitae
noverim exhiberi; nec ad meam fieri commendationem. sed ad commonitionem potius aliorum.» Satis, ni
fallimur, hujus viri mirabitur animum quisquis hoc diligenti consideratione pensaverit, nec praestantius reputabit
aestimator quisque fidelis, signa atque prodigia mirabiliter operari, quam perpetrata taliter interpretari. Sibi
quoque non minus utile judicabit imitandos ejus affectus, quam mirandos actus, et morum insignia, quam
operum signa cognoscere. Sed ad haec quis idoneus?
0315C 21. In hujus siquidem pectore Viri Dei, pari foedere puritas suavitasque consederant: satis quidem utraque
mirabilis; sed mirabilior utriusque complexus. Inde nimirum tam singulariter in unum hominem totius Orbis vota
pariter concurrebant, quod puritatem suavitas amabilem faceret, suavitatem puritas acceptabilem; ut difficile
42

