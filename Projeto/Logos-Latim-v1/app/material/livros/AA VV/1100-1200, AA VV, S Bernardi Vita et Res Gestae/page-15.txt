misericordia Dei, et sermonem magnificum protulit, dicens eis: «Notum vobis est, quod in pluribus homo iste
gravavit ecclesias, oppressit pauperes, offendit Deum. Si mihi creditis, ut ecclesiis restituantur ablata, et
usurpatae in gravamen pauperum consuetudines dimittantur, loquetur adhuc, et suorum confessionem faciet
delictorum, divina quoque suscipiet sacramenta devotus,» Mirantur omnes, laetatur filius, familia omnis exsultat:
quidquid praecipit Homo Dei firmiter ei promittitur, et impletur. Caeterum frater ejus Gerardus, et Galdricus
avunculus, non parum territi et turbati, secretius eum super tali 0252D promissione conveniunt, durius arguunt,
acrius invehuntur. Quibus breviter simpliciterque respondens: «Facile,» inquit, «facere potest Deus, quod
difficile credere vos potestis.» Itaque post secretam orationem, ad oblationem sacrificii immortalis accedit. Quo
offerente nuntius supervenit, 1081 qui indicaret praefatum Josbertum, libere jam loquentem, rogare obnixius ut
Vir Dei festinaret ad eum. Cui etiam post oblatum Sacrificium venienti cum lacrymis et gemitu peccata
confessus, divina Sacramenta suscepit: et duobus post haec aut tribus diebus vivens et loquens, ea maxime quae
praeceperat Abbas sanctus, constituit sine ulla retractatione servari. Sed et disposuit domui suae, et eleemosynas
0253A dedit: et sic demum Christiano more in bona spe misericordiae Dei animam exhalavit.
44. Revertebatur aliquando Pater sanctus a pratis, et obviam habuit mulierem parvulum filium in brachiis
deportantem, quem de longe attulerat ad eum, ab utero matris habentem manum aridam, et brachium tortum.
Motus autem lacrymis matris et precibus, jussit puerum deponi; factaque oratione continuo signans puerum,
et brachium et manum ejus, dixit mulieri ut vocaret filium suum. Vocavit illa infantem, et ille accurrit, et
utroque brachio amplexatus matrem suam, sanus factus est ex ea hora.
45. Erant autem hujus beati viri fratres et filii spirituales mirantes super his quae audiebant et 0253B videbant de
eo. Nec tamen more carnalium in gloriam elevabantur humanam, sed juvenili ejus aetati, et novae adhuc
conversationi, spirituali sollicitudine metuebant. In quo nimirum zelo Galdricus avunculus ejus, et Guido
primogenitus fratrum, caeteros anteibant: ut ipsos tanquam geminos quosdam stimulos carnis suae, ne gratiarum
mangnitudo eum extolleret, accepisse divinitus videretur. Neque enim parcebant, verbis durioribus exagitantes
teneram verecundiam ejus, calumniantes etiam bene gesta, signa omnia annihilantes, et hominem
mansuetissimum, nihilque contradicentem, frequenter usque ad lacrymas improperiis et opprobriis affligentes.
Narrare solet venerabilis episcopus Lingonensis Godefridus, 0253C sancti Viri et propinquus sanguine, et
conversione socius, et extunc per omnia individuus comes, primo miraculo quod per manus ejus fieri vidit,
praedictum germanum ejus adfuisse Guidonem. Erat enim eis transitus per Castrum-Nantonis in territorio
Senonum, et juvenis quidam, cujus pedem fistula occupaverat, praedicti Patris tactum et benedictionem cum
multa supplicatione petebat. Signatus autem statim convaluit, et post paucissimos dies regressi per idem
oppidum, sanum eum atque incolumem invenerunt. Caeterum saepe dictus beati Viri frater ne ipso quidem
poterat compesci miraculo, quominus increparet eum, et praesumptionis argueret, quod acquieverit tangere
hominem: tanta siquidem charitate pro eo sollicitus 0253D erat.
CAPUT X. De aliis sanitatum beneficiis erga diversos praestitis.
46. Circa idem tempus accidit ut avunculus ejus Galdricus, qui et ipse zelo simili ejus mansuetudinem, sicut
praediximus, duris increpationibus obruebat, gravissimis febribus laboraret. Demum ingravescente morbo, ipsa
doloris magnitudine superatus, Abbatem humili obsecratione compellat ut sui misereatur, et opem sibi ferat
quam caeteris consuevit. At ille, cujus spiritus super mel dulcis, primum leniter breviterque commemorans
crebras super hujusmodi objurgationes ipsius, et opponens ei, 0254A ne forte haec diceret tentans eum, persistenti
tandem <al. tamen> manum imponit, et febrem abscedere jubet. Nec mora, ad imperium ejus reliquit eum febris,
expertum in semetipso quod in caeteris arguebat. Idem quoque Galdricus cum in Clara-Valle aliquantos jam
perageret annos, fervens spiritu, et totius boni aemulator, ex hac luce migravit: qui ante unam fere horam mortis
turbatus ad momentum, et toto corpore terribiliter motus infremuit; sed ad pristinam serenitatem reversus, vultu
deinceps placidissimo exspiravit. Noluit autem Dominus sollicitum Abbatis animum hujus rei cognitione
fraudari. Siquidem post aliquot dies idem Galdricus apparens ei in visu noctis, cum omnia erga se prospera esse
sciscitanti reponderet, et in magna 0254B sese gratularetur felicitate locatum, demum interrogatus est, 1082
quidnam sibi voluerit tam acerba illa in morte, tamque repentina commotio. Dicebat autem quod ea hora duo
spiritus nequam velut in puteum horrendae profunditatis eum praecipitare parassent: unde territus ita contremuit,
sed beato Petro accurrente ereptus, nihil sensit deinceps laesionis.
47. Longum esset cuncta narrare quae super his qui ex hac vita discesserant, et eorum felicitate seu etiam
necessitate, divina ei gratia revelare ab ipsis initiis consuevit. Unum tamen dixerim, quod ob fratrum
commonitionem aliquoties etiam ipse commemorat. Frater quidam bonae intentionis, sed durioris erga caeteros
fratres conversationis, et minus 0254C compatiens quam deberet, in monasterio defunctus est. Post paucos autem
dies Viro Dei apparuit vultu lugubri, et habitu miserabili, significans non ad votum sibi cuncta succedere.
Interrogatus autem quid sibi esset, quatuor lacertis <al. dilaceratis> sese traditum querebatur. Ad quod verbum
continuo impulsus est, quasi praecipitanter expulsus a facie Viri Dei, qui gravius ingemiscens, post tergum ejus
clamavit: «Praecipio tibi, in nomine Domini, ut qualiter tecum agatur, in proximo mihi iterum innotescas.» Et
conversus ad orationem pro eo, et oblationem hostiae salutaris, aliquos etiam fratrum, quorum ampliorem
15

