quaerentes exsecrabiles illas nundinas, quas vulgo tornetas vocant. Coepit itaque ab eis petere, paucos illos qui
ante Quadragesimam supererant dies, ne armis interim uterentur. Quibus obstinato animo ejus acquiescere
monitis renuentibus: «Confido,» ait, «in 0257B Domino, quod ipse mihi dabit inducias quas negastis.» Et accersito
fratre, jubet eis cerevisiam propinari, benedicens eam, et dicens ut potionem biberent animarum. Biberunt ergo
pariter, quidam tamen inviti prae amore saeculi, metuentes eum quem postea sunt experti divinae virtutis
effectum. Ut enim egressi sunt monasterii fores, mutuis sese coeperunt inflammare sermonibus, quia cor eorum
ardens erat in eis. Inspirante igitur Deo, et currente velociter verbo ejus, eadem hora reversi, et conversi a viis
suis, spirituali militiae dextras dederunt. Quorum quidam adhuc militant Deo, quidam autem cum eo jam
regnant, carnis vinculis absoluti.
56. Quid autem mirum quod devotis hunc hominem 0257C colit obsequiis major aetas, in cujus devotionem divina
virtus ipsam quoque infantiam excitat expertem adhuc rationis, et devotionis ignaram? Norunt multi illustrem
juvenem Waltherum de Monte-Mirabili, cujus patruus frater Waltherus, inter eos quos praediximus milites,
sacram in Clara-Valle militiam est professus. Hunc ergo Waltherum juniorem, cum adhuc infantulus esset, et
necdum ab ortu suo mensem tertium explevisset, mater <al. esset, adhuc anniculus sola posse cognoscere ubera
cognosceretur, mater, etc.> sua benedicendum obtulit Viro Dei, gratulabunda et exsultans quod in domo sua
hospitem mereretur habere tam sanctum virum. Cumque Vir Dei, sicut semper et in omni loco facere
consueverat, de salute 0257D et aedificatione animarum ad circumpositos loqueretur, praedicti mater infantis
tenens eum in gremio, sedebat secus pedes ipsius. Accidit autem ut inter loquendum aliquando manum
protenderet, et apprehendere eam conabatur infantulus. Advertitur tandem conatus parvuli, cum saepius id
fecisset; et mirantibus universis datur ei facultas ut manum possit apprehendere quam optavit. Tum vero mira
admodum reverentia alteram manum suam supponens, altera tenens eam, tulit ad os suum, et osculatus est eam.
Neque id semel tantum, sed toties faciebat, quoties beatam manum tenere permissus est.
CAPUT XII. De altercatione Bernardi cum diabolo. De sanitate per beatam Virginem ipsi reddita. Item de abbate
Guillelmo ab eo sanato.
0258A
57. Infirmabatur aliquando Homo Dei, et velut rivulus quidam phlegmatis incessanter ab ejus ore fluebat. Unde
exhausto corpore usquequaque deficiens, paulo minus ad extrema devenit. Convenerunt itaque filii et amici ejus
velut ad exsequias tanti Patris: et ego ipse inter caeteros adfui, quod me quoque ejus dignatio in amicorum
numero reputaret. Cumque extremum jam trahere spiritum videretur, in excessu mentis suae ante tribunal
Domini sibi visus est praesentari. Adfuit autem et Satan 0258B ex adverso improbis eum accusationibus pulsans.
Ubi vero ille omnia fuerat prosecutus, et Viro Dei esset pro sua parte dicendum, nil territus aut turbatus, ait:
«Fateor, non sum dignus ego, nec propriis possum meritis regnum obtinere coelorum. Caeterum duplici jure illud
obtinens Dominus meus, haereditate scilicet Patris, et merito passionis, altero ipse contentus, alterum mihi donat,
ex cujus dono jure illud mihi vindicans, non confundor.» In hoc verbo confusus inimicus, conventus ille solutus,
et Homo Dei in se reversus est. Cumque ex hoc magis dissolutionem sui corporis imminere speraret, visio altera
longe dissimilis est secuta.
0258C 58. Siquidem velut in littore quodam positus videbatur 1085 sibi navem quae se transveheret exspectare:
cumque applicuisset navis ad littus, festinabat ingredi, et illa cedens impingebat in aquam. Usque tertio ita
faciens, tandem relicto eo navis ibat, et non revertebatur. Intellexit autem protinus necdum tempus suae
migrationis adesse. Adhuc tamen crescebat dolor, eo utique magis molestus, quominus jam eum spes imminentis
exitus solabatur. Contigit autem advesperascente jam die, ut caeteris fratribus, juxta consuetudinem accedentibus
ad lectionem collationum, solus Abbas cum duobus fratribus sibi assistentibus remaneret in diversorio in quo
jacebat. Cumque vehementius affligeretur, et supra vires dolor excresceret, advocans 0258D alterum e duobus,
jubet citius oratum ire. Excusantem denique et dicentem, «Non sum ego talis orator;» obedientiae auctoritate
compellit. Itum est, et oratum ad altaria, quae in eadem basilica erant tria. Primum, in honore beatae Dei
Geninitricis: duo circumposita, in honore beati Laurentii martyris, et beati Benedicti abbatis. Eadem igitur hora
adfuit Viro Dei praedicta beata Virgo, duobus illis stipata ministris, beato scilicet Laurentio, et beato Benedicto.
Aderant autem in ea serenitate et suavitate quae eos decebat, et tam manifeste, ut ex ipso introitu cellulae,
personas quoque discerneret singulorum. Imponentesque ei manus, 0259A et loca doloris attactu piissimo lenientes,
omnem protinus aegritudinem depulerunt. Siccatus est enim illico phlegmatis rivus, et dolor omnis abscessit.
59. Cum autem et ego aegrotarem aliquando in domo nostra, et jam me nimium fatigasset et attrivisset in longum
nimium se protendens aegritudo, audiens hoc misit ad me fratrem suum, virum bonae memoriae Gerardum,
mandans me venire ad Claram-Vallem, spondens me ibi cito aut curandum, aut moriturum. Ego vero quasi
divinitus accepta vel oblata facultate, seu apud eum moriendi, seu aliquandiu cum eo vivendi (quorum quid
maluerim tunc, ignoro), profectus statim sum illuc, quamvis cum nimio labore ac dolore. Ubi factum est mihi
0259B quod promissum fuerat, et, fateor, sicut volui. Reddita quippe mihi sanitas est a magna et periculosa
infirmitate; sed paulatim vires corporis redierunt. Deus bone, quid mihi boni contulit illa infirmitas, feriae illae,
vacatio illa? Ex parte id quod volebam! Nam et cooperabatur necessitati meae toto illo tempore infirmitatis meae
apud eum infirmitas ejus, qua et ipse tunc temporis detinebatur. Infirmi ergo ambo, tota die de spirituali physica
animae conferebamus, de medicamentis virtutum contra languores vitiorum. Itaque tunc disseruit mihi de
17

