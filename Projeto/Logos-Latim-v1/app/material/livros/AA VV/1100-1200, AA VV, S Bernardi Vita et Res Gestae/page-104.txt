ergo securus ingredere, quoniam patefacta est tibi janua vitae.» Defuncto itaque fratre et exsequiis celebratis,
venerabilis Pater de conversatione et consummatione ejus sermonem in capitulo luculentum sua illa
devotione et facundia peroravit, omnesque illius exemplo ad amorem obedientiae mirabiliter accendit.
Vehementer namque affectus fuit in responsione illius; et magis congratulabatur ei super obedientiae
virtutem, et super ipsius animi puritatem, quam si vidisset eum signis et prodigiis coruscantem.
53

1217 CAPUT XXVII. DE CONVENTU FRATRUM IN SUECIAM PER SANCTUM BERNARDUM MISSO,
QUI ET UNI EORUM PROMISIT, FORE UT IN CLARA-VALLE MORERETUR, ET SEPELIRETUR.
0444B

52. Postquam aquila illa grandis magnarum alarum, multarumque plumarum, magnus videlicet pater
Bernardus, magnus meritis, sublimis sanctae contemplationis alis, ornatus varietate virtutum, medullam
cedri, id est perfectionem religionis, quam de summitate Libani, id est de altitudine divinae gratiae,
acceperat, in solitudine Vallis absinthialis plantavit, quatenus eadem Vallis mediante amaritudine
poenitentiae verteretur in Claram-Vallem: coepit jam religio ipsa transplantari super aquas multas, id est,
diversarum nationum cervicosas ac tumidas voluntates, tanquam coeruleos undarum vortices, ad verae
pietatis cultum inclinare. 0444C Volens autem idem venerabilis Pater, in populis aquilonarium partium, sicut et
in gentibus caeteris, aliquem fructum habere, petente religiosa femina regina Sueciae conventum fratrum ad
illas partes direxit. Cumque monachi et conversi, qui ad hoc denominati fuerant, ut hominibus rudibus et
indomitis formam religionis et disciplinae traderent, nimio moerore consternati, precibus quibus valebant,
agerent, ne tanti Patris praesentia carituri ad exteras et barbaras mitterentur regiones, sanctus Abbas
respondit: «Quid est hoc, dilectissimi fratres, quod facitis? u quid irrationalibus fletibus et precibus affligitis
animam meam? Aut nunquid voluntatem meam, et non potius voluntatem Dei, cui omnes 0444D obtemperare
debemus, sequor in hoc negotio?» Erant autem coram eo posita vestimenta et vasa sacra caeteraque utensilia,
ad ministerium divini officii pertinentia, quae iidem fratres, qui mittendi erant, secum ferre debebant. Volens
itaque certos eos reddere, quoniam a Domino egressus esset sermo, elevavit pelvim, quae ad recipiendam
aquam sacerdotis manibus fundendam deputata erat, et digitum fundo ejus imprimens dixit: «Ecce hoc vobis
erit signum, quod Spiritus Domini miserit vos.» Mirum in modum rigor et inflexibilitas aeris teneritudini
digiti ejus cedere visa est, adeo ut cujus quantitatis sacer articulus fuit, usque hodie liquido valeat dignosci:
quantum autem intus cessisse, tantum foris aequalitatem excessisse videtur. In 0445A testimonium enim tanti
miraculi, eadem pelvis in secretario domus, quam tunc Pater sanctus ordinavit, summa cum reverentia
servatur. Porro praedicti fratres videntes perspicuam divinae gratiae praesentiam adesse, stimulos edacis
tristitiae reprimentes, gavisi sunt: et licet remotissimas, et in ultimo climate aquilonaris brumae abstrusas
nationes, non sine quodam horrore spiritus adire possent, tamen eamdem gratiam Dei, meritis et precibus
sancti Patris nostri intervenientibus, se comitaturam pia confidentia praesumebant
53. Erat vero inter caeteros adolescens quidam honestae indolis, et columbinae simplicitatis, Gerardus
nomine, oriundus de provincia Germaniae secundae, civitate Trajecto; qui impatientius aliis 0445B dolens, cum
lacrymis dixit ad Virum Dei: «Beatissime pater, ego miserabilis juvenculus relicta domo paterna, spretisque
omnibus quae mihi in hoc saeculo desiderabilia et amabilia esse poterant, religionis amore Paternitatem tuam
adii, sperans me tua dulcissima praesentia debere perfrui, tuis doctrinis et exemplis informari, tuis meritis et
precibus adjuvari, subque sanctae hujus multitudinis umbraculo, a turbine tentationum, et ab aestu juvenilium
desideriorum tutari; quodque votis omnibus exopto, inter sacra corpora fratrum nostrorum in hoc coemeterio
quiescentium diem exspectare novissimum. Et ecce ejicis me hodie a facie tua, sacrique collegii hujus
consortium perdo; et insuper desiderata 0445C mihi sepultura privabor. Hinc prorsus, hinc vehementer doleo,
quia cor meum conturbatum est in me.»
54. Compassus adolescenti Vir beatus, afflictam moerore animam affatu blando mulcere curavit, et quae
post annos quinquaginta futura erant spiritu prophetico praevidens, ait ad eum: «Vade, fili charissime, quo te
Spiritus sanctus 1218 mittere dignatur, et in agro dominico tanquam strenuus operator labora. Ego tibi in
nomine Domini polliceor, et securum te facio, quia, sicut desideras, in Clara-Valle morieris, et coelestis
Sponsi gloriosum adventum una nobiscum praestolaberis.» Hanc ergo tam beatam pii Patris sponsionem,
velut arrham sui desiderii, frater ille suscipiens, gavisus est 0445D valde, sciens utique nec falli posse, nec
fallere velle hominem, quem sapientiae et veritatis secretarium esse manifesta signorum et prodigiorum
declarabant indicia. Ivit itaque, et in domo quam cum caeteris fratribus initiare mittebatur, Prioris et cellerarii
administrationes strenue percurrens, divina largiente gratia nomen pariter et officium abbatis sortitus est.
Cujus dignitatis apicem licet invitus conscenderet, malens in humili loco salvari, quam in sublimi periclitari,
susceptum tamen religiosissimae conversationis nitore decoravit. Quia vero propter paucitatem clericorum
vix aliquis de terra convertebatur, Dominus fideli servo suo de partibus Germaniae et Angliae litteratas et
discretas personas mittebat, per quas disciplina monasticae religionis 0446A in regno illo fundata crescebat, et
fructificabat competenter in populis, qui monachi quidem nomen audierant, sed monachum antea non
viderant. Ipse etiam dominus abbas cellerario suo, Abraham nomine, viro prudenti, universa domus
104

