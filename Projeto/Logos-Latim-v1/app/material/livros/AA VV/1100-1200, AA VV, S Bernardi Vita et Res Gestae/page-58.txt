ac breviter orans, deponi illum jubet, et ambulare. Excusante eo et dicente, «Non possum: — Ego tibi, ait, in
nomine Domini et ejus virtute praecipio, vade, et sanus esto jam ab hac hora.» Quid plura? Statim depositus,
statim sanatus est, statim libere gradiebatur repletus stupore et exstasi in eo quod contigerat sibi. Sed et vicini
ejus et noti pariter congratulantes Dominum collaudabant, qui miserabilis hominis et meritum simul et votum
abundantia suae pietatis excessit. Unde etiam usque hodie locus ab incolis demonstratur, ubi signum tam evidens
divinae virtutis effulsit, ubi senex claudus ex multis annis, tota inferiori corporis sui parte 0350D praemortuus, et a
renibus deorsum omni prorsus membrorum destitutus officio, dum stipem postulat, sanitatem recepit. Hic fuit
Viri sancti novissimus in Remorum partes ingressus: siquidem factum est hoc ante sacram ejus depositionem
corporis anno uno. De qua felicium ejus actuum felicissima consummatione erit nobis jam, sed sub alia
narratione dicendum. Nimis enim fallitur, si quis arbitratur hujus sanctissimi viri facta mirifica posse cuncta
narrari: et tam necesse est multa sileri, quam impossibile omnia comprehendi.

58

