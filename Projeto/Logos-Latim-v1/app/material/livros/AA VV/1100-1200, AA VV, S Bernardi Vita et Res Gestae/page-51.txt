tanto tempore nasciturus infans exspectaverit, hora eadem femina peperit, et praecurrente remedio, ad portam
rediens frater ille incommodum quod nuntiaverat, non invenit.
23. Alio tempore in territorio Autissiodorensi, apud oppidum quod Cona vocatur, mulier quaedam periclitabatur
multis diebus, quod venisset filius usque ad partum, et vires non haberet parturiens. Cumque supervenisset
interim Servus Christi, postulanti benedictionem, aquam benedictam misit. Gustavit mulier, et confestim natus
est puer: quem 0334B venerabilis episcopus Carnotensis Gaufridus baptizavit, Bernardi ei nomen imponens. In
eodem itinere et in territorio eodem, dum febricitantium multitudo, sicut ubique solebant, a Dei Homine panem
peterent benedictum, Girardus quidam clericus ex castro, cui nomen est Clamiceium, male sciolus et subsannans
fidem populi blasphemabat. In ipsis autem verbis blasphemiae gravissima febre correptus, usque Autissiodorum
abeuntem sequi coactus est Virum Dei: et poenitentiam agens apud eum, ipsam, cui detraxerat, multis obtinuit
precibus benedictionem. Tam multis vero gustata ejusmodi benedictio reddidit sanitatem, ut solius Dei, cujus
haec virtute fiebant, posset notitia comprehendi.
0334C 24. Vidimus in Meldensi territorio militem devotissimas referentem gratias Viro Dei, quod ad primum
gustum panis ab eo benedicti, plenam receperit sospitatem a febre quartana, qua sic graviter laboraverat
mensibus ferme decem et octo, ut in hora accessionis, quasi phreneticus, nec matrem agnosceret suam. Virum
quoque venerabilem Gerardum, Lemovicensem episcopum, testantem audivimus, juvenem quemdam de familia
sua lethaliter in capite saucium, cum jaceret spumans et impos mentis, immissa sibi in os buccellula panis, quem
benedixerat Homo Dei, tam celerem sensisse virtutem, ut incolumis surgeret ipsa hora. Neque illud tacendum,
quod ipsam quoque substantiam panis ab omni corruptionis injuria eadem benedictio vindicabat; 0334D adeo ut
plures viderimus, qui per septennium et ultra eosdem servaverint panes, nec colore, nec sapore mutato. 1139
Ante hos paucos dies, venerabiles abbates, Girardus et Henricus, de Sueciae partibus venientes, dum super his
conferremus, testati sunt nobis, panem ante annos undecim ejus benedictione signatum manere adhuc apud se
penitus incorruptum. Nec dissimilem apud aliquos nostrum usque hodie novimus, et apud alios multos credimus
esse repositum. Et nunc idoneum satis et evidens hujus rei testimonium proferamus.
25. Vir magnus et magnifice honorandus Danorum 0335A archiepiscopus Eskilus Patrem sanctum unico
venerabatur affectu, unica devotione colebat. Nec contentus est in filiis eum videre, cum novum coenobium
exstruxisset, et impetrasset ab eo desideratum sacrae congregationis examen. Praevaluit apud eum desiderium
vehemens, ut homo tantae auctoritatis, et in insulis illis tam ecclesiastica quam saeculari auctoritate singulariter
potens, expositis suis omnibus, etiam semetipsum periculis multis traderet et labori. Nam de expensis dicere non
est magnum, quamvis eumdem audierimus protestantem, quod expenderit in itinere ipso argenti marcas amplius
quam sexcentas. Venit ergo Claram-Vallem tam humilis et sublimis, quem a finibus terrae non curiositas
audiendae sapientiae, 0335B sed fidei zelus et plenitudo devotionis attraxerat. Ubi quantum fleverit, qualem sese
non modo erga eum, quem tam unice suspiciebat, sed etiam erga minimos quoslibet fratrum exhibuerit, non est
facile dictu. Demum rediturus ad propria, ut benedictum a Dei Famulo panem referre possit, et diutius
conservare, humano sensu praecipit ut in clibano recoquatur, sicut solent qui maria transeunt panem ferre
biscoctum. Audiens autem Sanctus non est passus errare hominem tam devotum, sed amicabiliter arguens in hac
parte fidem ejus modicam inveniri: «Itane, inquit, non poterit panem ipsum benedictio magis quam recoctio
conservare?» Et non acquievit benedicere illum, sed communem sibi panem praecipiens exhiberi, benedixit, et
dixit: 0335C «Ecce hunc tolle tecum, nihil deinceps de corruptione sollicitus.» Tulit, et ad suos rediens usque hodie
gloriatur fidei suae defectum evidentissima rei veritate convinci. Nec enim passus est Patris sancti non visitare
sepulcrum, nec minus erga eum nunc afficitur, nec minus quam olim in vivente confidit, nimirum quem verius
vivere omnino non ambigit. Confessus est etiam nobis de pane quem retulit, quod nunc usque, cum jam tertius
annus transierit, illaesum eum Beati viri fides et benedictio custodivit.
26. Narraverunt etiam nobis viri religiosi, qui cum eodem archiepiscopo venerant, miraculum dignum memoria
nuper factum in coenobio, quod, ut supra meminimus, in terra sua ipse fundavit 0335D . Erat enim, inquit, in
regione eadem adolescens nobilis, ipsius quoque archiepiscopi secundum carnem propinquus, sed ob multa sua
flagitia minus charus. Correptus autem gravissima valetudine, visitationem ejus vix impetravit, et per manum
ejus ad monasterium quod fundaverat, ille se contulit. Ubi et cum maxima cordis compunctione renuntians
saeculo, per dies aliquot in humili et fidelissima confessione persistens, magis ac magis eadem aegritudine
laborabat. Qua demum invalescente 0336A exitum sibi imminere cognoscens, abbatis et fratrum praesentiam miro
amplectebatur affectu, mira eos devotione monebat, ut spiritualia arma corriperent, egressuram protinus animam
sibi commendatam efficaciter protecturi, et exhibituri fideliter necessarium prorsus inter imminentium hostium
crudelissima tela conductum. Cumque in hujusmodi supplicatione divinis jam Sacramentis munitus, et de
eorumdem servorum Dei patrocinio, et Domini miseratione piissima devotione praesumens, ac proinde
circumstantibus omnibus multam suae salutis relinquens fiduciam exspirasset, offerebant fratres pro
commendatione animae ejus, quam devotissime poterant, Dominici corporis hostiam salutarem.
0336B 27. Tum subito inimicus humanae salutis, ex ejusdem, 1140 sicut indubitabile esse videtur, liberatione
animae, quam ex multis diebus irreparabiliter sese occupasse credebat, iram magnam concipiens, et eamdem,
permittente Deo, crudeliter satis exercens, unum e fratribus repentino furore pervasit. Clamabat igitur horrendis
vocibus miserabilis homo, et vix multorum manibus tenebatur. Demum cum maximo quidem labore asportatus,
51

