ipsum, in quo sacra Veri Dei vestigia steterant, deosculando, Dominique misericordiam per merita Servi sui
enixius implorando. Quod cum diutius faceret, et de ipso pulvere fide plenus oculos suos confricaret, repente
miserante Domino, qui sanctitatem Famuli sui, licet absentis, etiam in hac gratia declarare dignatus est,
lumen oculorum recepit. Quod factum non solum Catholicis fidei orthodoxae firmamentum contulit, verum
etiam malegloriis haereticis confusionis et opprobrii notam adauxit. Caeterum quis digne referre sufficiat,
0429C quam fundatus in humilitate, submissus in timore, pavidus circumspectione fuerit hic Vir beatus, in
omni gloria et honore, quo colebatur a populis, tribubus, et linguis, quocunque eum negotiorum
ecclesiasticorum causa devenire contigisset? Ut enim de caeterarum regionum nationibus taceam, quae
catholicae fidei puritate illustrabantur, certe hi ipsi Gasconiae populi, quos de faucibus profundissimae
haereseos Pater sanctus verbo praedicationis, signis etiam et prodigiis admirandis, tanquam de ventre inferi
revocabat, ipsum tanto devotionis venerabantur fervore, ut cedens aliquando importunitati eorum, et in
cathedra residens, seipsum voluntati eorum exponeret. Tantaque 0429D fuit multitudo irruentium populorum
benedictionem poscentium, ac sacras manus deosculantium, ut tenerrima prorsusque attenuata carne ipsius
compressionem et impetum crebro deosculantium ferre non valente, manus et brachia sacra in modum
pugnorum intumescerent, et unde alii benedictionem sibi, per virtutem quae de illo exibat, procurabant, inde
ipse debilitatus, et penitus conquassatus, graves corporis molestias sustineret. Per omnia benedictus Deus,
qui his novissimis diebus in Cisterciensi Ordine, tam perfectae religionis et consummatae justitiae hominem
suscitare dignatus est, per quem monasticus Ordo in antiquam sacrae religionis vigorem refloresceret, et
Ecclesia Dei per apostolicam 0430A gratiam ipsi collatam divinae misericordiae beneficia plurima
consequeretur.
45

1207 CAPUT XIX. DE IMPIO QUODAM ET BLASPHEMO, A MORTUIS PER BEATUM BERNARDUM

RESUSCITATO.

28. Terram Jerosolymorum tempore quodam occupantibus Sarracenis, beatus Bernardus (cujus animam
christianae desolationis gladius acerbitate singulari perfoderat) circumquaque discurrens, ad ulciscendam
Salvatoris injuriam, et ad expugnationem gentis incredulae, turmas fidelium non verbis tantum, sed signis et
virtutibus hortabatur. Accidit autem cum in Alemanniam deveniret, et egredientem die quadam de Friburg,
oppido memorabili in partibus Brisgaudiae constituto, a quodam Henrico 0430B viro nobili et adhuc juvenculo,
ad quamdam mansionem ipsius, ubi erat in vespera pernoctandum, deduci, praeeunte copiosa multitudine, et
sequente. Cum autem idem Henricus accepto jam crucis signaculo non equitare, sed pedes proposuisset
incedere, donec expensarum apparatu collato, propositae peregrinationis iter arriperet: nihilominus Abbas
sanctus ipsum ascenso equo secum comitari praecepit. Ascenso igitur equo secutus est protinus Abbatem.
Videns hoc, et invidens quidam vir Belial, serviens ejusdem Henrici, homo totius pravitatis amator, et boni
totius incredulus, in servum Dei coepit graviter blasphemare, et dominum suum talibus insequi maledictis:
«Ite modo, et 0430C diabolum illum sequimini, et ipse vos diabolus apprehendat.» A latere vero duae
mulierculae venientes, inter se tertiam deportabant, pedum et quorumdam membrorum destitutam officio et
contractam, Virumque Dei rogare volebant, ut calamitatem infirmae et bajularum angustias curationis optatae
remedio relevaret.
29. Porro Henricus hanc intuens et misertus. «Aegram,» inquit, «super collum equi mei mihi porrigite, et
vos ad servum Domini properantes subsidium implorate.» Praefatus vero serviens ad hoc etiam pietatis opus
domini sui indignans et impatiens, usquequaque ipsum invectione arguit acriore, quia ad incantatorem et
maleficum et mentium eversorem esset miseram delaturus. Cui 0430D Henricus: «Non,» inquit, «sed defero, ut
ad benedictionem Viri Dei recuperet sanitatem, et ex certissima ejus salutis fiducia tibi polliceor, quod si non
eam sanaverit, equum cui insideo, tibi dabo.» Verbum igitur hoc ille gratanter et gratulanter accipiens, tota
diffidentia faciendae virtutis risit pariter et irrisit, tam de curatione diffidens, quam de equi adeptione
praegaudens. Illa vero dum ad Sanctum Domini delata fuisset, et desideratam sibi benedictionem illius
adepta, illico surrexit incolumis, alieno jam, sicut hactenus, ministerio non gestanda. Viso hoc serviens
stupefactus, in impetu spiritus maligni, quem gerebat in pectore, festinavit praeire parumper, ut conversus in
faciem Viri 0431A Dei, quidquid nequius vel turpius aspirante Satana concepisset interius, in ipsum toto
conamine maledicens et convicians jactitaret. Verum ultione Domini protinus concurrente, ipse retro corruit
resupinus, et cervice collisa spiritum exhalavit. Unde subito lamentandae mortis ejus dolore perculsus
Henricus, casum lugubrem et occasum nuntiavit Abbati, supplicans ut cum paulum processisset, ad tam triste
spectaculum remearet, dicente quoque eodem Henrico: «Hoc ei propter vos accidit, quoniam in vos
blasphemus esse et contumeliosus non timuit.» «Heu, inquit, nolit hoc Dominus, ut propter me quispiam
moriatur.»
30. Retrogressus igitur ad orationem, in qua sola in omni difficultate fidebat, se contulit, et ad 0431B
longitudinem unius Pater noster, super eum silenter oravit; et mox praecepit adstantibus illum erigere: qui
erectus, utpote jam defunctus, caput, carens cervicis suffragio, agebat miserabili circumflexu. Rursusque ait:
«Tenete, tenete firmiter ei caput.» Demum appropinquans, et saliva sua, cujus medicinali unctione persaepius
97

