per Domini gratiam concessum mihi esset, ut quod corporaliter non poteram, spiritualiter supplerem; rediens
in spiritu singulas circuirem officinas, qualiter se fratres haberent, diligentius explorans, etiam ad cellam
Novitiorum accessi: in qua cum universos in timore Dei exsultantes, et ad poenitentiae labores accinctos
invenissem, te solum nimia tristitia deperire considerans, ingemui. Cumque blandiendo tibi te mihi astringere
0423B vellem, tu me aversatus, et faciem a me avertens, amarissime fiebas, ita 1202 ut cuculla nostra lacrymis
tuis infunderetur.» Haec dicens Pater sanctus, et spiritualibus monitis aggressus captivum, moerorem fugavit,
et in spiritualis laetitiae libertatem, jam pene tristitia absorptum revocavit.
18. Vere mirabilis Deus in sanctis suis: vere ineffabilis Deus, et ineffabilia opera ejus. Quid enim in hoc
beatissimo Patre nostro magis admirer, nescio: an quod tantam et tam insolitam gratiam a Domino percipere
non semel, sed pluries meruit: seu quod tam excellentem gratiam percipiens, non eam apud se servavit, teste
conscientia; sed nec paucis familiaribus suis eam revelavit, quod certe et ipsum sine periculo vix fieri posse
videretur. Verum in publico 0423C conventu, sicut supra retulimus, coram universitate fratrum, eam sibi
collatam esse manifestavit, et tamen mentem adeo in timore Dei solidatam habuit, ut vanitatis spiritu
nequaquam pulsari timeret. Invenitur etiam in Gestis hujus beati Viri, quod adhuc in carne degens, Novitio
cuidam in Clara-Valle graviter aegrotanti, cum multitudine monachorum in spiritu apparuit, praedicens ei
quod quinta die foret moriturus; et quod ipsa quinta die, sole jam ad occasum vergente, visitans eum jussit
confidere, et nihil timere, sed recto protinus cursu pertingere ad Dominum Jesum Christum, et offerre ei
humilem suae Clarae-Vallensis familiae salutationem. Ad quam vocem Novitius, qua potuit capitis
inclinatione, et motu annuens labiorum, clausis oculis 0423D eadem hora obdormivit in Domino.
39

CAPUT XIII. DE VOCATIONE PLURIUM CLERICORUM PARISIENSIUM AD RELIGIONEM.

19. Quadam praeterea die cum vir Domini Bernardus, causa exigente Parisios adiisset <alias, Parisius
adesset> rogatu clericorum ingressus est de more scholas eorum. Quibus ostendens formam verae
philosophiae, monebat eos attentius de mundi contemptu, et subeunda pro Christo Domino voluntaria
paupertate. Explicito vero sermone, cum nemo ex eis converteretur, tristis egressus est, eo quod praeter
votum, et praeter 0424A solitum id ei accidisset: veniensque ad domum cujusdam archidiaconi, qui eum ad
hospitium suum traxerat, recessit in oratorium ibidem constitutum. Cumque coepisset orare in spiritu
vehementi, validissima compunctione totus in lacrymas resolutus est; ita ut gemitus et singultus, quos
cohibere non poterat, foris audiri contingeret. Quo comperto praefatus archidiaconus a sociis ejus requirere
coepit, quaenam esset causa tanti moeroris. Respondens autem unus ex eis, vir religiosus, quondam abbas
Fusniaci, nomine Rainaldus, qui secretorum Famuli Dei magis conscius erat, et ejus etiam relatu ista
cognovimus, dixit ad eum: «Homo iste mirabilis, totus igne charitatis accensus, et totus in Deum absorptus,
nihil aliud in mundo desiderat, nisi tantummodo, 0424B ut valeat errantes ad viam veritatis reducere, et eorum
animos Christo acquirere: et quia modo verbum vitae seminavit in scholis, et de conversatione clericorum
fructum verbi sui non recepit, Deum sibi putat iratum, cujus hodie in sua praedicatione non sensit respectum.
Hinc ista procella gemituum; hinc effusio lacrymarum: proinde hinc certissime spero, quod hodiernam
sterilitatem crastinae satisfactionis ubertas grandi fenore compensabit.»
20. Mane itaque facto cum scholas repetisset praedicator egregius, ad nutum Domini navem cogitationis
duxit in altum, et sacrae Scripturae retia laxavit in capturam. Finito vero sermone, plurimi ex eisdem clericis
per manum illius sese Domino reddiderunt. Quos ille protinus de mundi periculo, tanquam 0424C de marinis
fluctibus extractos, et vehiculis conductis impositos in salvatorium Clarae-Vallis inferre non distulit. Tandem
egressus de civitate cum comitatu suo usque ad villam Sancti-Dionysii venit, ibique pernoctavit. Summo
vero mane, cum eum recto itinere profecturum fratres illius aestimarent, 1203 dixit: «Redeundum est nobis
omnibus Parisius, quia sunt adhuc ibi aliqui ex nostris, quos etiam oportet nos inde abducere, et jungere huic
ovili dominico, ut fiat unus grex, et unus Pastor.» Cum ergo coepissent introire civitatem, vidit clericos tres a
longe in occursum ejus venientes, dixitque ad socios suos: «Expedivit nos Dominus; jam in viam nostram
proficiscemur. En isti sunt clerici, propter quos venimus.» Illi vero accedentes, cum 0424D eum adesse
cognoscerent, gavisi sunt gaudio magno, et dixerunt: «O quam desideratus advenis, beatissime Pater, quia
propositum nostrum erat adire te, et vix putabamus abeuntem consequi posse!» Qui respondens, dixit ad
illos: «Et ego noveram, dilectissimi; propterea festinabam cum panibus occurrere fugientibus vobis.
Gradiamur itaque simul, eroque per gratiam Dei ductor itineris vestri.» Adjunctis ergo caeteris supra
nominatis, secuti sunt Hominem sanctum adhaerentes ei, et sub disciplina magisterii ejus spiritualem
militiam exercentes cunctis diebus vitae suae.
40

CAPUT XIV. DE MIRABILI DONO PROPHETIAE IN SANCTO BERNARDO, ET DE PRAEDICTIONIBUS

EJUS IMPLETIS.
0425A

21. Ad benedictionem hujus sancti patris Bernardi, quidam aliquando Novitii ejus veterem hominem cum
actibus suis exuentes, novum qui secundum Deum creatus est in justitia et sanctitate veritatis, induerunt; de
94

