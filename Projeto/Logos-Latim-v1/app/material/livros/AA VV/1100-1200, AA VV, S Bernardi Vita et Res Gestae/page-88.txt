2. Dum appropinquaremus Pictavim, coepit dominus Abbas infirmari, ita ut paulo minus eum poenitere
inciperet oneris, non itineris hujus. Ibi ad nostram et ipsius consolationem facta vox ad eum in visione
cantans: 1193 Et domus impleta est ex odore unguenti (Joan. XII, 3). Erat autem 0411A cantus ut versiculi, et
tantummodo punctum ultimum deerat in hunc modum: Et domus impleta est ex odore unguenti. Quo defectu
quid significatum credamus, sequentia manifestant. Altera die cum iterum decubaret, sic in os ejus missum
est canticum novum, Laetabitur justus in Domino (Psal. LXIII, 11), ut evigilans saepius nil aliud posset
cogitare. Pictavi, dum nocte sederemus, et ipse cum candela solus deambularet, exstincta est candela, et
abbas Chari-Loci vidit eum sine lumine ambulantem. Proinde autem cum sonitu quodam, ut ipse confessus
est, candela reaccensa est, et ardentem eam usque ad nos deportavit.
3. In urbe Burdegali res facta est digna miraculo, quod obstinatissimos animos clericorum convertit, 0411B
ut concederent in sede episcopali Regulares ordinari canonicos, pro qua re per septem annos excommunicati
parvipendebant omnino: ita ut quinquennium exsularet archiepiscopus, vacaret ecclesia, reditus illi violenter
diriperent, et tam exosus esset omni populo archiepiscopus, ut in ingressu etiam omnibus nostris
exprobrarent, dicentes, «Quoniam isti sunt de patronis archiepiscopi.» Sed mutavit animos eorum sermo Dei
vivus et efficax, praeter spem universorum, qui noverant negotii difficultatem et obligationes pessimas nimis.
In castro quod dicitur Bragerach, allatus est ad eum vir nobilis, gravissima infirmitate laborans, et ex illa hora
convaluit, ut postea didicimus. 0411C Homo civitatis illius, pauper et inops, laudat hodie nomen Domini, qui
longa infirmitate fractus viribus, laborare non poterat, aut operari quidquam: sed benedicto pane vescens,
cum per aliquot dies sequeretur nos, fortis et incolumis est reversus. In Caturcensi urbe quidam serviens
episcopi percussus in capite, oculi unius lumen amiserat: sed signante eo visum recepit. Ibidem burgensis
quidam bibit aquam ab eo benedictam, et visum est ei ac si projiceretur super caput plenum vas aquae; et ex
hora convaluit a febre, qua per septem annos laboraverat.
4. Jam vero Petragorici populi devotionem quis explicet? Paulo minus suffocabant eum; adeo ut necesse
habuerit clam discedere ab eis. In Tolosana 0411D urbe satis devote susceptus est; sed per paucos dies plus
quam satis, et etiam plus quam nimis fuere devoti. Paucos quidem habebat civitas illa, qui haeretico faverent:
de textoribus, quos Arianos ipsi nominant, nonnullos. Ex his vero qui favebant haeresi illi plurimi erant, et
maximi civitatis illius. Denique non longe ante adventum nostrum unum e ditioribus civitatis illius cum
uxore ejus seduxerant, ut relicta substantia sua et parvulo filio in villam secederent, quae haereticis plena est,
et nullis deinceps propinquorum persuasionibus 0412A reduci potuerant. Vocatus est ergo Henricus, vocati sunt
Ariani: et pollicitus est populus, quod nemo eos deinceps susciperet de caetero, nisi venirent et palam
loquerentur. Fugas Henrici, et Arianorum latibula longum est enarrare. Fugerunt siquidem qui in civitate
erant Ariani, audientes signa et mirabilia quae fiebant. Fautores eorum abnegaverunt eos, et credimus omnino
perfecte liberatam civitatem ab omni haereticae contagio pravitatis. De militibus promisere nonnulli, quod
deinceps expellerent, et non manu tenerent eos. Si qui vero cupidi fuerint, et aliter voluerint agere,
haereticorum munera diligentes, data est sententia in haereticos et in fautores eorum, atque in omnes qui
manu tenuerunt eos, ut 0412B neque in testimonio, neque in judicio suscipiantur, nemo communicet in
convivio, neque in commercio. Henricum fugientem secuti et persecuti sumus, sed ille eo amplius fugiebat.
5. In ipsis sane castellis quae seduxerat, locutus est dominus Abbas, et libenter audiente populo
crediderunt qui erant praeordinati ad vitam. Milites quidem nonnullos invenimus obstinatos, sed non tam
errore, ut nobis videtur, quam cupiditate et voluntate mala. Oderunt enim clericos; et gaudent facetiis
Henrici, et quia id loquitur eis unde occasionem habeant et excusationem malitiae suae. Omnes tamen
affirmabant quod deinceps non manu tenerent eum, siquidem domini Abbatis colloquium 0412C 1194
refugisset. Data proinde sententia est in haereticum et in fautores ejus, et patefacta est omni populo pessima
ejus vita, et quomodo in Pisano concilio omnes quas nunc praedicat haereses abjuraverit, et redditus domino
Abbati, litteras acceperit ab eo in Clara-Valle, ut ibi monachus fieret. Credimus annuente Domino malitiam
ejus finiendam brevi. Terra tam multiplicibus errorum doctrinis seducta, opus haberet longa praedicatione:
sed dominus Abbas nec tanto labori sufficere videtur, et multo magis timet molestus esse fratribus suis; et hic
est, ni fallimur, ejus quem praediximus puncti defectus in cantu versiculi quem audivit.
6. Acceptis ergo a Clara-Valle multis hinc inde litteris, cum omni festinatione revertetur: et credimus 0412D
annuente Deo quod non longe post octavam Assumptionis beatae Mariae visuri sitis desiderium, merito
desirabilem virum. Utinam enim nossemus quantum et quam inaestimabile donum dederit nobis Deus Patrem
sanctum, advocatum fidelem, patronum potentem, pastorem bonum, plenum gratia et virtutibus coram Deo et
omni saeculo! Denique quod in certis locis virtutes occultet humilitate, certis didicimus experimentis, quando
per ejus discessum continuo sanabantur infirmi, uti sic esset illis bene, ut ipsum nemo magnificaret. Ubi vero
0413A necesse fuit, maluit, ut ipse confessus est, sustinere proprium periculum, quam saluti eorum non
providere.

88

