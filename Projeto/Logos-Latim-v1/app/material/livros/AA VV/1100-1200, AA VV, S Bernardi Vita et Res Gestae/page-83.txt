quis objiceret illud de Evangelio: Quanta audivimus facta in Capharnaum? fac et hic in patria tua (Luc. IV,
23). Aderat enim venerabilis episcopus Lingonensis Godefridus, beati Viri quondam filius professione, nunc
pater officii dignitate. Aderant et principes quidam, et milites terrae nostrae non pauci. Quarta feria, cum jam
desideratae Valli magis appropinquaret desideratus et ipse, multiplicata sunt miracula manifesta: ut plus
quam propheta probaretur, propheticus honor non deerat, ne ipsa quidem in patria sua. Ipsa siquidem die in
vico Campaniae cui nomen Davamant, in honore beatae Agathae, cujus festivitas 0400D agebatur, Missarum
solemnia celebravit. Necdum secesserat ab altari, et ecce vir quidam caecum filium offerebat, cujus oculos
sputo liniens tetigit, et illuminatus est ipsa hora.
43. In oppido cui nomen Rosnay, languidum et penitus debilem virum plaustro deportabant, cui solum
videbatur superesse sepulcrum: et huic quoque coram omni populo et militibus multis manum imponens,
ambulare eum fecit sine dilatione; et stupentibus universis, quo prius fuerat deportatus, plaustrum sequebatur
incolumis. Similiter et puerum, qui et ipse a diebus multis ne unum quidem passum poterat ambulare,
signavit, ubi castrum est egressus; et statim libere ambulavit. In eadem strata, aliud situm est castrum, quod
Brena 0401A ab indigenis nominatur. Illic transeunte viro Dei, per orationem et benedictionem ejus puella
clauda gressum recepit. Ubi vero egressus est, stipem quaerebat ab eo caeca mulier et mendica. Intuens 1186
autem Vir in eam misericorditer, «Tu, inquit, argentum quaeris, sed Deus tibi visum restituet:» accedensque
signavit eam, et coram omnibus illuminata est ipsa hora. Interrogata vero quandiu caeca fuisset, ab his
undecim annis nihil penitus se vidisse respondit. Sic apostolicus Vir apostolicum imitatus exemplum, et
petitionem mendicantis, et spem liberalitate sanctissima superavit. Nec longe processerat, et ecce puer uno
oculo caecus benedictionem flagitat, tactum requirit. Quid ei negaret, qui dederat non petenti? Nihil
cunctatus signavit 0401B oculum caecum, et eum quo videre solebat manu claudens movit digitum coram eo, et
quid ageret inquisivit. Audientes peregrini quidam quod Homo Dei transiret, socium suum surdum ei cum
precibus obtulerunt: cujus aures sputo liniens, et immittens digitos suos, auditum reddidit ei ipsa hora.
Exinde cum paululum processisset, secutus homo eum, gratias egit, et signum crucis ab eo accepit, ut in
exercitum Domini proficisceretur.
44. Ipsa die venimus Barrum super Albam, quod nominatissimum oppidum est, tribus a Clara-Valle
millibus distans. Quinta igitur feria Vir sanctus Missarum solemnia celebravit in ecclesia sancti Nicolai. Illic
ad nova divinae virtutis magnalia obstupuere Barrenses. Addidit adhuc magnificare 0401C famulum suum
Dominus, et oculos pueri caeci nati sub manu ejus aperuit. In eadem basilica post Missarum celebrationem,
puella contracta, cujus tali adhaeserant renibus, erecta est, et libere ambulabat. Altera quoque puella, quae
stare omnino non poterat, ibidem adepta est sanitatem. Item mulier clauda gressum recepit, et quam cito
signata est, virtutem sentiens, jussit pulsari campanas, sicut ad singula quaeque miracula faciebant. In eodem
loco, duo surdi et muti a nativitate receperunt auditum pariter et loquelam: alter quidem puer, alter
adolescens erat notissimus in oppido illo. Adhuc autem surdus unus auditum recepit, et puella ex utero matris
suae impos manibus, sanata 0401D est ipsa hora. Alteri quoque manum aridam ante domum eleemosynariam,
cum jam proficisceretur, restituit sanitati. Ipsa die dispensator bonus multiformis gratiae Dei fuit redditus
Clarae-Valli, reportans manipulos pretiosos, instar patriarchae Jacob cum duabus turmis regrediens. Nam et
triginta secum adduxit, et totidem fere, facto jam voto et constituta die, venturos praestolabatur. Quid ergo
dicemus ad haec? Felix nimirum, cujus oratio tam accepta, tam salubris tactus, sermo tam vivus et efficax
invenitur! felix anima, quam implevit Dominus oleo gratiae prae participibus suis! felix 0402A lingua tot
animarum medens vulneribus desperatis! felix manus gratia sanitatum, et tot virtutum affluens signis!
21
CAPUT XIV. DE MIRACULIS CLARAE-VALLI, TRECIS, STAMPIS, SENONIS, ET VICINIS LOCIS PER
BERNARDUM PATRATIS.
45. Paucos dies Clarae-Valli faciens Pater sanctus, ne intromitterentur infirmi, fratrum quieti providens,
interdixit. Ipsa tamen die qua exiturus erat, juvenem Lingonensem, cujus auris altera ab annis multis penitus
obsurduerat, venerabilis episcopus noster obtulit: et confestim audivit homo, et gratias egit celeri medicinae.
Egrediens autem pater monasterii januam, invenit languentium multitudinem caecorum, claudorum,
aridorum; plurimique 0402B in tumultu illo sub manu signantis desideratam adepti sunt sanitatem. Ubi vero
montem ascendit, obvium habuit puerum surdum et mutum, qui diebus multis inter fratres nostros Fontarciae
manserat, tantum innuens eis. Hujus linguam sputo liniens, et auribus ejus immittens digitos suos, Deum
nominare jussit, coepitque puer paulatim loqui: sed adhuc vox in gutture laborabat. Quod advertens unus ex
fratribus nostris, rursum obtulit eum, rogans ut gutturi ejus manum imponeret. Statimque locutus est libere,
cum multis lacrymis gratias agens Deo. Tandiu siquidem surdus et mutus exstiterat, ut ei nomen proprium
penitus excidisset, et nesciret quis vocaretur. Vix recordatus civitatis nomen unde fuerat oriundus,
Parisiensem 0402C se esse dicebat. In eodem itinere surdus alter audivit, pueri duo claudi gressum 1187
receperunt; et prope Mundivillam (sic enim vocatur viculus, duobus ferme a monasterio millibus distans)
curatus est paralyticus senex nobis astantibus, turbis acclamantibus vehementer. Villa super Arnam
nominatur, ubi pernoctavimus ipsa die. Mane vero in basilica post missae celebrationem adolescens altero
83

