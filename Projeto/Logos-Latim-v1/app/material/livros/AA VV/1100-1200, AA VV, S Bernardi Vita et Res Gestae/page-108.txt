audivimus, non sine multo timore et tremore reminiscimur. Is namque dum quadam vice ad morum
gravitatem, disciplinaeque custodiam, melliflua 0452B nos admonitione adhortaretur, asserebat anteriori
tempore animas fratrum defunctorum cuidam spirituali viro, ejusdem coenobii monacho, visibiliter
apparuisse, seque poenalibus locis deputatos, miserabili querimonia prodidisse: non quia gravius aliquod
peccatum commisissent, sed quia quotidianas negligentias vitare minore sollicitudine, quam oportuerat,
curassent. Si ergo beatis illis temporibus, quibus negligentia vix per rimulas intrabat, rubiginem culpae,
districti Judicis animadversio poenalis, nimiumque molesta rasura abradebat: quid de nostrorum temporum
miseria sentiendum, et quando negligentia non jam per rimulas, sed per rimas, vel potius per rupturas
tepiditatis irrumpit? Quapropter, ne forte post negligentiam et torporis incuriam 0452C mors malitiae et
iniquitatis intret per fenestras nostras, quoniam tempus, quod omnia consumit, etiam religionem enervat, cum
procliviores sint homines ad sectanda vitia potius quam virtutes; discussa totis viribus ignavia, vestigiis
praecedentium patrum viriliter inhaerere satagamus, eorum memoriam in cordibus nostris versando,
eorumque sacros actus frequenter et libenter relegendo: quatenus per rectitudinem operis ipsorum nobis
fortitudo operis, quasi de speculo lucidissimo appareat; sicque salubri verecundia confusi, discamus bona
etiam quae agimus, omnino imperfecta reputare, atque ad ampliorem justiciae perfectionem semper anhelare.
Si quis vero multum proficere volens, sed non valens, 0452D ideoque taedio affectus remissius agere coeperit,
audiat quid sanctus pater Bernardus 1223 dicat: «Nolo,» inquit, «repente fieri summus: paulatim proficere
volo.» Si ergo in studio proficiendi non continuo sequitur effectus, est tamen omni proficere volenti quodam
prodire tenus, si non datur ultra: solumque nolle proficere, totius negligentiae et dissolutionis, atque ad
extremum mortis et damnationis occasio est.
67. Obsecro itaque eos qui ista lecturi sunt, per Dominum nostrum Jesum Christum, ne sola haec
curiositate legisse velint, sed diligenti consideratione pensent, quid in suis moribus a norma justitiae, quae in
sanctis patribus insigniter refulsit, exorbitet et 0453A quidquid in se a tramite verae religionis alienum
repererint, totum hoc in quotidiano vitiorum et virtutum conflictu ad lineam veritatis corrigere festinent. Nam
sicut jure omnium hominum stolidissimus censetur, qui ad arborem viriditate foliorum atque ubertate fructus
pulcherrimam veniens, foliorum inanitate ventrem farciret, et ab utilitate fructus jejunus remaneret: eadem
rationis aequitate stultissimus reputatur, qui venustissimam et fecundissimam seriem strenuae conversationis
patrum sanctorum relegens, velut chronica tantum, vel annales regum, ad solam curiosam notitiam rerum
eam transcurrit, et nihil ex his quae legit, ad accendendum in se compunctionis fervorem, ad detergendam
conscientiae suae rubiginem, et ad librandam morum 0453B suorum inaequalitatem manu sanctae devotionis
decerpit. Neque enim propterea patrum praecedentium laudabilia gesta describuntur, ut vanae et inquietae
curiositati serviatur: sed, ut per ea rudes instruantur, infirmi confortentur, lascivi gravitatem sectentur, duri
corde compungantur, devoti ad perfectionem informentur, et ut per aedificationem et consolationem
legentium 1224 sancta Ecclesia roboretur, et laus Dei, cujus dona sunt bona nostra, per gratiarum actionem
amplificetur.
68. Caeterum in hac sola parte veniam a studiosis lectoribus petimus, quod aliquibus in locis sensum, vel
summam verborum quae dicta sunt, retinentes, eamdem summam competenti formula orationis 0454A vestire
curavimus: nam de rebus ipsis absit, ut, quantum in nobis fuit, minimum saltem articulum aliter, quam rei
eventus fuit, mentiendi libidine laesa conscientia poneremus. Ipse autem aeternus Deus, aeterni Dei Filius,
Dominus noster Jesus Christus, qui in diebus humilitatis suae sacramentum perfectae poenitentiae sanciens,
et fundamentum verae religionis jaciens ait: Si quis vult post me venire, abneget semetipsum, et tollat crucem
suam, et sequatur me; (Matth. XVI, 24); quique extremis diebus istis, quando senescente jam mundo, fides
fluctuat, spes titubat, charitas frigescit, incentivum sancti amoris sui per Cisterciensis Ordinis puritatem
multorum cordibus infudit, et ejusdem sacri Ordinis splendidissimam columnam, reverendissimum scilicet
patrem 0454B nostrum sanctum Bernardum in Clara-Valle erexit: ipse, inquam, Dominus ac Deus noster per
merita et intercessionem sanctorum patrum, de quorum vita et moribus ad aedificationem posterorum aliqua
conscripsimus, donet nobis ita vestigiis eorum inhaerere, ita simplicitatis et innocentiae sensum retinere, ita
per continentiam carnis in humilitate vera roborari; ut ad illam aeternae beatitudinis gloriam, ad quam
eosdem patres indubitanter credimus pervenisse, etiam nos, cooperante gratia Dei, quandoque pervenire
mereamur, praestante eodem Domino nostro Jesu Christo, qui cum Patre et Spiritu sancto vivit et regnat
Deus per immortalia saecula saeculorum. Amen.

108

