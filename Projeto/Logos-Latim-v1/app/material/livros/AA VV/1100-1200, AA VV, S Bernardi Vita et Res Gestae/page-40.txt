9. Nec tacendum quod ex praedicatione itineris Jerosolymitani grave contra eum quorumdam hominum vel
simplicitas, vel malignitas scandalum sumpsit, cum tristior sequeretur effectus: quod tamen verbum dicere
possumus ab eo quidem initium non sumpsisse. Cum enim multorum jam animos permovisset audita necessitas,
a rege Francorum semel et iterum propter hoc expetitus, apostolicis etiam litteris monitus, nec sic acquievit super
hoc loqui, vel consilium dare, donec per ipsius tandem summi Pontificis generalem epistolam jussus ab eo est
tanquam Romanae Ecclesiae lingua exponere populis atque principibus: cujus epistolae tenor fuit, ut in
poenitentiam et remissionem peccatorum iter 0308D arriperent, aut liberaturi fratres, aut suas pro illis animas
posituri. Haec et hujusmodi super hoc poterant veraciter dici: sed dicendum potius id quod potius fuit. Evidenter
enim verbum hoc praedicavit, Domino cooperante, et sermonem confirmante sequentibus signis. Sed quantis, et
quam multiplicibus signis? Quanta vel numerare, nedum narrare difficile foret. Nam et eodem tempore scribi
coeperant, sed ipsa demum scriptorem numerositas scribendorum, et materia superavit auctorem: nimirum cum
aliquando una die viginti, seu etiam plures ab 0309A incommodis variis sanarentur, nec facile ab hujusmodi dies
ulla vacaret. Denique plures eo tempore Christus, per Servi sui tactum et orationem, ex ipsis etiam matrum uteris
caecos videre, claudos ambulare; aridos convalescere, surdos fecit audire, et mutos loqui; mirabilius restituente
gratia, quod minus praestitum fuerat a natura.
10. Nec tamen ex illa profectione orientalis Ecclesia liberari, sed coelestis meruit impleri et laetari. Quod si
placuit Deo tali occasione plurimorum eripere, si non Orientalium corpora a paganis, Occidentalium animas a
peccatis; quis audeat dicere illi, Quid fecisti sic? Aut quis recte sapiens, illorum magis non doleat, qui ad priora,
vel pejora forte prioribus scelera redierunt, 1121 quam eorum mortem, 0309B qui in fructibus poenitentiae
purgatas variis tribulationibus Christo animas reddiderunt? Alioquin, quamlibet dicant Aegyptii, dicant filii
tenebrarum, qui veritatem nec videre valeant, nec proferre, Callide eduxit eos, ut interficeret in deserto (Exod.
XXXII, 12): patienter tolerat Christus Salvator opprobrium, quod tantarum animarum salute compensat. Meminit
hujus verbi ipse quoque venerabilis Pater, inter caetera dicens: «Si necesse sit unum fieri e duobus, malo in nos
murmur hominum, quam in Deum esse. Bonum mihi, si dignetur me uti pro clypeo. Libens excipio in me
detrahentium linguas maledicas, et venenata spicula blasphemorum, ut non ad ipsum perveniant. Non recuso
inglorius fieri, ut non irruatur in Dei gloriam (cap. 1).» Haec quidem ille in 0309C libro de Consideratione secundo.
Accidit autem, ubi primum de ejusdem exercitus dissipatione lamentabilis intra Gallias insonuerat rumor, ut
illuminandum Dei Famulo filium caecum offerens pater, multis precibus vinceret excusantem. Et imponens
Sanctus puero manum, orabat ad Dominum, quatenus, si ab eo verbum praedicationis illius exierat, si praedicanti
Spiritus ejus adfuerat, in illius illuminatione ostendere dignaretur. Dum vero post orationem orationis
praestolaretur effectum: «Quid facturus sum,» ait puer? «video enim.» Attollitur illico clamor astantium. Plures
enim non modo e fratribus, verum etiam e saecularibus aderant, qui ut puerum videre videntem, multipliciter
consolati, Deo gratias referebant.
0309D 11. 0310A optimum militum Templi, tunc ministrum, nunc etiam magistrum Militiae Templi, qui ipsius
secundum carnem avunculus erat. «Vae principibus nostris, ait. In terra Domini nihil boni fecerunt: in suis, ad
quas velociter redierunt, incredibilem exercent malitiam, et non compatiuntur super contritione Joseph.
Confidimus autem quia non repellet Dominus plebem suam, et haereditatem suam non derelinquet. Porro dextera
Domini faciet virtutem, et brachium suum auxiliabitur ei; ut cognoscant omnes quia bonum est sperare in
Domino, quam sperare in principibus.»> Sed de his hactenus.
CAPUT V. De erroribus Petri Abaelardi, et Gilleberti Porretani opera sancti Bernardi confutatis.
0310B 12. Jam et illud propter posteros memorandum, quam multipliciter Ecclesiae sanctae Viri Dei doctrina
profuerit in Catholicorum moribus corrigendis, in schismaticorum furoribus comprimendis, in haereticorum
erroribus confutandis. Siquidem praeter eos quos docuit sobrie, et juste, et pie vivere in saeculo; quantos etiam
perfectius valedicere saeculo persuasit, vel ex hoc liquet, quod non cessavit, quamdiu vixit, deserta saeculi,
saeculi desertoribus implere. Cujus ministerio videtur propheticum illud etiam corporaliter exhiberi: Posuit
desertum in stagna aquarum, et terram sine aqua in exitus aquarum. Et collocavit illic esurientes, et
constituerunt civitatem habitationis. Et seminaverunt agros, et plantaverunt vineas, et fecerunt fructum
nativitatis. 0310C Et benedixit eis, et multiplicati sunt, et jumenta eorum non minoravit (Psal. CVI, 35-38). Sane in
diebus schismatis generalis, quam fideliter Servus Domini stetit in confractione in conspectu ejus, ut averteret
iram ejus; quam efficaciter stetit et placavit et cessavit quassatio; quam denique evidenter in tempore irae factus
est reconciliatio; non modo latius prosequendum. Sufficere interim potest, si ipsius super hoc scribentis ad eum
Innocentii papae 1122 verba ponamus: «Quam firma,» ait, «perseverantique constantia causam beati Petri et
sanctae matris tuae Romanae Ecclesiae, incandescente Petri Leonis schismate, fervor tuae religionis et
discretionis susceperit defendendam, et 0310D se murum inexpugnabilem pro domo Dei opponens, animos regum
ac principum, et aliarum tam ecclesiasticarum quam saecularium personarum, ad catholicae Ecclesiae unitatem,
et beati Petri, ac nostram obedientiam, frequentibus argumentis, et ratione munitis reducere laboraverit; magna,
quae Ecclesiae Dei et nobis provenit, utilitas manifestat.» In quibus autem pro fide quoque quam magnifice
egerit servis fidelis et prudens, breviter intimandum.
13. Fuit in diebus illis Petrus Abaelardus magister insignis, et celeberrimus in opinione scientiae, sed de fide
perfide dogmatizans. Cujus cum blasphemiis 0311A plena gravissimis volitare undique scripta coepissent, profanas
40
0308C

