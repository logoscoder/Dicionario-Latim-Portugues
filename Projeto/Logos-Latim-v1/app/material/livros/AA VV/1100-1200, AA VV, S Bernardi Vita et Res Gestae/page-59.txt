0351
LIBER QUINTUS, AUCTORE GAUFRIDO MONACHO CLARAE-VALLENSI.
CAPUT PRIMUM. De pace inter civitatem Metensem et vicinos quosdam principes opera beati Bernardi
reformata; editisque ea occasione miraculis.
0351A
1. Cum post tantos et tam multos jam labores ac sudores Dominus dilecto suo Bernardo Clarae-Vallensi abbati
diu desideratum pretiosae mortis somnum dare disponeret, et fidelem servum in requiem introducere suam;
coepit magis ac magis promptus in ipso proficere spiritus, et caro infirma deficere. Cognoscens enim Vir sanctus
prope esse jam bravium, solito currebat alacrius, et terrestris suae habitationis dissolutionem sentiens imminere,
votis uberioribus aspirabat ad habitationem ex Deo, domum non manufactam, aeternam in coelis. In cujus 0351B
purissimo pectore sacri sese desiderii flamma non capiens, crebris erumpebat indiciis, et ignitum eloquium
vehementer fervoris interni vehementiam declarabat, sicut in sanctis animalibus per prophetam inter caetera
describuntur scintillae quasi aspectus aeris candentis (Ezech. I, 7). Corpus lectulo decubans variis exercebatur
incommodis: animus tamen nihilominus liber et potens, quae Dei erant exercebat invictus, non cessans in mediis
quoque doloribus meditari sacrum aliquid aut dictare, orare affectuosius, fratres studiosius exhortari. In oblatione
Hostiae salutaris, quam usque ad defectum ultimum vix aliquando intermisit, artus sibi vix cohaerentes vigore
spiritus sustentabat, semetipsum pariter offerens acceptabilem hostiam Deo in 0351C odorem suavitatis. Quo
tempore ad avunculum suum Andream militem Templi, qui et regionis Jerosolymitanae maxima 1151 columna
habebatur, epistolam scribens inter caetera ait: «Ego enim delibor, nec puto me longum facere super terram
(Epist. 288).
2. 0351D ab hac vita migraret, et absens ipse benedictionis extremae participio fraudaretur. At ille benedicens ei,
et dicens, «Ne timeas, et incolumis reverteris, et me quoque sicut desideras, invenies;» consolatum illum emisit.
Profectus idem frater, in territorio Argentinensium astrictum glacie fluvium 0352A pertransibat. Tum subito fracta
glacie sub pedibus muli, quo vehebatur, corruit, et sub glaciem vehemens illum unda trahebat. Quid faceret
mersus flumine, glacie clausus? Recordatus est Patris sui, recordatus est promissionis ejus, quae inanis esse non
potuit. Continuo siquidem, ut hodie quoque fatetur, Patrem sanctum sibi visus est habere praesentem: tantaque
suavitate perfusus est, ut nec impetum amnis, nec molestiam frigoris, nec spirandi difficultatem, nec ullum
denique incommodum sentiret aut metum. Nec mora, contra fluminis impetum sine suo conatu divina virtute
reductus, ad ipsum, per quod ante ceciderat, foramen se reperit, marginem arripit, exit intrepidus, illaesus evadit,
expleto negotio redit incolumis, et fideli promissione, 0352B sicut ipse promisit, inventa, multiplices gratias agit:
ad sacrum cujus tumulum tam devotus hodieque persistit, quam certus est ejus sese meritis, velut de tumulo, et
quidem satis horribili, revocatum. Sed non est nobis super hoc declamandum. Alii antiqua miracula conferant:
nec minus hunc mirabiliter, quam beati Benedicti puerum Placidum, nec minori asserent a periculo liberatum;
qui etiam, si viderent quem astrictus glacie reddidit fluvius, ei compararent, quem evomuit cetus: nobis sufficit
brevis et pura narratio.>
3. Cum adhuc Pater sanctus in suo Clarae-Vallensi coenobio, licet lectulo decubans, cursum vitae viriliter
consummaret, gravis admodum plaga Metensi populo supervenit. Egressi enim in multitudine 0352C gravi
adversus vicinos principes, a quibus praetermorem lacessitam se esse tanta civitas indignabatur, traditi sunt multi
in manus paucissimorum. Conclusi denique inter Frigidi-Montis (sic enim eum appellant) et Mosellae amnis
angustias, ac mutuo sese impetu collidentes, una hora, sicut dicebatur, plus quam duo millia corruerunt, quidam
gladiis trucidati, plures amne submersi. Vehementi igitur indignatione concepta, nobilis illa civitas totis ad
ultionem viribus parabatur, cum e regione adversarios quoque et fortiores praeda copiosa, et audaciores fecisset
eventus. Imminebat totius provinciae certa vastatio, cum venerabilis eorum metropolitanus Illinus archiepiscopus
Treverensis, dolens anxie de praeteritis, sed adhuc graviora formidans, 0352D et dignam gerens suorum
sollicitudinem filiorum, unicum in tanta necessitate petiit refugium, et expetiit Virum Dei. Veniens ergo ClaramVallem, ipsius atque omnium fratrum vestigiis tota humilitate prostratus, rogabat et obsecrabat, ut se tantis
dignaretur opponere malis, quibus alter nemo 0353A posse modum ponere videretur. Dominus autem, sicut semper
fidelis servi sui direxerat vias, et in praecipuis quibusque causis aptissimo usus fuerat instrumento, ex paucis ante
diebus aegritudinem corporis ejus aliquatenus relevarat. Quibus diebus cum ad litteras venerabilis Hugonis
Ostiensis episcopi rescriberet, ait: «Verum est quod audistis. Infirmatus sum usque ad mortem, sed interim, ut
sentio, revocatus ad mortem, atque hoc, ut me sentio, non diu (Epist. 307).» Vitam quippe mortalem mortem
magis quam vitam reputans, non a morte, sed ad mortem revocatum se sentiebat, cum ab exitu revocaretur, licet
sentiens haud diutius differendum.
4. Quod quidem saepius erga eum providentia divina disposuit, in cujus manu placita erat anima 0353B illius, ut
1152 quoties eum grandis aliqua necessitas evocaret, vincente omnia animo, vires corporis non deessent,
mirantibus qui videbant eum, et robustos homines in tolerantia superare. Expletis namque negotiis, velut in se
rediens, multiplicibus infirmitatibus laborabat, ut vix viveret feriatus, qui occupatus deficere nesciebat. Cui in
opere novissimo tam manifeste, tamque magnifice divina adfuit virtus ut ex laboribus vires capere videretur.
59

