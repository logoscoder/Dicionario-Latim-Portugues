dominantium reparavit, et potenti virtute restituit. Eodem etiam 0341A tempore intra Leodiensium fines, praeter
innumera alia, quae brevitatis studio praeterimus, juxta oppidum quod Fontanas vocant, orante eo aperuit
Dominus oculos caeci nati. Hujus non modo oculi caeci, sed etiam ipsae quoque palpebrae clausae et emortuae
erant: quas sacratissimis digitis suis aperiens Vir beatus, divino munere et vigorem palpebris, et pupillis praestitit
claritatem. Confestim denique idem puer lucem miratus ignotam. maxima eum exsultatione clamabat: «Video
diem, video omnes homines, video capillatos.» Plaudens quoque manibus et tripudians: «Deus, inquit, ex hoc
jam non offendam ad lapides pedes meos.» In urbe etiam Cameraco celebranti Missarum solemnia Viro Dei
surdum et mutum a nativitate 0341B puerum offerebant. Quem audientem protinus et loquentem, qui propius
aderant, super gradum ligneum statuere, ut de eo loco eminentiori novo sermone populum salutaret. Nec mirum
quod mira plebis devotio, mira protinus vociferatio sit secuta. Et haec quidem super iis quae in regno Germaniae
in manu Servi sui mirabiliter operatus est Deus, e pluribus pauca sufficiant.
35. Nam et in Hispaniis, ubi praesens ipse non fuit, sanctitatis ejus indicia claruerunt. Cum enim fidelis servus et
prudens, et pretiosum dominicae crucis fructum undique colligeret, atque iterum propagaret ubique; contigit ut
de filiis suis in Hispanias mitteret, in illis quoque sicut in caeteris gentibus fructum aliquem habere desiderans.
De quorum 0341C numero Albertus quidam faber in loco, cui nomen est Superadum, gravissima valetudine
occupatus, per multum jam tempus jacebat paralyticus in grabato. Interim per abbatem suum incommodum suum
nuntiat Patri sancto, et ut sui misereatur exorat. Eadem autem die qua Vir beatus in Clara-Valle pro eodem
paralytico ad petitionem sui illius abbatis oravit, currente velociter verbo virtutis, et virtute orationis, ille in
Hispaniis repente convaluit, tanquam vas plenum aqua suo sentiens capiti superfundi. Regressus quidem abbas
cum praedictum fratrem incolumem reperisset, diligenter sciscitatus ab eo modum et tempus suae liberationis,
certissime comperit orante 0341D in Galliis Dei Famulo, illum in Hispaniis esse curatum.
36. Et quia semel ad Hispanias vertimus stylum, illud quoque quod contigit de Viro Dei reverendissimo Petro
Asturiensi episcopo, prosequamur. Is quidem Petrus 1144 nobilis genere, monachus professione, pietate
devotus, in coenobio quodam, quod eo tempore ipse regebat, tam vehementi dolore capitis laborabat, ut nec
Regulam observare jejunii, nec sine pelliceis posset pileis stare. Audiens autem celeberrimam virtutum famam
quae 0342A per Dei Hominem efficiebantur, per quemdam fratrem legationem mittit suae supplicationis, et opem
flagitat suae intercessionis. Cui Vir sanctus laneum , quo ipse utebatur, pileum misit, et promisit aegro capiti de
Domini virtute remedium. Suscepit ille missam sibi benedictionem maxima cum reverentia et devotione.
Confitens enim quam sollicite potuit delicta sua, et stola sese induens sacerdotali, ita demum velut Christi
fimbriam tangens, Servi Christi pileum sumpsit, et imposuit capiti suo. Nec tardavit fidei fructus, et
benedictionis effectus; sed miratus et ipse est, celerem protinus sentiens medicinam, et extunc usque hodie ab
hujusmodi languore sanus et incolumis annuntiat omnibus quam experiri meruerit ipse virtutem. 0342B Nam et
episcopus factus xenia illa divisit, partem mediam suis secum in scriniis honorificentissime ferens, mediam in
monasterio sub eadem veneratione deponens; nec locum scilicet unde vocatus, nec sedem cui praelatus est,
volens tanta benedictione fraudari.
CAPUT VII. De miraculis in patria et vicinia Clarae-Vallis per beatum Bernardum factis.
37. Ex hoc nobis ad ea quoque quae mirabiliter egit in regione propria, redeundum. Nam in eo forte etiam plus
quam propheta dici posse videtur, quod propheticus ei non defuerit honor, ne in patria sua quidem. 0342C multo
jam tempore, misero penitus et miserabili quodam incommodo desperabiliter laborabat. Siquidem tanquam
vivum aliquid et motabile intra praecordia sentiens, et ex magna parte phreneticus, nec consolari poterat, aut
securus esse: nec quid timeret aut pateretur, agnoscere, nisi quod daemonium esse suspicabatur. Talis ad Dei
Hominem de Bavaria Claram-Vallem usque perductus, ejus oratione perfectam meruit sospitatem. Cui etiam
formam vitae et mandata, quae deinceps observaret, idem Sanctus imponens, incolumem remisit ad propria. Nam
et usque in praesentem diem, sicut certa relatione didicimus, tam obediens perseverat, ut non modo suis
contentus sit stipendiis, sed operibus 0342D etiam pietatis intentus: ita ut mirabilior ejus morum conversio, quam
curatio videatur.> Musseium dicitur villa super Sequanam fluvium, paucis a Clara-Valle milliaribus distans. Ex
hac virum hydropicum ad Dei Hominem adduxerunt. Cui manus imponens, et orans, proprio quoque cingulo
tumentem enormiter uterum ejus accinxit, praecipiens ut incolumitate recepta, prestitutum sibi cingulum
reportaret. Nec tardavit sanitas, sed paulatim tumor abscessit. Denique circa vicesimum diem gracilis
incolumisque reversus, cingulum simul et 0343A gratias multas suo retulit curatori. Exeunti alio tempore
monasterii claustra, senem paralyticum ex proximo viculo, qui Mundivilla dicitur, obtulerunt. Subsistens autem
modice, et breviter orans, tetigit hominem, et incolumem suis precibus abire praecepit. Quo abeunte, populus
multus qui in occursum Viri Dei confluxerat, non sine lacrymis Dominum collaudabat. Item redeunti aliquando
de via, prae foribus monasterii oblatus est puer surdus et mutus. Exspuens igitur tetigit linguam ejus, et digitos
immisit in aures. Protinus autem aurium ejus obstacula facta de medio, et solutum est vinculum oris ejus.
38. Malenvilla dicitur vicus, tribus circiter milliariis a monasterio distans. Hunc quandoque 0343B pertransiens Vir
beatus, mancam puellam tetigit et curavit, quam nunc usque superstitem et incolumem esse nuper accepimus.
1145 Per idem tempus in finibus illis, apud castrum quod nominant Burdemontem, duo milites de beati Patris
virtutibus conferebant: sed minus credulus alter, «Si hunc,» inquit, «sanaverit puerum, ex tunc firmius credam.»
Dicebat autem surdum quemdam et mutum, qui apud eos nutritus, nec locutus fuisset aliquando, nec audisset.
54

