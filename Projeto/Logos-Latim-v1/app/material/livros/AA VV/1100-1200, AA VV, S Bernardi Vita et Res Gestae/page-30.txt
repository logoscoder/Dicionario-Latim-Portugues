struebant,> alii diffusis limitibus partiebantur fluvium, et extollebant saltus aquarum ad molas. Sed et fullones,
0285D et pistores, et coriarii, et fabri, aliique artifices, congruas aptabant suis operibus machinas, ut scaturiret et
prodiret, ubicunque opportunum esset, in omni domo subterraneis canalibus deductus rivus ultro ebulliens; et
demum congruis ministeriis per omnes officinas expletis, purgata domo ad cardinalem alveum reverterentur quae
diffusae fuerant aquae, et flumini propriam redderent quantitatem. Inopinata celeritate consummati sunt muri,
totum monasterii ambitum spatiosissime complectentes. Surrexit domus, et quasi animam viventem atque
motabilem haberet nuper nata ecclesia, in brevi profecit et crevit.
CAPUT VI De schismate Aquitaniae, opera Bernardi composito; et femina ab incubo daemone mirabiliter
liberata.
0286A
32. Laborabat ea tempestate sub schismaticorum oppressione tota Burdegalensis Ecclesia: et non erat in
Aquitania qui posset resistere principi, cujus animum induraverat Deus; qui, annuente Gerardo Engolismensi
episcopo, et instillante in cor ejus dissensionis semina, factus est schismatis defensor et auctor (an. 1135).
Quicunque susceptioni Petri Leonis non subscribebant, persecutionibus expositi, alii damnis, alii
proscriptionibus multabantur, alii a sedibus propriis pulsi exsulare compellebantur. Sibilabat in auribus Comitis
illius crebris persuasionibus <al. suggestionibus>, quasi serpens antiquus, 0286B veterator ille, qui diu in partibus
illis Sedis apostolicae fuerat legatus, et nunc a magistratu tanto dejectus, non poterat se pati suae solius Ecclesiae
episcopum, qui se viderat totius Aquitaniae principem et magistrum. Erubescebat enim ad primam domum
redire, cujus potentatui et Turonica, et Burdegalensis, et Auxiensis provinciae subjectae fuerant, et quidquid a
collibus Iberorum usque ad Ligerim complectitur et claudit Oceanus, paruerat ejus imperio. Consuetus igitur
praedari provincias, et sub titulo justitiae de causis emergentibus facere quaestum, infinitas aggregarat pecunias,
quae sibi erant in idolum et in apostasiae simulacrum. Videns itaque periisse sibi exactionum auctoritatem, et
solam 0286C domum, quae nuper multis stipata clamoribus, jam carebat aerariis; impatienter ferens quod manus
ejus non implerentur muneribus, homo serpentinae astutiae, festinato ad Petrum Leonis misit, ut ei legationem
concederet, et ipse ei fidelitate jurata obediret: insuper et principem terrae, et quoscunque posset, ad ejus
imperium inclinaret. Gavisus homo perditionis, quia locum, in quo dilataret malitiam suam, se invenisse putavit,
cito annuit; et libenter ei etiam in adstipulationem erroris Gilonem Tusculanum cardinalem episcopum, qui solus
de Romanis cum Petro Portuensi episcopo ei adhaeserat, celeriter delegavit.
33. Porro Gerardus ipse, qui prius se mutilatum dolebat, resumpsit cornua, et deinceps coepit securior et audacior
apparere. Nam et, quod ante non 0286D fecerat, publice procedebat mitratus, ut ipsa sacri officii insignia
ampliorem ei reverentiam in populos vindicarent. Aggreditur ergo Comitem multis pecuniis, invadit animam
1105 ejus rationibus venenatis, et hominem promptum seducit facile et corrumpit. In primis ab urbe Pictavensi
Guillelmus episcopus, vir honestus, homo catholicus, in societate et defensione universalis Ecclesiae stabilis,
violenter expellitur, et a Gerardo cardinale et adjutore suo, quia Petrum abdicabat, damnatur. Erant et aliae
familiares causae, pro quibus ei a multo tempore Comes infensus, data occasione, libentissime 0287A eum
persequitur et abjurat. Visum est autem tam Gerardo quam Comiti, ut ad confirmationem partis suae sine mora
Pictavi crearent episcopum. Et invenerunt hominem ambitiosum, nobilem quidem genere, sed degenerem fide:
quem, ut genus suum cum eo in causa ponerent, quibusdam ex clericis consentientibus elegerunt; et profanas ei
imponentes manus, exsecrabile caput ejus non tam unxerunt, quam contaminaverunt. Simile huic monstrum in
Lemovicensi Ecclesia intruserunt Ramnulfum quemdam Doratensem abbatem, quem non multo post ultio divina
secuta est. Cadens enim resupinus de equo in via plana, uno tantum lapide ultore, qui ad hoc ibi erat relictus,
infixo capiti ejus, et quassato cerebro exspiravit.
0287B 34. Audiens haec et hujusmodi vir venerabilis Gaufredus Carnotensis episcopus, cui a papa Innocentio
Aquitaniae legatio fuerat commendata, vehementer indoluit, et succurrendum periclitanti Ecclesiae, postpositis
aliis negotiis, sine ulla dilatione decrevit. Abbatem igitur Clarae-Vallensem petit et obsecrat, ut sibi ad tanta mala
eliminanda succurrat. Assensit vir Dei, et se in proximo congregationem monachorum in Britanniam, in locum
quem juxta Nannetum comitissa Ermengardis paraverat, ducturum intimat; et promittit disposita illa domo
secundum genus et species suas, se cum eo in Aquitaniam profecturum. Ibant igitur simul, et ne multis
ambagibus utar, simul Nannetum venerunt. Erat autem in regione illa misera mulier, quae a quodam 0287C
petulante diabolo vexabatur. <al. desponsavit.> Habebat autem illa virum strenuum militem, sed hujus tum
exsecrabilis commercii prorsus ignarum. Abutebatur ergo ea, etiam in eodem lecto cubante marito, invisibiliter
impurissimus ille adulter, et incredibili vexabat libidine.
35. Sex annis tantum latuit malum, nec detexit 0287D mulier perdita tanti criminis probrum. Septimo vero anno
confusa est in se ipsa, et expavit, tum propter colluvionem tam continuae turpitudinis, tum propter timorem Dei,
cujus judicio singulis momentis timebat intercipi et damnari. Confugit ad sacerdotes, et piaculum confitetur.
Peragrat loca sancta, et sanctorum implorat suffragia: sed nulla ei confessio, nulla oratio, nulla eleemosynarum
largitio suffragatur. Quotidie ut prius, et importunius a daemone infestatur. Denique in publicum tantum scelus
effusum est. Quo audito et cognito, maritus ejus contubernium exsecratur. Interea ad locum praedictum Vir Dei
cum comitatu suo advenerat: cujus ut audivit adventum infelix mulier, se ad pedes ejus tremebunda projecit.
Aperit 0288A ei lacrymis perfusa passionem horribilem, et ludificationem inveteratam; et quod nihil ei
30

