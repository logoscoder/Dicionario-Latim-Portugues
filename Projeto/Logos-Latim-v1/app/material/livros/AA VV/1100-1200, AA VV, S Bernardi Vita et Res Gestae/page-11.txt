29. Sed viri vere religiosi, et pie prudentes, et in praedicatione sermonum ejus venerabantur etiam 0243D quae non
capiebant, et in confessionibus suis, licet ad novum stuperent auditum, eo quod seminarium quoddam
desperationis praeferre videretur infirmis: tamen juxta sententiam sancti Job, nefas putabant contradicere
sermonibus Sancti (Job. VI, 10), non excusantes, sed accusantes infirmitatem suam in conspectu Hominis Dei, in
quo nemo vivens justificari potest in conspectu Dei. Unde factum est ut fieret magistra magistri pia humilitas
discipulorum. Cum enim ad nutum arguentis humiliarentur qui arguebantur, coepit etiam spirituali magistro
adversus fratres humiles et subjectos zelus suus esse suspectus, in tantum ut ipse jam potius accusaret
ignorantiam 0244A suam, et defleret necessitatem, quod silere non liceret, cum nesciret loqui: quod non tam alta ad
homines, quam indigna hominibus loquendo laederet conscientias auditorum: quod tam scrupulose perfectionem
a fratribus simplicibus exigebat, in quo se nondum inveniret ipse perfectum. Cogitabat namque eos multo
meliora et viciniora saluti suae in silentio suo meditari, quam ab ipso audirent: devotius et efficacius salutem
suam operari, quam ex ejus exemplo acciperent: ex praedicatione vero ejus scandalizari potius quam aliquid
concipere aedificationis. Cumque super hoc vehementius turbaretur et contristaretur, et diversae cogitationes
ascenderent in cor ejus, post multos cogitationum flexus et cruciatus cordis, decrevit ab exterioribus omnibus
0244B ad interiora sua recolligere se, ibique in solitudine cordis et secreto silentii continere, et praestolari
Dominum, donec quocunque modo misericordiae suae super hoc ei suam revelaret voluntatem. Nec tardavit
misericordia Dei auxilium in tempore opportuno. Paucis siquidem evolutis diebus, vidit in visu noctis puerum
charitate quadam divina astantem sibi, et magna auctoritate praecipientem fiducialiter loqui quidquid ei
suggereretur in apertione oris sui; quoniam non ipse esset qui loqueretur, sed Spiritus qui loqueretur in eo. Et
extunc manifestius in 1075 eo et per eum loquens Spiritus sanctus, et sermonem ei potentiorem et sensum in
Scripturis abundantius suggerens in apertione oris ejus, apud auditores quoque ei gratiam addidit et auctoritatem,
0244C et intellectum super egenum et pauperem, peccatorem poenitentem, et veniam postulantem.
30. Cumque jam aliquatenus didicisset inter homines conversari, et humana agere et tolerare, jamque inter fratres
suos et cum eis inciperet frui fructibus conversionis suae, pater quoque, qui solus domi remanserat, veniens ad
filios suos, appositus est ad eos: qui cum aliquantum tempus ibi fecisset, obiit in senectute bona. Soror quoque
eorum in saeculo nupta, et saeculo dedita, cum in divitiis saeculi periclitaretur, tandem aliquando inspiravit ei
Deus ut fratres suos visitaret. Cumque venisset quasi visura venerabilem fratrem suum, et adesset cum comitatu
superbo et apparatu, ille 0244D detestans et exsecrans eam tanquam rete diaboli ad capiendas animas, nullatenus
acquievit exire ad videndum eam. Quod audiens illa, confusa, et compuncta vehementer, cum ei nullus fratrum
suorum occurrere dignaretur, cum a fratre suo Andrea, quem ad portam invenerat monasterii, ob vestium
apparatum stercus involutum argueretur, tota in lacrymas resoluta: «Et si peccatrix sum,» inquit, «pro talibus
Christus mortuus est. Quia enim peccatrix sum, idcirco consilium et colloquium bonorum requiro. Et si despicit
frater meus carnem meam, ne despiciat servus Dei animam meam. Veniat, praecipiat: quidquid praeceperit,
facere parata sum.» 0245A Hanc ergo promissionem tenens, exiit ad eam cum fratribus suis frater ejus. Et quia eam
separare a viro non poterat, primo verbo omnem ei mundi gloriam in cultu vestium, et in omnibus saeculi pompis
et curiositatibus interdixit; formam vitae matris suae, in qua multo tempore vixit cum viro, ei indixit, et sic eam a
se dimisit. Illa vero obedientissime parens praecepto, rediit ad propria, mutata repente secundum omnipotentiam
dexterae Excelsi. Stupebant omnes adolescentulam nobilem, delicatam, subita mutatione in habitu et victu, in
medio saeculi vitam ducere eremiticam: instare vigiliis et jejuniis, et continuis orationibus, et ab omni saeculo
prorsus se facere alienam. Biennio postea sic vixit cum viro suo, illo sane, secundo 0245B maxime anno, dante Deo
honorem, nec temerare ulterius praesumente templum Spiritus sancti. Qui etiam tandem virtute ejus
perseverantiae victus, liberamque a se dimittens, juxta ritum Ecclesiae, facultatem ei concessit serviendi Deo cui
se probavit. Illa vero optata libertate potita, monasterium Julleium adiens, cum sanctimonialibus inibi Deo
servientibus reliquum vitae suae Deo vovit: ubi tantam ei Dominus gratiam contulit sanctitatis, ut non minus
animo quam carne illorum probaretur virorum Dei esse germana.
CAPUT VII. De ordinatione sancti Bernardi in abbatem, deque cura valetudinis ejus; item de laude disciplinae
religiosae jam tum in Clara-Valle vigentis.
0245C
31. Cum autem missus noviter Claram-Vallem Bernardus, ordinandus esset in ministerium ad quod assumptus
erat, et sedes Lingonensis vacaret, ad quam ordinatio ipsa respiciebat, quaerentibus fratribus quo eum ducerent
ordinandum, cito de proximo se obtulit bona fama venerabilis Catalaunensium episcopi, opinatissimi illius
magistri Guillelmi de Campellis, illucque eum transmittendum esse definitum est. Sicque factum est. Abiit autem
Catalaunum, assumpto secum Elboldone monacho quodam Cisterciensi. Intravit ergo praedicti episcopi domum
juvenis exesi corporis et moribundi, habitu quoque despicabilis, subsequente monacho seniore, et magnitudine et
robore corporis eleganti, aliis ridentibus, 0245D aliis irridentibus, aliis rem, sicut erat, interpretando venerantibus.
Cum autem quaereretur quis eorum esset abbas, Episcopus primus oculos in 1076 eum apertos habens, agnovit
servum Dei, et suscepit eum sicut servus Dei. Cum enim primo in privato colloquio omni melius locutione
prudentiam juvenis magis magisque proderet verecundia loquendi, intellexit vir sapiens divinam visitationem in
adventu hospitis sui. Nec defuit hospitalitatis pia instantia, donec usque ad familiarem fiduciam et libertatem
loquendi producto colloquio ad alterutrum, jam melius eum commendaret conscientia sua quam verba. Quid
11

