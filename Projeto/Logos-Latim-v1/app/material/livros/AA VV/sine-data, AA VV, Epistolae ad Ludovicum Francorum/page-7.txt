dubium quin aut in Graecorum aut in Turcorum manus veniat, et in proximo, nisi ei divina miseratio vestraque
superexcellens immensitas succursum providerit festinatum. Neque enim potest rex noster A., magnus licet, Deo
gratias, ac magnificus ad defensionem [1273B] Antiochiae et Tripolis, Hierusalem et Babylonis quae servit cum
filiis suis, et cui potissimum metuendum est, quadripartitum agmen ingerere, quas omnes potest Noradinus, uno
et eodem tempore, si velit, superabundantibus canum suorum copiis infestare. Proinde noverit magnitudo vestra
dilectum fratrem nostrum, famulum quoque et amicum vestrum, fratrem Heustan canem pro exoneratione et
relaxatione sua cogente corporis infirmitate, toties supplicasse, ut jam non possemus ei salva pietate
contradicere. Mittimus ergo in loco ejus praesentium latorem, fratrem Walterum, virum prudentem et discretum,
gemina quoque ingenuitate, avorum scilicet et morum bene conspicuum, quem et [1273C] nos his praesentibus,
tanquam praesentialiter, vobis et mandato vestro committimus et submittimus, et quasi manu ad manum
tradimus, rogantes ut ipsum Dei amore et nostro in agendis nostris, quae et vestra sunt, vestra ope fulciatis, et
benigno favore vestro, tanquam famulum vestrum proprium in omnibus et per omnia sustentetis. Nam et ipse
sicut diuturna ejus conversatione cognoscetis, est etiam per se honorari dignissimus.

Epistola XIV
G. Fulcerius
XIV. G. FULCHERII PROCURATORIS DOMORUM MILITIAE TEMPLI.
LUDOVICO, Dei gratia Francorum regi sanctissimo, domino et amico suo max. frater G.
FULCHERII domorum pauperis militiae Templi procurator indignus, [1273D] salutem, mittere rem, si quis qua
caret ipse potest.
Antiochenae terrae desolationem, Hierosolymorum turbatum regnum, graves eventus, importunos
casus, Christianitatis plagas continuas, lugubres vobis intimare compellimur, cum prospera nuntiandi degit
facultas. Importunitatis tamen et improperii nostri singula, vobis scribere malorum numerositas impedit, dum vix
aut nunquam prospera nobis eveniant. Praetermissa igitur tanti infortunii multitudine, graviores nostros eventus
vobis revelare satagimus, cum linguam loquentis lacrymae desolationis impediant. Anni autem istius mense
Julio, contigit regem nostrum A. et magistrum nostrum, caeterosque terrae sanctae proceres fines Babyloniorum
[1274A] intrasse. Syraconem, Noradini comestabulum qui ad partes illas declinaverat ut eas sibi vindicaret, in
Berbesio obsedisse. Ipso mense finem dante, et sequente jam intrante fixerunt ibi tentoria. Quo audito Noradinus
indignatus animo et mente confusus, eadem tempestate litteris et legatis suis omnes partes quae nomen ipsius
audierant et tremebant contraxit, et castellum, quod dicitur Harenc et in finibus Antiochiae et Alapiae situm est,
olim tumaci et superbia obsedit. Applicatis machinis et petrariis suis, tot et tantis vulneribus obsessos invaserunt,
ut fere cibariis et aqua carentes amplius tolerare non valerent. Cum autem haec itaque agerentur, princeps
Boemundus, qui Antiochiae praesidebat, curam novi principatus sui viriliter agens, comite Tripolitano et
[1274B] domino Torosio, duceque Marmistensi, et de fratribus nostris quam pluribus sibi accersitis, fratres et
homines suos, tanquam bonus Mathathiae filius, succurrere proposuit. Tantos etenim milites et Turcopolos et
pedites coadunavit, quod nunquam nostris temporibus ab illis partibus tam pulchra coadunatio fidelium adversus
infideles armata processerit. Factum est autem dum adversus crucis inimicos, XII die exeunte Augusto, armati
procederent, eos in primo conflictu fugaverunt, sed in multitudine gentium confisi et plurimum resistentes,
nostros sustinuerunt et disconfecerunt, principem et comitem ceperunt, licet multi eorum corruissent in gladio.
Quid ultra? victoriam habuerunt, sed cruentam. Praeterea huc atque illuc per terram discurrentes [1274C] Harenc
ceperunt et Antiochiam obsederunt. Non est enim qui eorum immanitati resistat; de sexcentis militibus et
duodecim millibus peditum, vix pauci qui nuntiarent evasere. Elevatum igitur cornu inimicorum nostrorum,
humiliata est in laboribus virtus nostra. Supplices etenim flexis genibus cordis, charitatis vestrae pedibus
provoluti, a liberalitate vestra auxilium postulamus et exspectamus. Interpellet vos ipsa conscientia vestra,
moveat vos sincerae charitatis affectus, redemptionis nostrae locus, terra sancta, urbs fortitudinis, Ecclesia
primitiva. Semel ac saepius vobis talia mandavimus, nunc autem impensius ac impressius. Nobis equidem
orationes, ac rogare; vobis autem operationes [1274D] ac rogata perficere divina gratia praestitit.

Epistola XV
Amalricus Hierosolymorum
XV. A[MALRICI] REGIS HIERUSALEM.

7

