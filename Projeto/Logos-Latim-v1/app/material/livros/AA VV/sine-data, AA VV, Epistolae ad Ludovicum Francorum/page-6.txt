tranquillitatem, de hostibus triumphum, et post hujus vitae transitum, stolam immortalitatis cum eisdem
pauperibus in regno coelorum feliciter adipisci mereamini. Amen.

Epistola XII
Amalricus Hierosolymorum

XII. A[MALRICI] REGIS HIEROSOLYMORUM. [1271D]
LUDOVICO, Dei gratia Francorum regi gloriosissimo et incomparabili viro, dilectissimo suo, A.
gratia ejusdem Hierosolymorum rex, salutem et dilectionem.
Lacrymabilem et luctuosum de domino ac fratre nostro inclyto rege B. rumorem, heu! heu! vobis
per praesentia scripta intimamus, denuntiantes vobis, quoniam in die Scolasticae virginis, vocatione divina
migravit ad superos. Verumtamen nos regno ipsius, quod nobis haereditario jure obveniebat, nunc potimur, et
sine omni impedimento atque in bona omnium hominum nostrorum voluntate in solio regni nostri consolidati
sumus. Quia vero, illustrissime, [1272A] tota Christianitas in Oriente vehementer attrita et gravius solito
oppressa, nimium atque nimium laborat, tum ex infortunio R. illustris quondam principis Antiocheni, qui ut jam
vos dudunt audisse arbitramur, rediens ab expeditione, captus fuit, caesis aut captis fere omnibus illis qui in
comitatu ipsius erant, tum et ex terraemotu, qui in praeterito Augusto, totius principatus Antiocheni castella,
turres et municipia fere omnia funditus evertit, soloque coaequavit, rogamus serenitatem celsitudinis vestrae, ut
pro terra illa quam Dominus sua corporali praesentia visitare, illustrare et consecrare dignatus est, quam etiam, ut
liquido constat, regnum vestrum spurcitiis infidelium potenter eripuit, et cultui divino vindicavit, sollicitus sitis,
et, dum licet atque vacat, [1272B] notum faciatis omnibus quo animo, quo cordis affectu, qua intima sinceritate
Dominicum sepulcrum hucusque dilexistis. Scitote namque quoniam ab initio, ut a praesentium latoribus certius
audire poteritis, consilio quidem vestro, et festino auxilio, tantum opus, nec consimile fuit. Et si vobis in mentem
veniret Dominicum sepulcrum adire, non in terram alienam, verum etiam in eam quae tota vestra est et erit
tempore quidem nostro vobis exposita, procul dubio veniretis. Nos enim ut tantum tamque sublimem dominum,
vos modis omnibus honorare, diligere et omnia quae vestri juris aut sunt aut fuerunt.
Data ad fontem Sephoriae, VI Idus Aprilis.

Epistola XIII
Bertrandus de Blancesfort
XIII. B. DE BLANCESFORT MAGISTRI MILITIAE TEMPLI. [1272C]
LUDOVICO, Dei gratia gloriosissimo Francorum regi, et domino suo excellenti, B. DE BLANC.,
eadem gratia pauperis militiae templi minister humilis, et totus fratrum suorum conventus, orationum munus
cum salute.
In venerandae celsitatis vestrae praesentia saepenumero relatum credimus, qualiter, quandiu et
qua intentione sub salutiferae crucis vexillo et cum domino rege militaverimus in Aegypto; si enim
sceleratissimus ille Noredinus, interveniente Syraconis audacia, regno Babyloniorum, ut affectabat, potiretur,
multiplicatis viribus tantus incumberet Christi regno ut per piraticam clauso mari, periculosum etiam fugae
locum non concederet timidis et ignavis. Ea [1272D] enim erat intentionum suarum summa, eaque gratia miserat
in Babylonem Syraconem, ut infinitam Babyloniorum multitudinem, vel vi dominationis, vel simulatae pacis
astutia secum ascisceret, et in abolitionem Christiani nominis, duo potentissima regna, Babylonis scilicet et
Damasci foederaret invicem. Verum respexit nos desuper divina clementia, deditque cultoribus suis Christus
noster non incruentam de infidelitate victoriam. Supra memoratus etenim Turcus, quem adipiscendi regni gratia
missum praesignavimus, Berbesium validissimam civitatem Aegypti, quam etiam obfirmaverat et muniverat
triginta millibus bellatorum, in triumphalis tandem ligni virtute coactus est reddere servis crucis, et non sine
magno suorum detrimento pulsus est a patria, quam [1273A] quidem triduo amplius tardante succursu, nullo erat
contradicente in dominium possessurus. Nos autem post haec omnia revertentes, invenimus pro peccatis nostris
terram sanctam satis ac desuper desolatam, Paneademque civitatem, qua non erat in toto regno munitior, furto
sublatam et redditam Turcis per manus proditorum, Antiochiam quoque miseram ac miserabilem, eversionem sui
jam proximam, et stragem suorum inenarrabilem insolabilibus lacrymis deplorantem; de qua quidem jam non est
6

