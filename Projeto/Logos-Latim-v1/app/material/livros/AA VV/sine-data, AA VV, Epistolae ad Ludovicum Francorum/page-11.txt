XXIII. GAUFRIDI FULCHERII PRAECEPTORIS HIEROSOLYMITANAE DOMUS. [1279A]
LUDOVICO, Dei gratia gloriosissimo regi Francorum, domino suo charissimo, frater GAUF.
FULCHERII Jerosolymitanae domus praeceptor, salutem.
Sicut exstincta parum fideliter incendia majore tandem flamma reviviscunt, sic disconfectus a
nostris paulo ante Noradinus transiit ipse Euphratem, Persasque ac Turquemannos, Ninivitas E~. et quidquid
gentium ab extremis usque finibus, suscitat in sui pudoris ultionem. Collectaque multitudine tam inaestimabili,
Herennium oppidum coepit in Antiochenis finibus obsidere. Quod intuens bonae indolis adolescens noster
Boam. jam princeps, et magnum [1279B] illum genitorem suum referens, tantae multitudini non formidat
occurrere, et dum eis in paterna virtute, congreditur, occulto Dei judicio devictus captivatur, quodque sine
lacrymis dicere non debemus, ipse et comes Tripolitanus, cum duce Mamistrae, dominoque Vg~. de Leziniaco,
et aliis quamplurimis, Alapiam ducti incarcerantur; reliquus autem exercitus, magnus licet ac metuendus, caesus
aut captivatus fere totus. Sed et de fratribus nostris ceciderunt in ore gladii 60, milites fortissimi, praeter fratres
clientes et Turcopolos; nec nisi septem tantum evasere periculum. Antiochia siquidem, amissis bellatoribus suis
a primo ad ultimum, tota patet. Quippe cum in omnibus finibus ejus nihil prorsus [1279C] est reliquum, praeter
solum corpus miserae civitatis: de qua etiam timetur, ut pote quae armorum, vivorum et victualium coarctatur
penuria, neque enim habet sufficientia per duos menses cibaria. Quodque nondum data est in potestatem
inimicorum, solus post Deum fecit et facit patriarcha, qui ad tempus sequestrata patriarchali dignitate, munit
oppida, dividit escas, largitur donativa, non dubitat etiam de vita periclitari pro patria. Sed quid inde? Sustinebit
utique, sustinebit Turcos; sed imperatori Constantinopolitano qui venit, non poterit resistere, omni humano
auxilio destitutus. Rex enim noster, quem sua gratia conservet Omnipotens, sub sanctae crucis vexillo, profectus
in Aegyptum cum suis, et cum altera parte fratrum nostrorum a prima die Augusti [1279D] tenet inclusum in
Herbesio civitate usurpantem sibi regnum Babyloniae comestabulum Noradini Syraconem. Et nos quidem in
Jerosolymis paucissimi (tanta est Turcorum et, ut verius dicam, spurcorum infinitas), non sumus ab infestatione
et ab impugnatione securi. Videtis ergo necessitatem nostram; videtis quoniam si dissimulaveritis, aut tarde
credideritis, ut soletis, nec antequam residuum Christianitatis consumatur, succursum praebueritis, metuendum
est ne, cum volueritis, non possitis. Accingantur itaque qui Dei sunt, et qui Christiano nomine censentur, veniant
patris sui regnum et libertatis nostrae patriam liberare, ne patrum nostrorum sanguine viriliter comparata,
periclitetur turpiter et irremediabiliter in manus filiorum. Ne exspectetis hinc [1280A] alios nuntios. qnia rege et
magistro absentibus, non audemus dimittere probos homines in hoc arcto.

Epistola XXIV
B. filius Raimundi
XXIV. B. RAIMUNDI FILII, PRINCIPIS ANTIOCHIAE.
LUDOVICO, Dei gratia Francorum regi nobilissimo domino suo. B., Raimundi quondam
Antiochiae principis filius, ejus homo et famulus, ab eo qui dat salutem regibus.
Quoniam, serenissime regum et domine, de vestrae magnitudinis clementia non modicam
fiduciam habemus, pietatis vestrae genibus prostrati totis visceribus mentis involvimur, quatenus Orientalium
partium et maxime Antiochenarum frequens ac lacrymabilis miseria atque devastatio altitudinis vestrae viscera
commoveat, ut vestro auxilio atque consilio [1280B] in ejus manibus spes nostra atque refugium ex omni parte
spectat ac singulariter constat, quod quidem suspiranti animo quotidie praestolamur dicentes: « Quando veniet?
putas, durabo?» Terra nostra jam in arcto posita, et nos ab inimicorum Crucis Christi faucibus erepti, Deo vero
laudes referamus; et vos in coelestibus ab ipso Deo coronemini. Nos enim, nisi Dei auxilio et vestro in proximo
sublevemur, cum patria nostra et gente, omnes in miseriam ac funus lacrymabile jam labimur. Securis namque ad
radicem arboris posita est. Proh dolor! quantum dedecus erit omni populo et vobis, si terram istam, terram
quidem tanta effusione sanguinis parentum vestrorum, tanta siti et fame acquisitam, a nefanda gente violari
permittat ac destrui? [1280C] Scitis equidem, domine, ut credo, ac satis audistis quae et qualia damna in finibus
Antiochiae in transacto anno acciderint, tum videlicet in captivitate principis et aliorum virorum qui cum eo
erant, et in tanta populi Christiani depraedatione atque exterminatione; tum etiam in tanta munitionum igne ferro
destructione atque exstirpatione, tum etiam tanto terrae motu tali ac inaudito, qui fere omnes munitiones
Antiocheni principatus et omnia castra solo tenus evertit. Sed de his ad praesens praetermitto. Caeterum autem
quae vobis hic praesentium lator vir quidem magnae religionis ac bonae vitae, ex parte nostra dixerit, fideliter
credatis.
11

