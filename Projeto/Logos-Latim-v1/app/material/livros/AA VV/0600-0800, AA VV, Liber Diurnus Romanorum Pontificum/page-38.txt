Sed et si cognovero Antistites contra instituta antiqua sanctorum Patrum conversari, cum eis nullam
habere communionem aut conjunctionem: sed magis, si valuero prohibere, prohibebo: sin [0073B] minus,
fideliter statim Domno meo Apostolico renuntiabo.
Quod si, quod absit, contra hujus promissionis meae seriem aliquid facere quolibet modo, seu ingenio
vel occasione tentavero, reus inveniar in aeterno judicio, ultionem Ananiae et Saphyrae incurram: qui vobis
etiam de rebus propriis fraudem facere vel falsum dicere praesumpserunt.
[0073C] 71 Hunc autem Indiculum sacramenti ego Bonifacius exiguus Episcopus manu propria scripsi,
atque ponens supra sacratissimum corpus beati Petri, ita ut perscriptum est, Deo teste et judice, praestiti
sacramentum, quod et servare promitto.

Indiculus Bonifacii Moguntinensis. [0072A]
In nomine Domini Dei [0072B] et salvatoris nostri Jesu Christi. Imperante Domno Leone a Deo
coronato magno Imperatore, anno VI post Consulatum ejus: sed et Constantino magno Imperatore ejus filio,
anno III, Indictione VI.
Promitto ego Bonifacius Dei gratia Episcopus tibi beato Petro Apostolorum principi, Vicarioque tuo
beato Gregorio Papae, et successoribus ejus, per Patrem, et Filium, et Spiritum sanctum, Trinitatem
inseparabilem, et sacratissimum corpus tuum, me omnem fidem et puritatem sanctae fidei [0072C] catholicae
exhibere, et in unitate ejusdem fidei, Deo operante, persistere, in qua omnis Christianorum salus sine dubio esse
comprobatur, nullo modo me [0073A] contra unitatem communis et universalis Ecclesiae suadenti cuipiam
consentire: sed, ut dixi, fidem et puritatem meam, quae. Ecclesiae tuae, cui a Domino Deo potestas ligandi
solvendique data, et praedicto Vicario tuo atque, successoribus ejus, per omnia exhibere.
Promitto pariter, quod si quid contra rempublicam, vel piissimum Principem nostrum a quolibet agi
cognovero, minime consentire: sed in quantum virtus suffragaverit, obviare, et Vicario tuo Domino [0073B] meo
Apostolico modis quibus potuero, nuntiare, et id agere vel facere, quatenus fidem meam in omnibus
sincerissimam exhibeam.
Quod si, quod absit, contra hujus promissionis meae seriem aliquid facere quolibet modo, seu ingenio,
vel occasione tentavero, reus inveniar in aeterno judicio, vel ultionem Ananiae et Saphyrae incurram: qui etiam
tibi beato Petro, de rebus propriis fraudem facere et falsum dicere praesumpserunt.
[0073C] Hoc autem Indiculum sacramenti ego Ill. Episcopus manu propria subscripsi, atque posui
super sacratissimum corpus tuum, ac sicut superius legitur, Deo teste et judice, praestiti sacramentum, quod et
servare promitto.

Indiculum Episcopi [a] {foot}
[0073C] De Langobardia. Habet haec formula characteres duos, ex quibus utcumque possit conjici, quo
primum tempore edita sit. Nam primo similis est ei, qua sanctus Bonifacius, suam sedi Apostolicae obligavit
fidem ann. Christi 722. erat ergo jam tum in usu. Deinde edita est, quo tempore Longobardi non [0073D] tantum
dominatum obtinebant in eam Italiae partem, cujus Episcopi ordinationi sedis Apostolicae subjacebant; sed etiam
servabant pacem cum Romanis. Id vero maxime contigit, quamdiu Regina Theodolinda vixit, id est, ante annum
626. quo defuncta creditur. Quare videtur Gregorii Magni aetate scripta, aut saltem usurpata, cum jam diu in usu
foret. Crediderim ego facile ad priora tempora corpus ipsum pertinere; appendicem de Longobardis, ad
Gregoriana.de Langobardia [0074A]
In nomine Domini Dei Salvatoris nostri Jesu Christi, Imp. etc.
Promitto ego Ill. Episcopus sanctae Ecclesiae Ill. vobis beato Petro Apostolorum Principi, Vicarioque
tuo beatissimo Papae Domino meo Ill. ejusque successoribus, per Patrem, et Filium, et Spiritum sanctum,
Trinitatem inseparabilem, et hoc sacratissimum corpus tuum, me omnem fidem et puritatem sanctae fidei
catholicae exhibere, et in unitate fidei, Deo operante, persistere, in qua omnis Christianorum salus esse sine
38

