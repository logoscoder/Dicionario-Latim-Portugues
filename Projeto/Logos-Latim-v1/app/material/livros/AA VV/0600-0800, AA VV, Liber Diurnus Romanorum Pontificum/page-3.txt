[0024C] Ad Comitem, etc. Una eademque est superscribendi formula in litteris ad Patricium, Comitem
imperialis obsequii, et Exarchum, propter dignitatis paritatem. Generali porro nomine Comitis imperialis
obsequii, comprehensi sunt omnes, qui primas in aula dignitates tenerent, ut Magistri militum, Magistri
officiorum, Comites S. L. et alii. Ad Comitem imperialis obsequii, et [l] {foot}
[0024C] Ad Exarchum. Praefectum Imperatoris Constantinopolitani in Italia; ea porro dignitas ducentis
ferme annis mansit: Longinus enim primus a Justino juniore institutus est Exarchus anno 567. Postremus
Eutychius ab Aistulpho Longobardorum Rege pulsus anno 752. Tanta fuit Exarchorum potentia, ut in
tyrannidem aliquando evaserit: quod ex litteris sancti Gregorii manifestum est. Ad eum certe, sicut ad
Imperatorem, Apocrisiarius a sede Apostolica mittebatur, ut constat ex cap. 2 hujus Diurni, in quo est forma
litterarum ad Apocrisiarium Ravennae de electione Pontificis. Fuit vero tantae potentiae, [0024D] tantaeque ex
potentia nascentis arrogantiae causa. 1. quod Exarchi longe abessent Constantinopoli ab urbe regia. 2. quod
copiosum contra barbaros exercitum haberent in potestate. 3. quod facile possent, si modo aliquid ab Imperatore
timerent, foedus inire cum barbaris, eoque se tueri. 4. quod diuturnus esset ille magistratus, adeo ut Isaacus
Exarchorum octavus et aerarii ecclesiastici sub Honorio Papa direptor, viginti quinque annos dominatus sit;
Theodorus Calliopas sancti Martini persecutor, triginta quinque aut etiam sex. Spatio certe 185. annorum, quo
exarchatus exstitit, non plures quam decem et octo hoc magistratu functi sunt, ut probabilior fert
opinio.Exarchum.
Subscriptio. Incolumen excellentiam vestram gratia superna custodiat, domine fili.

5 TITULUS V. [a] {foot}
[0025B] Ad Consulem. Ea tempestate consulatus, qui fuerat olim apex dignitatum, eo usque depressus
erat, ut inanis fere titulus foret. Suppressus pene fuit a Justiniano; sed a consequentibus imperatoribus etsi
quoquo modo restitutus est, pristinum tamen splendorem non recuperavit. Ad Consulem. [0025A]
Superscriptio. Domino eminentissimo filio Ill. Consuli, Ill. Episcopus servus servorum Dei.
Et subscriptio ejus. Deus te incolumem custodiat, domine fili.

TITULUS VI. [b] {foot}
[0025B] Ad Regem. Nulla vel inscriptio vel subscriptio apposita est: neque vero opus fuit, cum eadem
foret, quae ad patricium. Sic enim apud Bedam lib. II. hist. Angl. cap. 17. Honorius Eduino Regi Anglorum:
[0025C] Domino excellentissimo atque praecellentissimo filio Eduino Regi Anglorum Honorius Episcopus
servus servorum Dei. Subscriptio: Incolumem excellentiam vestram gratia superna custodiat. Et apud eumdem
lib. III. hist. cap. 24. Vitalianus Ozuvio domino excellentissimo filio Regi Saxonum, etc. et eadem subscriptio.
Leo II. eadem formula Ervigio Regi inscribit et subscribit epistolam. Hadrianus I. eadem fere utitur forma ad
Carolum Magnum Regem. Ad Regem.

TITULUS VII. [c] {foot}
[0025C] Ad Patriarcham. Eadem fuit a primis usque temporibus inscribendi subscribendique forma.
Quinto certe saeculo [(*)] {foot}
[0025D] I part. conc. Ephes., cap. 15, 18, 20.Caelestinus datas Cyrillo Alexandrino, Joanni Antiocheno,
et Nestorio C. P. literas inscripsit, dilecto fratri: subscripsit vero posteriores duas, Deus te incolumem custodiat,
frater carissime, vel honorandissime. Leo Magnus Flaviano Constantinopolitano: Dilectissimo fratri Flaviano
Leo Episcopus. In eamdem formam Simplicius Acacio Constantinopolitano, Gelasius Euphemio ejusdem urbis
[0025D] Episcopo, Gregorius Magnus Joanni Constantinopolitano, aliisque Patriarchis. Ad Patriarcham.
3

