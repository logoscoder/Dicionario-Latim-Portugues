Misericordem te, prout virtus patitur, pauperibus exhibe. Oppressis defensio tua subveniat:
opprimentibus modesta erectio contradicat: nullius faciem contra justitiam accipias. Nullum querentem justitia
despiciat: custodia in te aequitatis excellat, ut nec diviti potentia sua aliquid apud vos extra viam suadeat rationis
audere; nec pauperem de se sua faciat humilitas desperare: quatenus, Deo miserante, talis possis existere, qualem
sacra lectio praecepit dicens: Oportet episcovum irreprehensibilem esse (I Tim. III, v. 2).
Sed his omnibus uti salubriter poteris, si magistram charitatem habueris, quam qui secutus fuerit,
[0083C] a recto tramite non recedit.
Ecce, frater charissime, inter multa alia, ista sunt sacerdotii; ista sunt pallii. Quae si studiose servaveris,
quod foris accepisse ostenderis, intus habes.
85 [a] {foot}
[0083C] Fidem autem. In sequenti formula fit pariter mentio fidei minus explicate, quam deceret,
expositae. Ex utraque constat. I. Fidem mitti solitam ab episcopis ad sedem apostolicam, cum pallium scripto
peterent. II. Utramque formulam pertinere ad episcopos, qui sedis apostolicae ordinationi non subjacebant:
[0083D] hi enim et ordinabantur Romae, et fidem in ordinatione profitebantur. III. Ambas etiam paulo post
synodum Quintam esse compositas: tunc enim opus erat enucleatius fidem suam exponere, propterea quod
schismatici plures Quintam synodum non admitterent, atque ita eam recipere, testimonium foret orthodoxiae. IV.
Utriusque auctorem, aut informatorem potius, esse Gregorium Magnum: nullus enim fuit curiosior fidei
professionisque V Synodi exactor: unde in professionibus fidei, quas vel summi pontifices vel episcopi
emitterent, tam expressa utriusque mentio fiebat. Ad hunc locum illustrandum valet plurimum, quod a Gratiano
refertur, cap. Optatum. D. C. ex epistola Joannis VIII ad Wilibertum Coloniensem. «Optatum tibi pallium nunc
conferre nequivimus, quia fidei tuae paginam minus, quam oporteat reperire, comperimus: cum videlicet in ea
nullam sanctarum universalium [0084C] Synodorum, in quibus fidei nostrae symbolum continetur, nec
decretalium Romanorum pontificum constitutorum, secundum morem, feceris mentionem; sed nec illam propria
subscriptione munieris, nec aliquem, qui hanc jurejurando firmaret, miseris.»Fidem autem, quam in tuis epistolis
breviter adscripsisti, licet latius explanare debueras, redemptori [0084A] tamen nostro gratias agimus, quod eam
in ipsa etiam brevitate rectam esse cognovimus.
[b] {foot}
[0084C] Sancta Trinitas, etc. Haec clausula superiorem Ecclesiae aetatem sapit: nulla porro hac in
formula, sicut neque in consequentibus tribus, fit mentio plenitudinis potestatis, nulla fidelitatis et obedientiae
peculiaris erga sedem Apostolicam, nulla vicis Apostolicae [0084D] atque auctoritatis in episcopos, nulla
denique, nisi in tertia, petitionis vehementis; sed tantum ornatus, et incitamenti ad sanctius vitam instituendam.
Sancta Trinitas fraternitatem vestram gratiae suae protectione circumdet, atque ita in timoris sui via nos dirigat,
ut post vitae unius amaritudines, ad aeternam simul pervenire dulcedinem mereamur.

TITULUS II. Item aliud.
[c] {foot}
[0084D] Officium sacerdotis. Quin secunda haec formula ex Gregorio Magno accepta sit, nullus est
dubitandi locus: id aperte stylus, id sententiae, id media fere pars quatuor in locis apud Gregorium totidem verbis
repetita docet. Praefatio ad haec usque verba remuneratione laetificet, legitur in epistola XI Leonis noni ad
Joannem Salernitanum. Officium sacerdotis assumere, si nteriori vigilantia perpendamus, plus est oneris, quam
honoris; 86 quippe cui propria curare non sufficit, nisi et salubriter gesserit aliena. Nam ad hoc pastoralis
regiminis cura adgraditur, ut aliorum in se sollicitudinem pia provisione suscipiat et in eorum se custodia
vigilanter disponat, ut lupus insidians possibilitatem [0084B] in eo irrumpendi non habeat, nec laesionem ovibus
inferat. Sic quia nimirum curam suscepimus assiduam debemus sollicitudinem exercere, ut callido antiquoque
humani generis inimico aditum praecludamus, et totis contra ejus voracitatem viribus obsistamus: ne nostra forte
desidia, rabida, quod absit, quemquam fauce deglutiat: quatenus ad nostram non immerito apolicetur poenam,
perditio dirae negligentiae.

46

