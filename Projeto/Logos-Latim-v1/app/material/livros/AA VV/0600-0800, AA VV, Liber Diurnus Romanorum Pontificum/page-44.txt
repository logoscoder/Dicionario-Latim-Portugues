veniam, quidquid infirmitas exigit corporis: quia ubi necessitas interest, voluntas non vocatur ad culpam:
cupimus tamen, recuperata sanitate, pro tempore ea, quae oportet, affectione pensetur.

TITULUS XVI. Epistola ad Episcopum exhortandum
Miramur nimis fraternitatis tuae reverentiam, quod immemor [c] {foot}
[0080D] Pollicitationis. Vide cautionem Episcopi, qua parte agitur de occursu ad natalem Apostolorum.
Consule et notas ad hunc locum.pollicitationis; quam temporibus consecrationis 81 tuae, beato Petro
Apostolorum Principi praebuisti, huic Apostolicae sedi post biennium adfuturum, ut tuo te Pontifici
praesentasses. Ecce quot lapsa sunt tempora, et minime advenisti: sed in praesenti moneo reverentiam tuam, ut
mox susceperis praeceptionis nostrae litteras, absque aliqua [0080B] excusatione celerius apud nos convenias:
quod si distuleris, superbiae fastu elatus, scias te, ex auctoritate Domini mei summi Apostolorum Principis beati
Petri, a Missarum solemniis esse suspensum, quoad usque tuam nobis praesentiam exhibeas.

TITULUS XVII. Epistola consolatoria.
Apostolici sermonis sumentes principium clamamus: Quis infirmatur, et ego non infirmor (I Cor. XI, v.
27)? Alio etiam inquit loco: Si unum membrum patitur, compatiuntur et caetera membra (I Cor. [0081A] XII, v.
16). Nam ipsi nos tuis condolentes doloribus, continua quasi valetudine laboramus: quod quia opportunitas est,
veluti praesentes charitatis fervore sanctitatem alloquimur tuam, et stylo exarante, illud ad animum Apostolicae
consolationis reducimus, quo consolatur moerentes: Omne gaudium existimate, fratres, cum in tentationes varias
incideritis (Jac. I, v. 2). Ipsa quoque Veritas docet: Beati eritis, cum vos oderint homines, et persecuti fuerint,
atque dixerint adversum vos omne malum (Matth. V, v. 11), et reliqua. Pro quo pollicetur, mercedem eis
reconditam esse copiosam in coelis. Quia vero in saeculo exercitium tribulatio est, ut aequanimiter toleres
eventus, tuam unanimem charitatem admonemus, ne iste tibi casus aliquam ingerat pusillanimitatem. Labor
[0081B] enim est, per quem fructum te credimus spiritalem recipere a Christo. Illud namque recole dictum
Prophetae [0082A] canentis: Euntes ibant et flebant, mittentes semina sua, venientes autem venient in
exsultatione portantes manipulos suos (Psal. CXXV, v. 6).
His denique praelibatis, consolare, sancte frater, et esto 82 robustus: illius enim praesidio te confidimus
ad propriam redire sedem, pro cujus amore tantam peregrinationis contumeliam sustines. Nam nostra apud
Christum indesinens est deprecatio, ut ipse, compressa insania saevientium, ad propriam te revocet sedem.
Laborare nisibus totis non quiescimus, ut modis quibus potuerimus, ejus auxilio fulti, te tuae reducamus sedi, et
in aliquo non haesites, nec te superflua opprimat tristitia: votis enim nostris Christum Dominum nostrum favere
cito confidimus, atque credimus, quod, eo miserante, laetus concessam [0082B] recipias ad regendum Ecclesiam,
ut laeta jam mente Christo feramus laudes.

CAPUT IV. DE USU PALLII. [0081]

ARGUMENTUM.
Pallium summi pontifices aliquando praesentibus dabant, aliquando mittebant absentibus. Dandi
praesentibus antiquum ritum exhibet Ordo Romanus. Litterarum, quibus mitteretur, formulae quatuor hic
continentur.
{edit}
TITULI.

44

