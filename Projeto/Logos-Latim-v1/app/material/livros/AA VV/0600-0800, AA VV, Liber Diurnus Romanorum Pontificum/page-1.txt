0600-0800- AA VV - Liber Diurnus Romanorum Pontificum
[0021]
LIBER DIURNUS ROMANORUM PONTIFICUM.

CAPUT PRIMUM. INDICULUM SCRIBENDAE EPISTOLAE.

1 ARGUMENTUM.
In epistolis, quas summus Pontifex scribit, observanda sunt tria: superscriptio, subscriptio, et
compellatio. Superscriptio praefigitur litteris; subscriptio subjungitur; compellatio inseritur. Forma primae et
secundae habetur in Diurno, deest tertia; sed facile potest vel ex prioribus aliis duabus, vel ex literis Pontificum,
praesertim Gregorii Magni, suppleri. —Epistolae summi Pontificis sunt vel ad saeculares, vel ad ecclesiasticas
personas. Inter saeculares eminent Imperator, Augusta, Rex, et qui primas in aula tenent, cujusmodi Patricii,
Exarchi, Comites, Consules. Inter ecclesiasticas censebantur id aetatis Patriarcha, Archiepiscopus Ravennae,
Episcopi tum forenses, tum qui ordinationi sedis Apostolicae subjacebant, Presbyteri, Diaconi, Primicerii et
Secundicerii. Ad hos, quorum numero caeteri 2 comprehenduntur, scribendi formulae sunt undecim; accedit
duodecima, qua subscribitur constituto.— Quoad istas voces, Indiculum scribendae epistolae; observa veteres
formulas inscriptionum et subscriptionum frustra ex edito Gregorii Magni Regesto sperari, unde tamen spes
videri poterat aliqua esse: collector enim, praetermissis honorificis titulis, id unum fere epistolae fronti inscripsit,
quis cui scriberet. Reperiuntur tamen veterum auctorum libris insertae Gregorii epistolae, quae integram et
solemnem formulam praeferant; ex quo apertum est, non a Pontifice omissam, quod ex Joanne Diacono
intelligitur, [0023] sed a collectore neglectam, non parvo antiquitatis historicae dispendio. Idipsum contigit
epistolis Leonis Magni: quare non sunt audiendi, qui non aliter inscriptas utriusque Pontificis epistolas ausi sunt
asserere, quam quomodo in codicem collectae sunt.

TITULI.

TITULUS I. [a] {foot}
[0023B] Ad Principem. Orientalis Imperii: jamdudum enim Occidentale a barbaris excisum fuerat, et
Roma tunc, cum Liber Diurnus collectus est, pulsis barbaris, sub Orientis imperio cum exarchatu et insulis erat.
Ad Principem. [0027A]
[b] {foot}
[0023B] Superscriptio. Usurpata est ante VI. Concilium a Leone Magno scribente ad Theodosium
juniorem, a Gregorio Magno, a Martino I. ab Agathone, etc. et post Concilium VI. a Leone II. etc. Superscriptio.
[c] {foot}
[0023B] Domino. Usitata pristinis temporibus compellatio circiter nonum saeculum desuevit. Joannes
Diaconus lib. IV. vitae S. Gregorii M. Omnes Gregorius sacerdotes fratres et comministros; clericos autem
diversi ordinis dilectissimos filios: at vero laicos viros, dominos, et feminas dominas, in suis literis
nominabat.Domino [d] {foot}
[0023B] Piissimo, etc. Ratio hujusce appellationis aliarumque occurrentium ex eo petenda est, quod in
Principe christiano suscipiatur, et dignitas, qua dicitur [0023C] augustus; et potestas, qua dominus; et studium
religionis, quo dilector Dei et Christi; et affectus erga ecclesiam, quo filius; et potentia adversus hostes, qua
victor et triumphator; et amor in subditos, quo pius, quod idem ac pater patriae; et gubernandi modus, quo
serenus seu tranquillus, id est, pacificus, et tranquillitatis, quae pacem consequitur, largitor. Additur aliquando, a
1

