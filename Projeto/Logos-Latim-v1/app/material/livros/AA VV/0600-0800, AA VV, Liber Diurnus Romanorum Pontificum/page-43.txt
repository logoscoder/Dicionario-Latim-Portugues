[0079B] In natali Papae. Conveniebant Episcopi Italiae ad diem natalem summi Pontificis. De
Anastasio [0079C] Paulinus epist. 16 ad Delphinum: «Interposito tempore etiam ad natalem suum, quod
consacerdotibus suis tantum deferre solet, invitare dignatus est, nec offensus est excusatione nostra, etc.» Hinc
observa, consacerdotes tantum, id est, Episcopos jure ordinario vocatos, reliquos privilegio. Sixtus in epistola,
qua gratulatur Cyrillo initam inter Ecclesias dissidentes pacem. «Ad beatum Petrum fraternitas universa
convenit: ecce auditorium conveniens auditoribus, conveniens audiendis, habuerunt Coepiscopi nostri
congratulationis testem, quem habemus honoris exordium: sanctae namque et venerabili Synodo, quam natalis
mihi dies favente Domino congregarat, quia sic credendum est, ipse praesedit, etc.» Et in epistola ad Joannem
Antiochenum. Audivit universa fraternitas, quae ad natalis mei convenerat diem, etc. Observa concursum
Episcoporum appellari Synodum, et in ea de rebus, quae inciderent, tractatum. [0079D] S. Leo Sixti successor, in
sermone, qui vulgo dicitur secundus in anniversario assumptionis suae. «Venerabilium quoque fratrum et
consacerdotum meorum desiderata mihi et honoranda praesentia hinc sacratior est atque devotior, si pietatem
hujus officii, in quo adesse dignati sunt, ei priacipaliter deferunt, quem non solum hujus sedis Praesulem, sed et
omnium Episcoporum noverunt esse Primatem.» Hilarius Leonis successor epistola prima ad Ascanium: «Lectis
in conventu fratrum, quos natalis mei festivitas congregarat, litteris vestris, etc. Et epist. 8. Praesidente fratrum
numeroso concilio, et ex diversis provinciis ad diem natalis nostri in honorem beati Petri Apostoli per Dei
gratiam congregato, etc.» Observanda hic tria: mos conveniendi, mos invitandi, et forma invitationis. Discimus
veterem morem conveniendi, tum ex his testimoniis, tum ex Diurno: morem invitandi per litteras, ex epist. 16.
[0080B] Paulini ad Delphinum, et longe clarius ex his Diurni verbis, ex more missis a me litteris invitaris:
formam litterarum, ex Diurno solo. Quare formula haec singularis est: neque enim [0080C] apud curiosos
litterarum Eclesiasticarum indagatores, Baronium, Sirmondum, et Ferrarium, reperitur, quemadmodum nec
excusatoriae duae: quamquam possent omnes ad tractorias non absurde revocari; siquidem conventus ille, ad
quem invitabantur, Synodus erat, in qua de rebus Ecclesiasticis, si quae urgerent, agebatur. Id partim exemplis
Sixti et Hilari, partim Diurni verbi edocemur. Etsi vero soli illi, quos dixi, Episcopi ordinationi sedis Apostolicae
subjecti evocarentur, ex omnibus tamen Italiae provinciis, imo ex aliis remotioribus concurrisse Praesules,
discimus ex epistola utraque Hilari: respiciunt enim ambae Concilium Romanum anno 465, habitum XV Kalend.
Decembris. Huic vero interfuerunt, praeter suburbicarios, Ingenuus Ebredunensis, Sabinus Avenionensis,
Maximas Taurinensis, et ex Africa Restitutus et Octavius. Quorsum vocarentur Episcopi, docet non solum
Diurnus, sed etiam S. Leo: nempe, ut in coetu Sacerdotum [0080D] Pontifex de sua assumptione ageret Deo
gratias: deinde, ut quae Ecclesiasticus exigit, communiter confirmarentur: denique ut ejusmodi obsequio suum
Episcopi Principem agnoscerent. Primates alios id etiam habuisse in more, ut vocarent ad sui natalis festivitatem
Coepiscopos, conjicere licet ex allocutione Augustini ad populum Carthaginensem (Serm. 32. de Verbis
Domini): post concionem enim absolutam, «Quod novit charitas, vestra, inquit, suggerimus, dies anniversarius
Domini senis Aurelii crastinus illucescit: rogat et admonet per humilitatem meam charitatem vestram, ut ad
basilicam Fausti devotissime venire dignemini.in natali Papae. [0079A]
Dei nostri misericordia favente, Ill. dies in quo Episcopatus mei est natalis, adproperat, ad quem ex
more missis a me litteris invitaris: decet enim, frater charissime, 79 ut ejusdem particeps festivitatis existas, et
fraternae congregationi praesentiam tuae dilectionis accommodes, ut ea inter nos, quae mos Ecclesiasticus exigit,
confirmemus.

80TITULUS XIV. [b] {foot}
[0080D] Excusatoria. Non qua invitatus Episcopus se excuset, sed qua summus Pontifex imbecillitatis
ac senectutis excusationem accipiat. Excusatoria.
Scripta fraternitatis tuae, quae transmisisti, oblata nobis relegimus, veniamque imbecillitati ac senectuti
fraternitatis tuae, quam expetiisti, ob id quod venire non potuit, concessimus: cognoscentes, quia [0079B] non
studio excusationis peractum est, ut ad nos minime fraternitas tua pervenisset.

TITULUS XV. Excusatoria, quando Episcopus infirmatur.
Et natalis nostri festivitas et consuetudinis solemnitas exigit, ut de profectu nostro omnipotenti Deo,
quae debentur gratiae, sub cunctorum Sacerdotum frequentatione et praesentia redderentur: sed quia charitatem
tuam ad devotionis occursum inaequalitate corporis perhibes impeditam, necesse est ut [0080A] concedamus
43

