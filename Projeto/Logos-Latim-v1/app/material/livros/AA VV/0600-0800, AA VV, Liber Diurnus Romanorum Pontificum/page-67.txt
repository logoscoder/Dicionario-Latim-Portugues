Si semper sunt concedenda, quae piis desideriis congruunt, quanto potius ea quae pro divini cultus
praerogativa poscuntur, non sunt omni modo abneganda, [0111B] ut quae sunt a largitoribus non solum
poscenda, sed etiam vi charitatis procul dubio exigenda.
Petis nos igitur, ut monasterio Ill. sancti Ill. in loco Ill. constituto, in quo praeesse dignosceris,
privilegia sedis Apostolicae largiamur: quatenus sub jurisdictione sanctae nostrae, cui, Deo autore, deservimus
Ecclesiae, constitutum, nullius ecclesiae jurisdictionibus submittatur.
Pro qua re piis votis faventes hac nostra autoritate, id quod a tua religione exposcitur, effectui
mancipamus: et ideo omnem cujuslibet ecclesiae sacerdotem in praefatum monasterium jurisdictionem
quamlibet, autoritatemve extendere, atque sua autoritate, nisi a Praeposito monasterii fuerit [0111C] invitatus,
missarum solemnitatem celebrare, omnimodo inhibemus.
Curae ergo tuae sit, monasterii fratres, in quo praees, egregiis moribus ac vita irreprehensibili exornare,
ut charitas tua, quos subjectis apostolicis privilegiis maluit inconcusse dotandos, desideret, aut potius anhelet,
inviolabili coelestis affluentiae munere, diurnis sanctae disciplinae precibus decorandos.
Sit profecto communis et sincera vita, sit sobria communionis sinceritas, ut quibus mundus est mortuus
ac sepultus, per incentiva contentionis vitia minime suscitetur: quia incassum quis et frustra laborare cognoscitur,
si superbiae vitiorum auctrici colla submittere sentiatur. Sit excelsa in Deo humilitas, [0111D] quia per hanc
electi arcem caelestium munerum possidebunt.
Sit igitur ante oculos mentis et corporis traditionum regula paternarum, ut unusquisque Praelatus
noverit, qualiter 129 debeat imperare subjectis, ne dum aspera, et non unicuique fratri aptissima, videntur
imponi, usque ad contemptum prorumpant de imperantis indiscretione subjecti.
Sit itaque moderata vivacitas, sit sollicitudinis supereminens in fratribus strenuitas, ut dum regulariter
omnes, qui se Deo integerrime conferunt, pro [0112A] obedientiae linea bene servientes exhibeant temporalia, et
ad gaudia caelestis patriae perveniant sempiterna. Et haec quidem, quae ad sollicitudinem pertinent, dixisse
sufficiat.
Anta omnia vero Redemptoris nostri misericordiam, cui ingemiscimus redemptionem nostram
expectantes, enixius cum singultibus et gemitibus expectemus, ut ea quae pietas flagitat, fragilitas humanae
conditionis sufficienter atque confidenter de sui autoris suffragatione, adimpleat.

XIII. Praeceptum de concedendo Xenodochio.
[a] {foot}
[0111D] Petentium, etc. Tota haec praefatio ad ista usque verba, Igitur quia petiisti, legitur in
diplomate, quo Stephanus 11 Fulrado Abbati Hospitale et domum [0112D] Romae concedit, anno 772, Indict.
10, mense Januario. Petentium desideriis ita nos convenit impertire assensum, ut tamen sequentibus temporibus,
nullis Ecclesiastica utilitas valeat submitti dispendiis: nam [0112B] tunc petitorum postulatio congruum videtur
suscipere effectum, quando venerabilia loca opportune ordinata, ad meliorem fuerint sine dubio statum perducta.
Igitur quia petiisti a nobis, quatenus Xenodochium, quod appellatur Ill. constitutum in Romana regione
Ill. juris sanctae Romanae, cui, Deo autore, deservimus Ecclesiae, tibi ad regendum, emissa praeceptione,
concedere deberemus: inclinati precibus tuis, per hujus praecepti seriem, supra scriptum Xenodochium, cum
omnibus ei pertinentibus, a praesenti Ill. indictione, diebus vitae tuae, sub inferius ascripta conditione
concedimus dispensandum.
130 Ea prorsus ratione, ut in eodem venerabili [0112C] loco lecti cum stratis suis tuo studio
praeparentur, in quibus aegros semper suscipias et egenos, eisque curam adhibeas, et necessaria tribuas,
confectionem idoneam infirmantibus atque indigentibus annue facias, atque praepares, vel omnia, quae
infirmantium necessitati sunt utilia: medicos introducens, et curam aegris impendens, ut tali tuo studio Christus
Deus noster possit placari, atque praesens praeceptio cunctis diebus vitae tuae maneat imperturbata, ne, si
neglexeris, divinam indignationem incurras, et justa mercede tuae dispensationis frustreris.
67

