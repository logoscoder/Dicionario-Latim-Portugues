[0107D] Convenit, etc. Agapetus II hujus formulae exordium usurpavit, cum ann. 949 Aymardo
Cluniacensi abbati privilegium concederet: usurpavit etiam Joannes XIII, cum Berengario Virdunensi episcopo
scriberet de monasterio, quod idem Berengarius [0108D] in suo episcopio construxerat, privilegiis apostolicis
confirmando: usurpavit denique Leo IX, cum anno 1049 Hugoni Cluniacensi immunitatem largiretur. Convenit
apostolico moderamini pia religione poscentibus benevola compassione succurrere, et poscentium [0108C]
animis alacri devotione impertiri assensum: tunc enim potissimum praemium apud conditorem omnium
reponitur Deum, quando venerabilia loca opportune ordinata 124 ad meliorem fuerint sine dubio statum
perducta.
Igitur quia petiistis a nobis, quatenus fundum Ill. etc.
Statuentes beati Petri principis apostolorum autoritate, cujus nos etsi impares meritis, divina tamen
gratia suffragante, vices gerimus, sub anathematis interdictione et divini judicii obtestatione, haec quae a nobis
compassionis modo decreta sunt, quempiam in quoquam convellere, sed potius firma stabilitate inconvulsa
perpetuis permanere temporibus definimus.

VII. Privilegium. [0108D]
Tanto plus ecclesiasticae res protensiori incremento proficiunt, quantum ex eis, studio pietatis,
egentibus aliquid fuerit, vel Christo servientibus, aut locis venerabilibus commodatum. Unde enim credita,
miserante Deo, suscepimus, optima dispensatione ejus potentiae restitui non dubitamus, atque nos fiduciam, de
obtinendo praemio futuro, tenemus.
[0109A] Igitur quia petiistis a nobis, quatenus fundum Ill. etc.
Statuentes quapropter apostolica autoritate, sub interminatione futuri judicii, nulli licere nostrorum
successorum, vel alii cuilibet, haec quae a nobis intentione decreta sunt pia, in quoquam convellere, potius firma
stabilitate inconvulsa manere, atque sub anathematis vinculo perpetuis temporibus observanda definimus.

VIII. Privilegium.
Divina nos ac saluberrima praecepta, et sanctorum Canonum ac venerabilium Patrum instruunt
efficaciter documenta, omnium ecclesiarum Dei, pio considerationis intuitu, imo et apostolici moderaminis
[0109B] annisu, utilitatum commoditatem, atque firmitatis perficere 125 integritatem, quatenus procurata earum
utilitatum subsidia existunt, inconcussa permaneant, atque personae divino cultui dedicatae in laudibus Dei
diutissime persolvendis valeant proficere.
Nam profecto inter caetera pastoralis congruae operationis certamina, quae indeficienter studemus
procurare, hoc procul dubio commissa sollicitudo nos provocat, pia consideratione, sancire, ut nullam indigentiae
inopiam, quaecunque ecclesia, quae sub episcopali regimine constituta est, quoquomodo perpeti debeat. Et ideo
fas exigit aequanimiter nos uniuscujusque ecclesiae privilegia, juraque parochiarum, ac dioeceseon, et
monasteriorum apostolica [0109C] censura promulgare possidenda, ut ex hoc et sanctorum Canonum instituta
illibata permaneant, et nobis lucri potissimum praemium a conditore omnium Deo conferatur.
Igitur, etc.

IX. Privilegium.
Cum piae desiderium voluntatis, et laudanda de bonis intentio apostolicis sit semper studiis adjuvanda,
cura est sollicitudinis adhibenda, ut ea quae legaliter geruntur, et aequitatis formae conveniunt, nulla valeant
refragatione perturbari, sed irrefragabili jure, Deo autore, debeant permanere: et ob hoc apostolicis promulgatis
sanctionibus, propria unicuique, quae suppetunt, rationis fas exigit, possidenda [0109D] confirmari [a] {foot}

65

