vindicet, nullusque temeritatis ausu a vobis auferre, quovis ingenio aut occasione, tentet vel temeret, sed
perpetuo jure et proprietate maneant venerabilis loci.
Si quis autem, quod non optamus, hujus nostri fuerit ausus decreti paginam contra ire, vel molestiam
inferre conatus fuerit parti vestrae, vinculo anathematis innodetur, et Judae percellatur maledictione traditoris; at
vero observantes, ex meritis atque precibus Apostolorum, necnon Christi Confessoris Martini, vitae futurae
praemiis perfruantur.

XIX. 135 Privilegium.
Summam gerentes sollicitudinem venerabilium locorum, quantum ex divino adjutorio possibilitas
datur, de eorum stabilitate satagere studemus: hoc namque studio, et divina placatur clementia, et laus Christi ac
Ecclesiae procuratur, et nos potiori fiducia, [0116A] pro impetranda venia delictorum, aeternam pietatem
audemus implorare.
Igitur improbitate quorumdam petentium contigit, elapsis jam annis, ut loci antedicti Praeposito avaritia
devicto, fundus III. et III. pupillorum, quo illorum alimentorum necessitas sustentabatur, locaretur; ipsaque dum
extenditur annorum conditio, mors acciderit, et a jure jam dicti Orphanotrophii praemissa alienarentur loca, et
Domino proprio frustrarentur, dumque necessitate victus arctatur locus, frequentia cessavit infantium, quibus
deerat expensae providentia.
Ne ergo [a] {foot}
[0115D] Cantorum ordo. Inde addiscimus Cantorum scholam ex Orphanotrophiis fuisse suppletam.
Sancivit porro S. Gregorius in Synodo Romana, ne Presbyteri Diaconive in Ecclesia canerent, sed Subdiaconi
tantum, minoresque Ordines ac pueri tantum. Non diu obtinuit mos ille, quamvis a sancto Pontifice non infirma
ratione stabilitus: alia aliis temporibus disciplina Ecclesiae est.Cantorum deficeret ordo, atque hinc Dei Ecclesiae
contumelia irrogaretur, eadem curiose inquirentes loca, a quibus ultra rationem detinebantur, [0116B]
praecipientes venerabili restituimus loco: justum fore cernentes, ut pro laude Dei pupillos nutrientibus
ministrarent, quae usibus excolebantur exterorum.
Praecipimus proinde, ut a praesenti Ill. indictione, et futuris perpetuisque temporibus, ex autoritate
beati Petri Apostolorum Principis, cujus, licet meritis impares, vices tamen gerimus, Deo miserante, jam dictus
fundus, cum omnibus ejus juribus redonatus, Orphanotrophii saepius dicti permaneat proprius sub inconcussa
firmitate, utilitati ejus 136 vel infantium ministraturus: nec liceat cuiquam magno vel parvo eum conducere, aut
ab utilitate ejus alienare, sed et semper usibus loci venerabilis et necessitatibus conservetur.
[0116C] Si quis itaque extiterit temerator, vel contra hujus decreti paginam venire tentaverit,
anathematis vinculo insolubiliter innodetur, atque Judae traditoris maledictione condemnetur.

XX. [b] {foot}
[0115D] Privilegium firmationis. Episcopus condiderat [0116D] Diaconiam, et quidem, ut credibile est,
in fundo ditionis suae: petit id quod contulerat in sustentationem pauperum, privilegio sedis Apostolicae firmari,
ne quis aliquando fraudaret pauperes. Si fuit Episcopus ille ordinationis Apostolicae, nihil inde colligitur, nisi
quod arctissimis fuit limitibus coercita ejusmodi Praesulum potestas. Si forensis erat, intelligere licet, quae fuerit
illis temporibus Praesulum de Romani pontificis autoritate opinio. Privilegium firmationis loci.
Quaecumque intuitu pietatis geruntur, inconvulsa debent firmitate manere: atque ita convenit studere,
ut omnium jura perenni subsistant stabilita tempore, praesertim cum pro laude Domini Dei nostri devota
sinceritate pauperibus Christi providentur subsidia vitae, eo nempe dicente: Beati misericordes, quoniam ipsi
misericordiam consequentur (Matth. 5. v. 7); atque in se dicente redigi, quod [0116D] uni fuerit ex minimis
factum.
Hac spe fretus, condidisse Diaconiam in honorem sanctae Dei genitricis semperque virginis Mariae
Dominae nostrae, in loco Ill. venerabilis frater, dignosceris, opportune certus, quod mercedis praemia obtineas in
70

