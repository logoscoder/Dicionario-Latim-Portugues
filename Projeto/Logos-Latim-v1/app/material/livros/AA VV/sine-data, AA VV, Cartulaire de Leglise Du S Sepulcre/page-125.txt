ipsa ecclesia de cabella molendinorum suorum, que habet in tenimento Pla[tie], annuatim curie nostre solvere
tenebatur. Ad huius autem nostre remissionis et relaxationis memoriam et robur perpetuo valiturum presens
privilegium per manus Nicholai de Petrali, notarii et fidelis nostri, scribi et maiestatis nostre sigillo precepimus
communiri, anno, mense et indictione subscriptis.
Datum Pla[tie], anno dominice incarnationis MCCX, mense septembris, XIV indictione, regni
vero domini nostri Frederici, Dei gratia gloriosi regis Sicilie, ducatus Apulie et principatus Capue, anno XIII
feliciter, amen.

CLXXV [1218] {foot}
[1251] A, fo 151, vo; manque dans B.. PRIVILEGIUM TROIANE ECCLESIE ET
CANONICORUM SANCTI SEPULCRI A WILLELMO, QUONDAM PONTIFICE TROIANO. [1252B]
In nomine Domini nostri Iesu Christi.
Anno ab incarnatione eiusdem MCLXXXII et XVII anno regnante domino nostro Guillelmo,
gratia Dei Sicilie et Italie rege invictissimo, inclite et gloriose memorie quondam sanctissimi regis Willelmi filio,
vicesimo mensis iulii XV indictionis, Guillelmus, Dei gratia quartus Troianus episcopus, fratri Guillelmo,
venerabili canonico Sepulcri Domini, priori Sancti Sepulcri in civitate Troia, et Sancte Resurrectionis ecclesie in
perpetuum. Cum universis locis venerabilibus ex generali debito christiane professionis, in quibus possumus,
teneamur adesse, ecclesiam Sancti Sepulcri Dominici debemus diligere specialius et [1252C] fovere, ubi vita
nostra est in Christo abscondita, unde et cum ipso resurgente in gloria resurrexit; et in aliis quidem locis
venerabilibus membra Christi pie devotionis obsequio veneramur, in ecclesia vero Sepulcri Domini ipsum caput
universalis ecclesie Christum singulari veneratione prosequimur, passionis eius, qua redempti sumus, celebramus
memoriam, et resurrectionis eiusdem, qua ipsi conregnaturi sumus, gloriam predicamus. Huius excellentie
specialis, qua prefata ecclesia Resurrectionis Dominice preminet universis, digna consideratione inducti,
volumus aliquid in eius temporale commodum providere, cuius semper beneficium spirituale sentimus. Nostra
igitur bona et spontanea voluntate [1252D] simulque dilectorum fratrum nostrorum, canonicorum Troiane
ecclesie, precibus et assensu concedimus, et donamus tibi supradicto fratri Willelmo, priori Sancti Sepulcri de
Troia, et per te sacrosancte ecclesie Sepulcri Dominici in perpetuum terram unam, que actenus fuit nostre
Troiane ecclesie, iuxta civitatis nostre ambitum constitutam, quam tibi et venerande ecclesie Sancte
Resurrectionis Dominice una cum eisdem Troianis canonicis fratribus nostris, existente nobiscum magistro
legista in hoc negotio nostro advocato, tecum vero existente [1253A] Nicholao, Troie regali iudice, eiusdem
advocato ecclesie Sancti Sepulcri, concedimus, donamus et tradimus iure perpetuo sine nostra notrorumque
successorum contradictione vel calumpnia possidendam, liberam similiter et integram, ecclesie cui conceditur
utilitatibus modis omnibus profuturam, quemadmodum subscriptis finibus designatur: a prima parte desuper est
secus terra Bartholomei de Rudingo, a secunda vero parte descendendo et iuxta vallonem, qui est inter hanc
terram et terram predicte ecclesie Sancti Sepulcri, a quarta denique parte ascendendo est via publica, qua itur a
civitate ad flumen Aceloy. Ut autem hec nostra concessio et donatio perpetuam et inviolabilem optineat
firmitatem, presentem in paginam per manus Maraldi [1253B] nostri notarii, confici iussimus, sigilli nostri
appositione ac fratrum nostrorum canonicorum subscriptionibus corroboratam. Quam traditionem et donationem
si qua in posterum ecclesiastica secularisve persona temere perturbare presumpserit, et secondo terciove. . . . .
[1219] {foot}
[1253] Le reste manque dans le manuscrit..

CLXXVI [1220] {foot}
[1253] A, fo 152, vo; manque dans B.. PRIVILEGIUM DE LACRIDON IN CYPRO.
In nomine Patris et Filii et Spiritus Sancti, amen.
Notum sit omnibus, tam presentibus quam futuris, quod ego Hugo, Dei gratia rex Cypri, dono,
concedo et confirmo Deo et ecclesie Dominici Sepulcri, canonicis videlicet eiusdem presentibus et futuris, in
perpetuam elemosinam pro animabus patris mei [1253C] et matris mee omniumque antecessorum meorum in
125

