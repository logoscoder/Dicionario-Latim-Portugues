tradidit in presentia capituli Sancti Sepulcri et legalium virorum, quam filiam habuerat de priore viro, nomine
Petro, dotans eam dote centum bisantiorum, et vestiens eam, ut ita dicam, in dorso et in lecto, dansque etiam illi
usumfructum cuiusdam vinee, quam pater puelle plantaverat. Insuper autem eidem Bernardo in ipsis sponsalibus
coram testibus et fideiussoribus quartam partem [1207D] cuiusdam domus, que sita est in platea Templi in
Ierusalem iuxta domum Bentulini, post mortem suam concessit; aliam partem vero cuidam, quem habebat,
reservavit filio, post cuius filii mortem aliam quartam partem prefatus Bernardus eiusque heredes sine lite et
contentione iure perpetuo haberet et possideret. Quam domus donationem, annorum interlabente curriculo,
predicta, denegavit se fecisse Maria; unde inter ipsam et generum non minima orta est controversia; que postea
diffinita est in capitulo Sancti Sepulcri coram domino patriarcha Willelmo et Petro subpriore et Anselmo cantore
[1208A] et Goffrido thesaurario et magistro Roberto, canonicis Sancti Sepulcri, et coram Anschetino, quondam
vicecomite Ierusalem, et Rainaldo de Pontibus et Goiffrido Acu: tali videlicet conditione ut iam dictus Bernardus
quartam partem domus, quam ipsa Maria cum Rogerio secundo viro acquisierat, post mortem eius libere et sine
aliqua possideat calumpnia; aliam vero quartam partem post mortem filii similiter sine contentione habeat.
Facta est autem hec carta, Willelmo iubente patriarcha, anno ab incarnatione Domini MCXXXV,
indictione XII, regnante in Ierusalem Fulcone, rege Francorum tertio.
Huius autem conventionis sunt testes:
Petrus,
prior.Petrus
Normannus.Godefridus.Wlgrinus.Eurardus.Gervasius.

de

Barcinona.Willelmus

De burgensibus.
Oldreus.Milo.Bentulinus.Bernardus
Gorranti.Bernardus Bituricensis.

Lemovicensis,

Petrus

Petragorici.Arnulfus

de

CX [1006] {foot}
[1207] A, fo 95, vo; manque dans B.. DE CONCESSIONE CUIUSDAM DOMUS FACTA
BENSCELINO ET UXORI SUE.
In nomine Patris et Filii et Spiritus Sancti, amen.
Notum sit omnibus commanentibus in civitate sancta Ierusalem quod ego Amalricus prior, cum
plenario capitulo ecclesie Sanctissimi Sepulcri, concedimus Benscelino et uxori eius Gode heredibusque
[1208C] suis domum Rogerii et Marie Sancti Lazari, quam habent de Sancto Sepulcro, que sita [est] inter
domum Leodegarii molendinarii et predicte Gode, in dextra parte platee, qua itur ad Templum; ea conditione eis
concedimus ut, sopitis omnibus querelis inter nos et illos ante habitis, videlicet de terra et vinea et omni feodo,
quod tenuit ipsa Goda et predecessores sui apud Sanctum Lazarum, pro quibus unam medietatem domus libere et
quiete possidendam eidem Benscelino et uxori eius Gode heredibusque suis concedimus, et ut habeant pro libitu
suo et voluntate potestatem vendendi eam sive donandi quibuscumque voluerint, pro medietate vero altera
annuatim capitulo Sancti Sepulcri ad Pascha quatuor [1208D] bizancios ipsi sive heredes sui persolvent; si vero
annuatim in Pascha predicto conventui quatuor bisancios non persolverint, capitulum prenominatum XV diebus
post Pascha habebit liberam potestatem accipiendi domus predicte medietatem. Hanc autem concessionem,
videlicet de medietate domus illius, eo tenore Benscelino et Gode uxori eius heredibusque suis facimus ut, si
medietatem illam, necessitate aliqua compellente, aliquando vendere voluerint, salvo debito censu, quem
ecclesie pretaxate singulis annis persolvere debebunt, quibus voluerint eam vendant aut donent, exceptis
Templariis [1209A] et Hospitalaribus et aliis quibuscumque monasteriis; si autem eam vendere voluerint,
primum capitulo prefato eam presentabunt; quam si emere voluerit, una marca argenti minus quam alicui alteri
vendent.
Hec autem concessio inter canonicos Sancti Sepulcri et Benscelinum uxoremque eius Godam in
presentia domini patriarche Fulcherii facta fuit, anno ab incarnatione Domini MCLIV, et ipsorum canonicorum,
quorum nomina subscribuntur.
Videlicet domini Amalrici, prioris.Arnaldi, subprioris.Giraldi, precentoris.Godefridi,
thesaurarii.Nicholai, elemosinarii.Beltoldi.Petri Sepulcrarii.Stephani, prepositi.Constantini.Petri de Golgota.Petri
91

