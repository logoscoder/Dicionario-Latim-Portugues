auxiliante, habere poterit, decimationes cum omni integritate usibus vestris sine omni calumpnia in perpetuum
retinere. Si qua vero ecclesiastica secularisve persona hoc privilegium nostrum contra illud veniendo violare
presumpserit, a corpore et sanguine Domini nostri Ihesu Christi aliena existat, et illi pene, quam Deus omnibus
maledictis minatur, [1242A] nisi resipuerit, et ad emendationem venerit, perhenniter subiaceat; cunctis autem
illud servantibus sit pax et misericordia a Domino Ihesu Christo in hoc seculo et in futuro. Ut autem hoc
privilegium nostrum firmum, fixum, stabile et inconvulxum permaneat, placuit illud plumbei sigilli impressione
munire et subscriptorum testium veridico testimonio confirmare. Huius rei testes sunt:
Radulfus, Bethleemita; Rainerius, Liddensis; Rainerius, Sebastensis, episcopi.Radulfus, prior
Sebastensis.Haimericus, Montis Oliveti prior.Radulfus, archidiaconus.Amalricus, cancellarius.Magister
Eraclius.Hugo de Iherusalem.Robertus de Pinchinee.Gaufridus Turonensis.
[1242B] Data Ierusalem, anno ab incarnatione Domini MCLXVIII, a captione sancte civitatis
LXIX.

CLXII. PRIVILEGIUM IOPPENSIS ECCLESIE.
( Vide in Alexandro III ad an. 1181.)

CLXIII [1153] {foot}
[1241] A, fo 139, ro; manque dans B.. DE LIBERTATE ECCLESIE SANCTI SEPULCRI, QUE
TROIE SITA EST.
In nomine Patris et Filii et Spiritus [Sancti], amen.
Anno dominice incarnationis MCLXXI, mense februarii, indictione IV, Willelmus, Dei gratia
Troiane ecclesie humilis episcopus. Sancta et venerabilia loca, quanto apud Deum et apud homines digniora
[1242C] et cariora esse dinoscuntur, tanto a fidelibus matris ecclesie Deum timentibus maiori karitatis affectu
veneranda esse et protegenda et ab onere temporalis servitutis, si insisterit, relevanda auctoritate tam veteris
quam novi testamenti comprobatur. Inde est quod sancto Moysi a Domino preceptum est quod nonnisi
discaltiatis pedibus ad rubum succensum accederet, et Helie magnifico prophete quadragesimale ieiunium
indictum est, ut sanctificatus ad montem Dei Oreb transire posset. Hoc David rex et propheta considerabat,
quando dicebat: Domine, dilexi decorem domus tue et locum habitationis glorie tue. Huic etiam rei Christus
Dominus, evangelice gratie promulgator et nostre redemptionis auctor, attestatus est, cum facto flagello [1242D]
de resticulis vendentes et ementes de templo sancto suo eiccit, dicens: Domus mea domus orationis vocabitur.
Huius itaque considerationis sugillatio mentes sublimium potestatum frequenter humiliat et compellit ut in hiis
locis sanctas animas servitio Dei dedicatas et mancipatas plurimum timeant et honorent, et iustis earum
postulationibus diligenter intendant. Propterea, vir venerabilis Petre, sancte congregationis Dominici Sepulcri
prior, honestatis et prudentie tue fratrumque tuorum dignis petitionibus annuere decrevimus, eoque faciliores
vestris desideriis nos exhibemus, quod et [1243A] loco sanctissimo, a quo christiane religionis sanctitas per
omnes mundi terminos exordium traxit, vos deservire cognoscimus, sicut scriptum est: De Syon exibit lex et
verbum . . . Communicato itaque universo capituli nostri consilio, annualem censum, videlicet unam untiam auri,
quam ecclesia vestra, que apud Troiam sita Sanctum Sepulchrum appellatur, annuatim quathedre nostre solvere
debebat, coram fratribus nostris assentientibus et collaudantibus in perpetuum remisimus, hoc autem conditionis
debito reservato, ut singulis annis unam libram cere et aliam incensi nostre sedi solvatis; et si quis huic nostre
remissioni obviare presumpserit, gladio anathematis nostri feriatur. Ut hec autem nostra remissio in perpetuum
stabilis permaneat, [1243B] te, Guillelme de Baiocis, notarium nostrum, hoc breve scribere precepimus, et hoc
signo crucis nostra propria [manu] facto munivimus, et sigillo nostro roboravimus, subscriptis nostris canonicis
testibus, in urbe Troia feliciter.
Ego Willelmus, tertius Troianus episcopus.Ego Willelmus, Troianus decanus.Ego Mysandus,
archidiaconus Troie.Ego Iohannes Landulfi, Troiane ecclesie precentor.Ego Thomas, archipresbiter Montis et
canonicus Troie.Ego Iohannes Mannus, canonicus et sacerdos.Ego Castorius, Troianus canonicus.Ego
Theobaldus, canonicus.Ego Iohannes Rao . . . . Ego Gar . . . . , canonicus diaconus. [1243C] Ego Alfericus,
canonicus et thesaurarius.Ego Nicholaus, canonicus et sacerdos.
117

