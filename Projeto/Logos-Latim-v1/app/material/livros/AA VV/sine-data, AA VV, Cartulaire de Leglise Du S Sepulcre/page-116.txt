[1239] A, fo 136, ro; manque dans B.. PRIVILEGIUM DE ECCLESIA, QUE EST APUD
NEAPOLIM.
In nomine sancte et individue Trinitatis Patris [1240B] et Filii et Spiritus Sancti, amen.
A[malricus], Dei gratia Sancte Resurrectionis Christi patriarcha, P[etro], eiusdem ecclesie priori,
et universis canonicis, tam presentibus quam futuris, in perpetuum. Quoniam sacrosancta Dominice
Resurrectionis ecclesia quadam speciali prerogativa sanctitatis merito ab omni populo Christiano devotissime
veneratur, et pio intuitu humane reparationis ab universis Deum colentibus fons et origo universalis ecclesie
veraciter predicatur, nos, qui supradicte ecclesie, Deo annuente, presidemus, eam propensius honorare et in
amplificatione rerum suarum voluimus studiosius insudare. Dilecti itaque nostri filii Amalrici, illustris
Ieresolimorum regis, [1240C] precibus inclinati, vestrisque iustis et Deo placitis postulationibus nichilominus
annuentes, assensu pariter et consilio venerabilis fratris nostri Hugonis, Templi Domini abbatis, concedimus tibi,
Petre prior, et successoribus tuis necnon et canonicis Sancti Sepulcri, tam presentibus quam eorum posteris
canonice substit[u]endis, ecclesiam, quam apud Neapolym in terra, quam prefatus rex ad hoc scilicet vobis
dederat, fundastis, cum omni plenitudine iuris parrochialis, et patriarchali auctoritate nobis a Deo concessa hoc
confirmamus; statuentes ut, quia ecclesia illa ad titulum Dominice Passionis eiusdemque Resurrectionis fundata
dinoscitur, plenariam habeat potestatem baptisare, mulieres a partu Deo et ecclesie reconciliare, infirmos per
civitatem [1240D] absolvendo communicare, mortuos sepelire, et omnium ex propriis expensis laborum
decimationes cum omni integritate usibus vestris sine omni calumpnia in perpetuum retinere. Si qua vero
ecclesiastica secularisve persona hoc privilegium, contra illud temere veniendo, violare presumpserit, a corpore
ac sanguine Domini nostri Ihesu Christi aliena existat, et illi pene, quam Dominus omnibus maledictis minatur,
nisi resipuerit, et ad emendationem venerit, perhenniter subiaceat; cunctis autem illud servantibus sit pax et
misericordia a Domino Ihesu Christo in hoc seculo et in futuro
Ut autem hoc privilegium nostrum firmum, fixum, [1241A] stabile et inconvulsum permaneat,
placuit illud plumbei sigilli nostri impressione communire, et subscriptorum testium veredico testimonio
confirmare, Testes vero huius rei sunt:
Dominus illustris rex Amalricus.Radulfus, Bethleemita, Rainerius, Liddensis, Rainerius,
Sebastensis, episcopi.Rodulfus, prior Sebastensis.Hamericus, prior Montis Oliveti.Guilricus, decanus
Neapolis.Rodulfus, archidiaconus.Amalricus, cancellarius.Magister Eraclius.Robertus de Pinchinec.Gaufridus
Turonensis.Balduimus, vicecomes Neapolys.Magister Stephanus.
Data Ierusalem, anno ab incarnatione Domini MCLXVIII, a captione Ierusalem LXIX.

CLXI [1152] {foot}
[1241] A, fo 137, ro; manque dans B.. DE ECCLESIA SANCTI NICHOLAI, QUE EST EXTRA
MUROS IOPPEN. [1241B]
In nomine sancte et individue Trinitatis Patris et Filii et Spiritus Sancti, amen.
Amalricus, Dei gratia Sancte Resurrectionis Christi ecclesie patriarcha, dilectis filiis P[etro],
eiusdem ecclesie priori, et universis canonicis, tam presentibus quam futuris, in perpetuum. Quoniam
sacrosancta Dominice Resurrectionis ecclesia quadam speciali prerogativa sanctitatis merito ab omni populo
Christiano devotissime adoratur, et pio intuitu humane reparationis ab universis Deum colentibus fons et origo
universalis ecclesie veraciter predicatur, nos, qui supradicte ecclesie, Deo annuente, [1241C] presidemus, eam
propensius honorare et in amplificatione rerum suarum volumus studiosius insudare. Vestris itaque iustis et Deo
placitis postulationibus annuentes, concedimus tibi, Petre prior, successoribusque tuis necnon et canonicis Sancti
Sepulcri, tam presentibus quam eorum posteris canonice su[b]stituendis, ecclesiam Sancti Nicholai, que extra
muros urbis Ioppen, a parte septentrionali, in aggere Sancti Nicholai supra mare constructa est, cum omni
plenitudine iuris parrochialis, et patriarchali auctoritate nobis a Deo concessa confirmamus, statuentes ut, quia
prefata Sancti Nicholai ecclesia ex domo et concessione dilectissimi filii nostri Amalrici, illustris Ierosolimorum
regis, ad titulum Dominice Passionis eiusdemque Resurrectionis pertinere [1241D] dinoscitur, plenariam habeat
potestatem baptizare, a partu Deo et ecclesie reconciliare, infirmos per civitatem absolvendo communicare,
mortuos sepelire, et omnium rerum suarum, terrarum et vinearum, quas modo habet vel in futurum, Deo
116

