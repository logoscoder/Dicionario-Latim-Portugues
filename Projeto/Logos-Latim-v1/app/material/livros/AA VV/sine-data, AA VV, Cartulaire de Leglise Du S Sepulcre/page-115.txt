videlicet, qui in yeme fluit, quousque venitur ad parvum montem situm inter predicta montana et montana de
Broiquet; et sic ab alveo torrentis versus parvum montem supradictum et per crepidinem illius parvi montis, ut
cruces designant, vadit supradicta divisio usque ad parvum monticulum, qui Calcis Fornax appellatur; et exinde
versus meridiem usque ad alium monticulum non longe hinc, ubi antiquus calcis fornax fuit, divisio ista
protenditur; et sic per devexum montis recta linea versus spinam in planitie sitam, que terram casalis Dominici
Sepulcri Faisse et Sabarim [1239B] Hospitalis dividit, terminatur. Insuper divisionem, quam pretaxati canonici
Sancti Sepulcri cum Georgio et filio eius Balduino fecerunt, concedo et confirmo. Preterea donum avi mei
Eustachii et patris mei Galterii, quod predictis canonicis fecerunt, et divisiones, quas ipsi consignaverunt
confirmo et me defensurum promitto. Insuper adicimus ad hoc hanc libertatem canonicis ecclesie Sancti
Sepulcri, quod ipsi in tota terra mea, tam in civitate Cesarea quam extra, vendere vel emere, ponderare vel
mensurare et deportare tam mari quam terra libere et quiete ab omni usatico et exactione possint. Ipsi vero
canonici pro prefate terre donatione et divisionum confirmatione et predicta libertate [1239C] quadringentos
bisancios michi caritative impendunt. Preterea hoc retinui, ut, si aliquo tempore antiquum conductum predicti
fontis reficere voluero et ipsum fontem ad casale Bubalorum ducere ad canamellas fatiendas, absque
contradictione predictorum canonicorum michi liceat; ita tamen ut de una macera singulis annis dimidium
quintale, et, si amplius, prefate ecclesie integrum quintale persolvam. Ut hec igitur omnia, que prenotavimus, eo
ordine, quo proposuimus, firma et inconcussa permaneant, appositione sigilli mei corroboro.
Facta est hec carta anno ab incarnatione Domini MCLXVI, indictione XV.
Huius rei testes habentur, quorum nomina subscripta videntur:
[1239D] Rainerius, episcopus Sebastensis.Et Radulfus, prepositus.Ioannes, cantor
Cesarensis.Symon, canonicus.Arnulfus, subprior.Petrus Lombardus.Frater Adam, Frater Vitalis.Petrus de
Mahumeria.Petrus
Costa,
vicecomes.Engilbertus
de
Aria.Carolus
Hamelinus.Rodbertus
de
Cossia.Georgius.Balduinus, filius eius.
Si vero alium conductum mihi libuerit facere et alio modo fontem ad predictum casale educere,
michi non contradicatur.

CLVI. PRIVILEGIUM ECCLESIE DOMINICI SEPULCRI.
( Vide in Alexandro III ad an. 1181.)

CLVII. PRIVILEGIUM QUOD PATRIARCHA NON POSSIT FACERE CANONICOS, NISI
VOLUNTATE PRIORIS. [1240A]
( Vide in Alexandro III ad an. 1181.)

CLVIII. PRIVILEGIUM QUOD PATRIARCHA NON DEBEAT HABERE NISI TERTIAM
PARTEM CERE ECCLESIE SANCTI SEPULCRI.
( Vide ubi supra.)

CLIX. DE DECIMIS, QUAS HOSPITALES TENENTUR REDDERE ECCLESIE SANCTI
SEPULCRI.
( Vide in Alexandro III ubi supra.)

CLX [1151] {foot}
115

