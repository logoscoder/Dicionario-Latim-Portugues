[1214C] In nomine summi Dei Patris et Filii et Spiritus Sancti, amen.
Ego Iohannes Patricii notum fieri volo, tam presentibus quam futuris, quod commuto duo mea
casalia, scilicet Megina et Mezera, cum omnibus pertinentiis suis cum duobus casalibus ecclesie Dominici
Sepulcri, scilicet Caphermelic et Anquina, cum suis pariter pertinentiis per manum domini Petri, venerabilis
prioris Dominici Sepulcri, totiusque capituli. Hanc autem commutationem facio nutu et assensu domini Fulconis
regis atque domine Milesendis regine filiorumque eius, nutu et assensu quoque Babini domini mei et Petrosi
cognati mei, hoc idem consentiente atque laudante uxore mea Bruna atque Thoma et Eustachio cum aliis filiis
[1214D] meis; ut deinceps predicta duo casalia mea, scilicet Megina et Mezera, cum omnibus pertinentiis suis ex
commutatione duorum casalium, scilicet Cafermelio et Anquina, sint iuris atque ditionis ecclesie et collegii
Dominici Sepulcri, unde habeant potestatem fatiendi exinde quicquid ipsi voluerint sine ulla calu[m]pnia vel
contradictione alicuius domini mei sive parentum meorum sive alicuius Christiani. Quod si de predictis
casalibus, que ego Iohannes Patritii prenominato modo commuto ecclesie et conventui Sancti Sepulcri, me
vivente sive post [1215A] mortem meam aliqua controversia ab aliquo hominum orta fuerit, ego et heredes mei,
vel ad quoscumque hereditas per successionem devenerit, perpetuo obligati manebimus ut, quicquid dampni
propter motam calumpniam contigerit, sub estimatione bonorum virorum ecclesie et conventui in integrum
restauretur.

CXXI [1019] {foot}
[1215] A, fo 101, ro; manque dans B.. DE DONATIONE CUIUSDAM VINEE, QUAM
RADULFUS DE FONTANELLIS DEDIT GAUFRIDO ACU.
Notum sit omnibus, tam presentibus quam futuris, quod ego Radulfus de Fontanellis, consilio et
assensu uxoris mee ac Gaufridi de Parenti, generi mei, uxorisque eius, filie scilicet mee, aliorumque amicorum
meorum, concessi Gaufrido Acu, quia [1215B] diu bene ac familiariter michi servivit, unam vineam, que iuncta
est domini patriarche, secus viam que ducit Bethleem, a leva eiusdem vie parte, non multum distans ab
Ierusalem. Concessi siquidem ei hanc perpetuo hereditario iure possidendam cum libera etiam potestate
vendendi seu dandi cuicumque voluerit, et hoc sine omni conditione et omnis servitii debito. Hoc quippe modo
dedi ei predictam vineam libere, absolute et quiete possidendam. Huius vero doni hi sunt testes:
Anschetinus, vicecomes.Rainaldus de Ponto.Bonet
Bocherius.Soherius de Baruth.Petrus Provintialis.Bachelerius, et alii multi.

de

Tolosa.Porcellus.Gerardus

CXXII [1020] {foot}
[1215] A, fo 101, ro; manque dans B.. DE PROMISSIONE, QUAM FECIT BALDUINUS
SANCTE ECCLESIE IEROSOLIMITANE. [1215C]
Ego, Balduinus, profiteor et promitto coram Deo et angelis eius a modo et deinceps legem et
iustitiam pacemque sancte Dei Ierosolimitane ecclesie populoque michi subiecto pro posse et nosse facere et
conservare, salvo condigno misericordie respectu, sicut cum consilio fidelium nostrorum melius invenire
potuerimus, patriarche, pontificibus quoque ecclesiarum Dei condignum et canonicum honorem exhibere atque
ea, que ab imperatoribus et regibus et principibus ecclesiis sibi commissis collata et reddita sunt.

CXXIII [1021] {foot}
[1215] A, fo 101, vo; manque dans B.. PRIVILEGIUM CONTROVERSIE ET DIFFINITIONIS
CASALIS GEBUL. [1215D]
In nomine Patris et Filii et Spiritus Sancti, amen.
Quoniam volventibus annis cuncta hominum gesta, nisi memorialis pagine apicibus tradantur,
oblivionem facile incurrunt, ideo ego Walterus, Dei gratia princeps totius Galilee, hanc cartam fieri precipiens,
96

