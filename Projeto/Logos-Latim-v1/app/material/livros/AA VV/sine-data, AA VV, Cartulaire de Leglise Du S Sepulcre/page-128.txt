[1256B] In nomine sancte et individue Trinitatis Patris et Filii et Spiritus Sancti, amen.
Notum sit omnibus, tam presentibus quam futuris, quod pro bono pacis et concordie integritate
conservanda facta est conventio et concordia inter domnum Bernardum, Liddensis ecclesie episcopum, et
domnum Petrum, Dominici Sepulcri priorem, de communi voluntate ipsorum, assensu utriusque capituli,
presente et collaudante domno patriarcha Amalrico, mediantibus Heraclio, tunc temporis archidiacono
Jerosolimitano, et magistro Monacho, domni patriarche cancellario. Domnus quidem Bernardus, Liddensis
episcopus, ex integro medietatem decime cuiusdam casalis, nomine Bermenayn, tam in messibus quam in vino,
oleo, bestiis, volatilibus et in [1256C] omnibus aliis, unde decima dari consuevit, que sua prius universa erant,
donavit Dominici Sepulcri ecclesie et Petro priori omnibusque canonicis et eorumdem successoribus in
perpetuum. Domnus vero Petrus prior, consilio et assensu omnium canonicorum ecclesie Sancti Sepulcri,
concessit Liddensi ecclesie et episcopo Bernardo eiusque successoribus medietatem omnium decimationum
quatuor casalium scriptorum in privilegio Rogerii, quondam Liddensis episcopi, Capharuth videlicet et Git,
Kephrecylta et Porfilia, ut, cum prius Liddensis ecclesia, faciente Rogerio episcopo, non perciperet inde nisi
medietatem decimarum messium tantum, prout continetur in serie privilegii eiusdem episcopi, qui [1256D] duo
ex illis donaverat, Capharuth et Git, et duo cambierat, Kephrecylta et Porfylia, quam donationem et cambium
etiam nos rata et firma habemus, iam a tempore istius nostre conventionis facte reciperet ex integro medietatem
omnium decimationum tam in messibus, vino, oleo, bestiis et volatilibus, exceptis dumtaxat canonicorum
propriis nutrimentis omnium bestiarum et volatilium cuiuslibet generis, que modo habent et in posterum habituri
sunt in supradictis quinque casalibus Bermenaym, Capharuth, Git, Kephrecylta et Porfilia eorumque pertinentiis;
de quibus propriis nutrimentis decimas in perpetuum ex pactione non solvent; de aliis vero omnibus, tam
[1257A] de laboribus canonicorum quam aliorum supradicta quinque colentium, medietatem Liddensis ecclesia
integre percipiet. Donavit etiam prenominatus episcopus Bernardus ex communi capituli sui consensu, intuitu
pietatis et helymosine, ecclesias edificatas et hedificandas in illis quinque casalibus plenarie cum omni iure
parrochiali ecclesie Dominici Sepulcri, retenta sibi suisque successoribus obedientia parrochialium sacerdotum,
qui inibi pro bene placito prioris ac canonicorum Dominici Sepulcri substituentur, retenta etiam vocatione ad
synodum; crisma et oleum ab episcopo Liddensi accipient; consecrationes altarium seu basilicarum, ordinationes
clericorum, qui ad sacros ordines fuerint promovendi, ab eodem episcopo et successoribus suis requirent,
[1257B] et inpetrare debebunt; interdictos et excommunicatos a Lidensi [1226] {foot}
[1257] Le manuserit porte en un seul mot. Allidensi. episcopo pro interdictis et excommunicatis
sacerdotes eorumdem quinque casalium habebunt; cetera vero alia quelibet iura eis ex dono reliquit.
Ego Bernardus, Liddensis episcopus, communi assensu capituli mei, et ego Petrus, prior Dominici
Sepulcri, assensu capituli eiusdem ecclesie, hanc conventionem fecimus anno dominice incarnationis MCLXXI,
indictione IV, presidente domno Amalrico venerabili patriarcha, regnante illustri Amalrico, Ierosolimitano rege
quinto. Huius conventionis testes sunt:

De capitulo Domini Sepulcri:Ugo de Nigella.Reinaldus de Lochis.Petrus [1257C] Calvus.Petrus,
cantor.Arnulfus, subprior.Balduinus, thesaurarius.—Presbiteri.
De diaconibus:Dalmatius.Savinus.Rogerius.
De subdiaconibus:Odo.Ingerradus et Petrus.
De capitulo sancti Georgii:Gislebertus, cantor.Franco.Petrus, preceptor.—Sacerdotes.
De diaconibus:Willelmus.Petrus Testa.
De subdiaconibus:Gerurfus.Iohannes et Papion.
Interfuit etiam huic conventioni: [1257D] Domnus Rainaldus, Ebron episcopus.Domnus Eraclius,
Ierosolimitanus archidiaconus.Et magister Monachus, cancellarius domini patriarche.

CLXXXII [1227] {foot}
128

