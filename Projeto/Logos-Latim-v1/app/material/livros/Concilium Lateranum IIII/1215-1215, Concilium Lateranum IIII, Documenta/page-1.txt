1215-1215- Concilium Lateranum IIII - Documenta
Concilia oecumenica et generalia Ecclesiae catholicae - Concilium Lateranense IV a. 1215
Firmiter credimus et simpliciter confitemur quod unus solus est verus deus aeternus et immensus omnipotens
incommutabilis incomprehensibilis et ineffabilis pater et filius et spiritus sanctus tres quidem personae sed una
essentia substantia seu natura simplex omnino.
Pater a nullo filius autem a solo patre ac spiritus sanctus ab utroque pariter absque initio semper et fine.
Pater generans filius nascens et spiritus sanctus procedens consubstantiales et coaequales coomnipotentes et
coaeterni unum universorum principium creator omnium invisibilium et visibilium spiritualium et corporalium
qui sua omnipotenti virtute simul ab initio temporis utramque de nihilo condidit creaturam spiritualem et
corporalem angelicam videlicet et mundanam ac deinde humanam quasi communem ex spiritu et corpore
constitutam.
Diabolus enim et daemones alii a deo quidem natura creati sunt boni sed ipsi per se facti sunt mali.
Homo vero diaboli suggestione peccavit.
Haec sancta trinitas secundum communem essentiam individua et secundum personales proprietates discreta per
Moysen et sanctos prophetas alios que famulos suos iuxta ordinatissimam dispositionem temporum doctrinam
humano generi tribuit salutarem.
Et tandem unigenitus dei filius Iesus Christus a tota trinitate communiter incarnatus ex Maria semper virgine
spiritus sancti cooperatione conceptus verus homo factus ex anima rationali et humana carne compositus una in
duabus naturis persona viam vitae manifestius demonstravit.
Qui cum secundum divinitatem sit immortalis et impassibilis idem ipse secundum humanitatem factus est
passibilis et mortalis quin etiam pro salute humani generis in ligno crucis passus et mortuus descendit ad inferos
resurrexit a mortuis et ascendit in coelum.
Sed descendit in anima resurrexit in carne ascendit que pariter in utroque venturus in fine saeculi iudicare vivos
et mortuos et redditurus singulis secundum opera sua tam reprobis quam electis.
Qui omnes cum suis propriis corporibus resurgent quae nunc gestant ut recipiant secundum merita sua sive bona
fuerint sive mala illi cum diabolo poenam perpetuam et isti cum Christo gloriam sempiternam.
Una vero est fidelium universalis ecclesia extra quam nullus omnino salvatur in qua idem ipse sacerdos et
sacrificium Iesus Christus cuius corpus et sanguis in sacramento altaris sub speciebus panis et vini veraciter
continentur transsubstantiatis pane in corpus et vino in sanguinem potestate divina ut ad perficiendum mysterium
unitatis accipiamus ipsi de suo quod accepit ipse de nostro.
Et hoc utique sacramentum nemo potest conficere nisi sacerdos qui fuerit rite ordinatus secundum claves
ecclesiae quas ipse concessit apostolis et eorum successoribus Iesus Christus.
Sacramentum vero baptismi quod ad invocationem individuae trinitatis videlicet patris et filii et spiritus sancti
consecratur in aqua tam parvulis quam adultis in forma ecclesiae a quocunque rite collatum proficit ad salutem.
Et si post susceptionem baptismi quisquam prolapsus fuerit in peccatum per veram poenitentiam semper potest
reparari.
1

