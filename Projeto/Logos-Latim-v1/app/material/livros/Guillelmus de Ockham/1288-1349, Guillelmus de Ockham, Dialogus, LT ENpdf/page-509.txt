catholicam veritatem communiter apud catholicos divulgatam, si protestando qualitercunque se voluerit per
ignorantiam de pravitate haeretica excusare: oportet quod ignorantiam huiusmodi probet.
<!--[if !supportEmptyParas]--> <!--[endif]-->
Unde si iste posset probare legitime, quod nunquam audivit aliquem catholicum praedicare, tenere, docere, vel
asserere animas sanctorum in coelo videre Deum; posset de pravitate haeretica excusari: sed aliter non. Sicut
etiam si quis negans Christum fuisse passum, per protestationem huiusmodi, scilicet quod non intenderet aliquid
dicere contra fidem: et si diceret, totum revocaret, de pravitate haeretica excusaretur, nisi per alium modum de
pertinacia convinceretur. Sic ergo pro prolixitate vitanda probatum est unica ratione: quod per sacros canones
asserentes, quod nulli licet ignorare ea quae publice fiunt, geruntur et tenentur, posset multipliciter confirmari:
quod inventor haeresis saepe fatae, per illam protestationem quam fecit, nullo modo possit excusari, quin fuit, et
adhuc sit haereticus.
<!--[if !supportEmptyParas]--> <!--[endif]-->
SECUNDUM autem probandum est: quod licet possit converti ad catholicam veritatem, tamen nullo modo, nec
per protestationem praedictam, nec alio modo quocunque poterit excusari, quin fuerit haereticus. Quod breviter
sic probatur. Qui in rei veritate est haereticus, licet posset converti: tamen nullo modo poterit excusari, quin
fuerit malus, sed iste fuit haereticus, igitur licet possit converti ad catholicam fidem: tamen non poterit excusari,
quin fuerit haereticus. Maior est manifesta. Minor probatur. PRIMO per praedicta, quia praedicavit, et docuit
haeresim contrariam veritati catholicae, quam tenetur credere explicite, igitur fuit haereticus.
<!--[if !supportEmptyParas]--> <!--[endif]-->
SECUNDO probatur sic, sicut patet ex quinto notabili, errans contra catholicam veritatem non solum vincitur per
verba, quae asserit: sed etiam per facta et opera, et ideo ad convincendum istum de pertinacia et pravitate
haeretica, non solum attendenda sunt verba ipsius, sed simul cum verbis consideranda sunt opera eius, per quae
aliquis de pertinacia convincitur manifeste. Praeterea sic. Errans contra fidem, qui praedicantes, docentes, vel
defendentes, aut tenentes catholicam veritatem, et impugnantes haereticam pravitatem persequitur, et molestat,
est haereticus iudicandus, sicut tactum est in quinto notabili suprascripto. Sed iste praedicantes et tenentes
catholicam veritatem, scilicet quod animae sanctorum in coelo vident Deum: et impugnantes contrariam
haereticam pravitatem, persequitur et molestat, igitur haereticus est censendus.
<!--[if !supportEmptyParas]--> <!--[endif]-->
Maior istius rationis est manifesta: Quae tamen multis modis ostenditur. PRIMO modo sic, reprobi circa fidem
sunt haeretici reputandi, qui autem praedicantes veritatem catholicam et pravitatem haereticam impugnantes
persequitur et molestat, est reprobus circa fidem: quia damnabiliter veritati resistit, qui sunt autem damnabiliter
veritati resistunt, reprobi circa fidem, teste Apostolo, qui 2 ad Timotheum 2 ait: Quemadmodum autem Ioannes
et Mambres restiterunt Moysi, ita et hi resistunt veritati, homines corrupti mente, reprobi circa fidem : et per
consequens sunt haeretici iudicandi. SECUNDO sic, errans contra fidem, qui persequitur et molestat veritatem
catholicam confitentes, et pravitatem haereticam impugnantes: non quaerit cauta sollicitudine veritatem, nec
paratus est corrigi, talis autem haereticus est manifestus, secundum Augustinum, ut habetur 24 quaestione 3
dicit Apostolus, igitur tales persequentes veritatem catholicam confitentes, sunt haeretici manifesti.
<!--[if !supportEmptyParas]--> <!--[endif]-->
Item sic: Gravius peccat et delinquit, qui catholicam veritatem impugnat, quam qui non recipiunt praedicatores
catholicae veritatis: et tamen peccant mortaliter, restante ipsa veritate, Matthaei decimo quae ait: quicunque non
receperit vos, neque audierit sermones vestros, exeuntes foras de domo vel civitate excutite pulverem de pedibus
vestris, amen dico vobis, tolerabilius erit terrae Sodomorum et Gomorreorum in die iudicii, quam illi civitati.
Igitur gravius vel non minus peccant: qui ideo alios persequuntur vel molestant, quia catholicam tenent vel
praedicant veritatem, et pravitatem impugnant haereticam. Sed peccatum tale et tam grave non est sine
pertinacia. Igitur tales sunt pertinaces, et per consequens haeretici censendi. Sic igitur probata est maior: quod
errans contra fidem, qui praedicantes et asserentes catholicam veritatem, aut impugnantes haereticam pravitatem
persequitur et molestat, est haereticus iudicandus.
<!--[if !supportEmptyParas]--> <!--[endif]-->
MINOR autem, quod isti praedicantes et tenentes animas sanctorum in coelo videre Deum, et impugnantes
contrariam haereticam pravitatem persequitur et molestat, per opera eius aperte probatur. PRIMO: quia ideo, ut
fertur, quendam praedicatorem Magistrum in Theologia carceri mancipavit. SECUNDO, quia, ut dicitur,
volentes praedicare veritatem catholicam privavit sermonibus consuetis. TERTIO quia, ut narratur, quondam
amicos suos suadentes sibi veritatem praedictam, male portavit. QUARTO, quia (sicut fertur) scripta
defendentium veritatem praedictam, conatur pervertere, et arripere eos in verbis, ut sic eos cogat a veritate
consona cessare. Ista et alia multa, quae dicitur fecisse in defensores veritatis catholicae consistunt in facto, et
ideo non per rationem, vel auctoritatem, sed per testes et alia documenta legitima sunt probanda.
<!--[if !supportEmptyParas]--> <!--[endif]-->
SECUNDO, per opera eius ostenditur, quod est haereticus manifestus, nam errans contra fidem, qui in favorem
sui erroris reprobos et malignos promovet et exaltat: haereticus est censendus: quia talis non est paratus corrigi,
et per consequens est haereticus reputandus. Sed inventor haeresis saepe dictae in favorem erroris sui reprobos,
509

