Discipulus Dixisti secundum unam assertionem, quod reputantes damnabiliter Papam esse catholicum (qui in rei
veritate est haereticus) debent censeri credentes. Ideo nunc dic secundum assertionem eandem, qua poena tales
sunt plectendi.
Magister Poena eorum secundum assertionem praescriptam taxatur, extra de haereticis capitulo
excommunicamus primo, cum dicitur: credentes praeterea, receptatores, defensores et fautores haereticorum
excommunicationi decernimus subiacere: statuentes firmiter, postquam quilibet talium fuerit excommunicatione
notatus, si satisfacere contempserit infra annum, ex tunc ipso iure sit factus infamis, nec ad publica officia seu
consilia, nec ad eligendos aliquos huiusmodi, nec ad testimonium admittatur: sic etiam intestabilis, ut nec
testandi liberam habeat facultatem, nec ad haereditatis successionem accedat: nullus praeterea ipsi super
quocunque negotio, sed ipse aliis respondere cogatur. Quod si forte iudex extiterit, eius sententiae nullam
obtineant firmitatem, nec causae aliquae ad eius audientiam perserantur. Si fuerit advocatus, nullatenus eius
patrocinium admittatur, si tabellio, instrumenta confecta per ipsum nullius sint momenti, sed cum actore damnato
damnentur. Et in similibus idem praecipimus observari.
Ex quibus verbis colligitur, quod credentes, de quibus hic fit mentio, poena haereticorum sunt minime puniendi.
Ex quo videtur patenter inferri, quod credentes, quorum poena hic taxatur, non sunt haeretici iudicandi: quia si
essent haeretici, poena haereticorum essent merito percellendi. Et ita videtur aperte ostendi, quod aliter accipitur
nomen credentium in isto capitulo 1 et 1 capitulo eiusdem capitulo excommunicamus 2 ubi credentes haeretici
iudicantur. Hic autem non reputantur haeretici. Patet ergo hic qua poena credentes, qui damnabiliter reputant
Papam esse catholicum (qui tamen est haereticus) sint plectendi.
Verumtamen circa poenas credentium et aliorum in scripturis taxatas sunt diversae opiniones. Una est quod
credentes, receptatores, defensores et fautores haereticorum ipso facto sunt solummodo excommunicationis
sentententia involuti, et si nunquam nominatim a praelatis ecclesiae fuerint denunciati excommunicati: alias
poenas non incurrunt, si satisfacere contempserint infra annum. Alia est opinio, quod omnes praedicti omnes
alias poenas ab excommunicatione post annum incurrunt, si satisfacere infra annum contempserint, sive fuerint
denunciati, sive non, excommunicati.
Discipulus Dixisti secundum unam opinionem de illis, qui reputant Papam haereticum esse catholicum: quia
nolunt scire vel non curant scire eum esse haereticum: nunc dic de illis, qui putant Papam esse haereticum, qui
tamen non contemnunt scire.
Magister Respondetur, quod si sint aliqui, qui nesciunt Papam esse haereticum, et ignorantia eorum non est
affectata, neque crassa et supina: quia in nullo resisterent illis, qui eos vellent de perfidia Papae haeretici
informare, sed parati essent eos audire, non sunt poena aliqua feriendi, propter hoc, nisi in aliquo alio delinquere
convincantur. Ignorantia enim talis eos excusat.
CAP. XII
Discipulus Supra recitasti opinionem dicentem, quod volentes perfidiam Papae haeretici declarare, debent audiri.
Et quod nolentes eos audire credentes Papam haereticum esse catholicum, sunt sententia excommunicationis
involuti. Nunc autem dic, an talibus volentibus perfidiam Papae haeretici declarare, fides debeat adhiberi.
Magister Una assertio est, quod talibus minime est credendum. Quod probatur primo sic. Illud non debet quis
facere, quod sacra pagina reprehendit. Sed fidem adhibere narrantibus aliquid sinistrum de aliquo sacra pagina
reprehendit. Eccles.# 19 ubi sic scribitur: Qui cito credit, levis est corde et minor abitur. Ergo homo non debet
credere referentibus et narrantibus Papam esse haereticum. Item, minus credenda sunt mala quae referuntur de
aliquo, quam bona: quia unusquisque pronior esse debet ad iudicandum bene de proximo quam male. Sed bona
relata de aliquo non sunt statim credenda. Unde et regina Saba cum multa excellentia audivisset de Salomone,
laudabiliter dicit ad Salomonem, ut legitur 3 Reg.# 10 Verus est sermo quem audivi in terra mea super
sermonibus tuis et super sapientia tua: et non credebam narrantibus mihi donec ipsa veni et vidi oculis meis: et
probavi quod media pars mihi nunciata non fuerat. Ergo multo magis non debet quis credere narrantibus mala de
aliquo. Et ita referentibus Papam esse haereticum, minime est credendum.
Secundo sic. Illud quod dissuadetur in scriptura divina, minime est agendum. Sed credere narrantibus sive bona
fide sive mala dissuadetur in scriptura divina. Ergo non debet quilibet narrantibus fidem adhibere: et per
consequens referentibus Papam esse haereticum, fides est nullatenus adhibenda. Maior est manifesta: quia nihil
dissuadetur in scriptura divina, nisi peccatum, quod catholicus minime facere debet. Minor diversis
auctoritatibus scripturae divinae aperte videtur posse probari Eccl.# 19 sic scribitur Non omni verbo credas. Et
Ierem.# 12 legitur: Ne credas eis, cum locuti fuerint tibi bona. Et Mich.# 7 Nolite credere amico. Et Iohan.# 4
Nolite enim omni spiritui credere. Ex quibus aliisque quampluribus colligitur, quod credere narrantibus dissuadet
scriptura divina. Quare licet aliqui narrent, quod Papa est haereticus, eis nullatenus est credendum.
Tertio sic. Nullum crimen est credendum de aliquo, antequam ordine iudiciario observato probatum extiterit. Sed
per solam narrationem illorum, qui asserunt Papam secundum ordinem iuris minime est probatum. Igitur talibus
referentibus Papam esse haereticum fides debet nullatenus adhiberi. Minor, ut videtur, probatione non indiget:
quia absque iudice vel non secundum ordinem iuris nullus debet condemnari. Maior per sanctos canones videtur
aperte posse probari. Nam, ut legitur 30 quaestione 5 capitulo 1 in certa, Papa ait: Quamvis enim vera sint non
383

