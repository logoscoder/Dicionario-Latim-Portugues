perfectior visione. et ideo negant visionem claram esse summam exaltationem animarum, dicentes quod fruitio,
seu dilectio Dei est altior.
<!--[if !supportEmptyParas]--> <!--[endif]-->
Alius intellectus verborum praedictorum est iste. Visio clara est sic summa exaltatio animarum, quod animae
videntes clare Deum ad nullam perfectionem distinctam specie maiorem illa quam habent potuerunt exaltari. Et
iste sensus verus est, sive visio sit perfectior, <sive fruitio>. quia nunquam animae habebunt in se formaliter
aliquam perfectionem distinctam specie a visione Dei perfectiorem visione et dilectione seu fruitione Dei.
<!--[if !supportEmptyParas]--> <!--[endif]-->
TERTIUS sensus est iste. visio clara sic est summa exaltatio animarum, quod anima videns Deum nullo modo
neque ad ulteriorem gradum visionis Divinae, neque ad quodcunque aliud perfectius, vel imperfectius visione
Dei poterit exaltari. Et iste est sensus istius protestantis seu revocantis. quia aliter praedicta verba nullo modo
possunt inferre conclusionem intentam. Sed iste sensus est erroneus, ut ex praedictis patet aperte. Nam ex hiis
verbis sequitur evidenter, quod anima Christi non vidit Deum ante resurrectionem vel ante mortem Christi, quia
potuit contristari. postea autem ad statum omnis impassibilitatis extitit exaltata. Sensus enim praedictus magistro
sententiarum aperte repugnat, qui libro 2 distinctione undecimo dicit, angelos videntes Deum in cognitione et
beatitudine proficere dicens, in haec verba: illud vero quod alii superius dicunt, probabilius videtur, quod angeli
usque ad iudicium in scientia et in aliis possunt proficere. Et ita anima videns Deum, potest ad aliud exaltari.
nec est hoc negandum, cum omnis exaltatio sit de minori secundum speciem ad maius secundum speciem. Cum
etiam saepe in humanis exaltationibus videamus tales retentis maioribus dignitatibus ad minores compossibiles
maioribus exaltari. Unde et <non>nunquam cardinalis ad officium summi poenitentiarii postea exaltabitur,
cardinalatu retento: sic animae sanctae videntes Deum retenta Dei visione, ad aliquid aliud minus visione divina
poterunt exaltari et etiam ad clariorem visionem Dei.
<!--[if !supportEmptyParas]--> <!--[endif]-->
Hiis visis ad rationem istius est facile respondere. Cum enim PRIMO dicit, ultra visionem claram Divinae
essentiae non possunt exaltari. patet ex praedictis, quod hoc in hoc sensu, quem habet iste de ipsa, et ex quo
sequitur conclusio, quam intendit, est erronea: quia ultra visionem claram, non clarissimam Divinae essentiae,
est visio clarior, ad quam possunt animae exaltari. sicut ultra albedinem non intensissimam, est albedo intensior:
et ultra charitatem non perfectissimam, est charitas perfectior.
<!--[if !supportEmptyParas]--> <!--[endif]-->
Cum SECUNDO dicitur ultra summum nihil alcius dicendum est, quod hoc etiam potest habere multiplicem
intellectum: quia aliquid dicitur summum multipliciter. aliquid enim est simpliciter summum et sic solus deus est
simpliciter summus, et ideo nihil est altius. Aliquid autem dicitur summum secundum speciem, sicut inter omnes
species coloris albedo potest dici summa, et inter omnia genera visionum visio intellectualis dicitur summa.
Aliter potest aliquid dici summum esse quadam aggregatione: quod scilicet omnia possibilia ad perfectionem
alicuius spectantia comprehendit. secundum quem modum beatitudo, quae est status omnium bonorum
aggregatione perfectus, potest dici summa. Aliter dicitur aliquid summum in una specie, per quem modum
intensissima albedo potest dici summa.
<!--[if !supportEmptyParas]--> <!--[endif]-->
et visio animae Christi est summa inter omnes charitates creatas. sic etiam inter reges unus potest dici summus,
et maximus. Accipiendo igitur summum primo modo, sic summo nihil est altius. Accipiendo summum secundo
modo, sic summo nihil distinctum specie, est altius. Nam in genere virtutum nulla virtus distincta a charitate est
altior charitate: una tamen charitas est altior alia. sic in genere cognitionum Dei nulla cognitio distincta a visione
clara Dei, est altior visione clara Dei, una tamen visio clara Divinae essentiae est altior alia. Visio enim, qua
videt Deum anima Christi, est clarior visione qua angelus videt Deum. Et ideo quamvis visio clara Dei sit summa
inter cognitiones, quibus Deus cognoscitur: non est tamen inconveniens, quod animae primo videant Deum
minus clare, et postea exaltentur ad clariorem visionem. sic summo nihil est inter illa, quae possunt eidem rei
competere <nihil est> altius, licet Deus sit altior tali summo.
<!--[if !supportEmptyParas]--> <!--[endif]-->
Accipiendo autem summum TERTIO MODO ***in fact the fourth***, sic summo nihil est altius in illa specie.
Unde intensissima nigredine nullus color niger est altior ipsa tamen est aliquis alius color altior. Sic igitur patet,
quod summum multipliciter accipi potest. Et ideo ista: summo nihil est altius, habet varios sensus: quorum
aliquis est verus, et aliquis falsus. Cum vero accipit tertio modo, quod visio clara est summa exaltatio animarum,
patet per praedicta, quod ista varios habet sensus falsos. quia ista falsa est accipiendo summum tertio modo.
<!--[if !supportEmptyParas]--> <!--[endif]-->
Accipiendo etiam summum QUARTO MODO falsa est: quia visio clara, quam nunc habent animae sanctae, non
est summa exaltatio animarum, pro eo quod non est clarissima visio, quam habebunt. habiturae enim sunt post
iudicium clariorem. Accipiendo autem summum primo modo, sic non est ad propositum, accipiendo autem
secundo modo, sic sunt diversae opiniones, sicut dictum est: quibusdam dicentibus, quod clara visio est
perfectior dilectione seu fruitione Dei, et illi dicerent quod visio clara est summa exaltatio animarum sic
496

