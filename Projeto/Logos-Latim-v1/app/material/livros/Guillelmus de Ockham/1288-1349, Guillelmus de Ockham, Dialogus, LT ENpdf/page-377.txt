coelo vident Deum: et omnia de necessitate eveniunt. Conclusio ista concludit haereses manifestas: et isti
credentes (de quibus est sermo) pertinaciter explicite tenent maiorem, et minor potest aperte probari, ergo isit
credentes large sumpto vocabulo sunt haeretici iudicandi.
Alius modus ponendi potest esse, quod tales credentes nec uno modo nec alio modo sunt haeretici reputandi:
quia sicut nullus est reputandus catholicus, nisi habeat fidem de veritate incommutabili, quae falsificari non
potest: ita nullus est hareticus reputandus, nisi adhaereat errori, qui verificari non potest, tales autem credentes
non adhaerent nisi erroribus, qui verificari non possunt, si enim Iacobus vel Iohannes hodie est haereticus: cras
posset esse catholicus, ergo tales non sunt haeretici reputandi.
CAP. IX
Discipulus Ista difficultas, an scilicet tales credentes sint censendi haeretici, videtur mihi magis esse de nomine,
quam de re, ideo ipsa dimissa dic, an omnes credentes haereticis modo praedicto (licet in speciali nullum sciant
errorem ipsorum) graviter peccent: et an sint acriter puniendi.
Magister Respondetur, quod si tales credentes sciant haereticos esse damnatos, graviter et mortaliter peccant, si
autem nesciant eos esse damnatos, nec sciunt quod sunt haeretici, et non laborant ignorantia crassa et supina, non
peccant mortaliter, si vero laborant ignorantia crassa et supina, peccant mortaliter.
Discipulus Quomodo scietur, qui credentes haereticis, quos nesciunt esse haereticos, laborant ignorantia crassa
et supina et qui non?
Magister Respondetur, quod illi dicuntur esse credentes haereticis ignorantia crassa et supina sive damnabili
laborantes, qui nolunt scire vel non curant, quos putant catholicos esse, et quos haereticos.
Discipulus Et quomodo scietur, quod aliqui credentes haereticis nolunt scire ipsos esse haereticos?
Magister Respondetur quod illi nolunt scire esse aliquos haereticos, qui veram informationem de haereticorum
perfidia nolunt audire, unde si sint aliqui scientes haereticorum perfidiam, qui laborant, et parati sunt ostendere,
quod sunt pravitate infecti haeretica, qui nolunt eos audire: et multo magis qui tales volentes eos de haereticorum
perfidia informare, repellunt, persequuntur et molestant, ignorantia damnabili et affectata laborant.
Discipulus Videtur quod tales repellentes, persequentes, et molestantes eos, qui cupiunt eos informare de illis,
quos putant catholicos esse, et ostendere quod sunt haeretici, non peccant: imo faciunt quod debent, nam ex quo
putant tales catholicos esse, reputare debent illos esse detractores: qui eos cupiunt de pravitate haeretica
diffamare. Detractores autem repellere, molestare, et persequi non est peccatum, sed virtus, teste Psalmista:
Detrahentem secreto proximo suo, hunc persequebar. Cui Salomon concordare videtur, qui Proverbio 25 ait:
Ventus aquilo dissipat pluvias, et facies tristis linguam detrahentem. Et Proverbio 4 capitulo Labia detrahentium
sint procul a te. Et capitulo 3 dicit: Cum detractoribus non miscearis. Quibus consonat illud Ecclesiastico# 20
Sepi aures spinis, et noli audire linguam nequam. Ex quibus aliisque quamplurimis testimoniis scripturarum
sacrarum patenter colligitur: quod detractores non sunt audiendi, sed compellendi et molestandi, quod Anteros
papa (ut habetur 6 quaestione 1 capitulo ex merito) aperte insinuat dicens: caveat itaque unusquisque ne aut
linguam, aut aures habeat prurientes: id est, ne aut aliis ipse detrahat, aut alios detrahentes audiat.
Hoc etiam ex octava Synodo probatur, prout legitur 11 quaestione 3 capitulo non solum, colligitur evidenter,
quod non solum ille reus est, qui falsum de aliquo profert, sed etiam is qui aurem criminibus cito praebet.
Qualae# etiam Augustinus sentire videtur, ut habetur eisdem capitulo et quaestione capitulo in cunctis, scribens
archiepiscopo Mediolanensi in haec verba: sanctitas vestra debet mentem suam a maledicorum hominum
rumoribus atque obtrectationibus disiungere. Ex quibus aliisque quamplurimis patenter infertur, quod
detractores, calumniatores, diffamatores, et criminum impositores non sunt aliqualiter audiendi, sed omnimode
repellendi.
Igitur si apparent aliqui, qui volunt alios informare de papa, quod sit pravitate haeretica irretitus, quantumcunque
papa esset haereticus: illi, qui nescirent papam esse haereticum, non debent tales informatores audire. Ex quo
sequitur, quod tales propter quod nolunt de perfidia papae haeretici informari: non essent dicendi ignorantia
damnabili ignorantes. Haec inter alia movent me ad tenendum, quod volentes ignorantes papam vel alios
pravitatem haereticam incurrisse de veritate informare, non sunt aliquo modo audiendi: sed tanquam detractores
repellendi, qualiter tamen contingat ad ista responderi, explana.
Magister Ad omnes auctoritates, quibus suadetur, dectractores esse minime audiendos: respondetur unico verbo,
quod omnes debent intelligi, quando sciuntur esse detractores, quia illi de quibus scitut quod detractionis vitio
sunt infecti, absque magna causa audiri non debent, cum volunt de aliis aliquid narrare sinistrum, illi autem de
quibus ignoratur an sint detractores, sunt omnino audiendi: praecipue cum aliquid, quod in dispendium potest
vergere boni communis, cupiunt enarrare, et multo magis sunt audiendi illi, qui hactenus discreti et bonae famae
reputati fuerunt, si intendunt aliquid sinistrum de aliquo reserare, quare si tales laborant ostendere, quod papa est
haeretica pravitate maculatus, sunt audiendi omnino.
Discipulus Non obstante ista responsione generali dic quomodo ad auctoritates singulariter respondetur.
Magister Respondetur, ad primam dicitur, quod Psalmista loquebatur de illo, quem sciebat esse detrahentem, et
ideo tanquam malum iuste persequebatur eundem. Ad secundam dicitur, quod auditor per faciem tristem debet
repellere illum, quem esse trahentem agnoscit. Ad tertiam per idem respondetur, quod labia detrahentium, quos
scit esse detrahentes, debent esse procul a quolibet bono viro. Ad quartam respondetur, quod nullus debet
377

