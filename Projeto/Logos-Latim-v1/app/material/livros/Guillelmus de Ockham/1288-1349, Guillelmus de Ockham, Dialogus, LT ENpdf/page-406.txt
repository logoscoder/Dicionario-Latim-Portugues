sequaces et fautores quam plures habebit vel habiturus, qui veritatem catholicam reprobare et destruere aut
extirpare, aut ad haereticam pravitatem inducere satageret toto posse contra huiusmodi causam possibilem cupio
me et alios praemunire, ut si unquam talis casus acciderit, ego et alii orthodoxi sciamus, quos debeamus fautores
haereticae pravitatis et Papae haeretici reputare: propter quod de fautoribus haereticae pravitatis discurrere: et in
speciali te interrogare propono. Dic ergo primo de consentientibus diffinitioni haereticali Papae haeretici, an
aliquis absque peccato mortali diffinitioni valeat consentire.
Magister Ad evidentiam interrogationis tuae nonnulli dupliciter distinguunt de consensu. Contingit enim
dupliciter consentire diffinitioni haereticali Papae, scilicet vel consentiendo quod Papa diffiniat assertionem,
quae est haeretica, vel consentiendo assertioni quae per Papam haereticum diffiniretur. Si enim volens haeresim
diffinire requirat aliorum consensum, posset unus dicere, consentio assertioni, quia reputat eam veram: Et,
consentio cum diffiniatis eam. Et iste proprie consentiret diffinitioni Papae haeretici.
Alius vero posset respondere tali assertioni: quia reputo eam veram, sed non consentio quod diffiniatis eam. Et
iste non assentiret proprie diffinitioni, quae est actus diffiniendi, consentiret tamen diffintionem quae potest
vocari assertio diffinitiva. Quemadmodum fides aliquando vocatur actus credendi: et aliquando ipsum obiectum
creditum. Unde et collectio articulorum, quos credimus, aliquando vocatur Fides, ut notat Glossa extra de
summa# trinitate# et fide catholica capitulo firmiter.
Alia distinctio ponitur de consenu, quam ponit Glossa extrae de officio dele.# capitulo 1 dicitur: Nota quod
quadruplex est consensus, scilicet negligentiae, consilii, cooperationis, et auctoritatis sive defensionis.
Discipulus Puto quod istas distinctiones, et diffinitiones intelligo. Ideo iuxta membrum earum te interrogare
studebo. Dic ergo primo, an solummodo consentientes assertioni haereticali Papae non consentiendo quod
diffiniat eam semper peccat mortaliter.
Magister De assertione Papae haeretici distinguitur. Quia aut est talis assertio, quod consentiens tenetur credere
explicite contrariam veritatem. Et in hoc casu consentiens peccat mortaliter, et est haereticus reputandus,
secundum quod colligi potest quarto huius capitulo 21 et 72 aut assertio Papae haereticalis est talis, quod
assentiens non tenetur credere explicite contrariam veritatem. Et tunc aut in consensu est pertinax, aut non est
pertinax. Si est pertinax, peccat mortaliter et est haereticus reputandus, et poena haereticorum plectendus. Si vero
non est pertinax, sed paratus est corrigi: et solummodo est deceptus, et quaerit cauta sollicitudine veritatem, non
peccat mortaliter, nec per consequens est haereticus reputandus, nec Papae fautor haereticae pravitatis.
Discipulus Quid de illo qui exterius consentit assertioni Papae, vel ut placeat vel ut saltem non displiceat, et
corde dissentiat?
Magister Respondetur, quod peccat mortaliter, quia in doctrina relationis aperte mentitur. Et ideo magis peccat
quam ille, qui ore et mente consentit. Quia ille licet dicat falsum, tamen non mentitur: et ideo non peccat nisi
venialiter: vel minus peccat quam ille qui ore consentit, et dissentiret corde. Iste enim est falsus duplex, mendax
et proditor agnitae veritatis. Et ideo merito est infamis omni spoliandus honore, et in perpetuum ab omni
testimonio repellendus.
CAP. XXX
Discipulus Haec quae dicta sunt de consentientibus assertioni Papae tantummodo ex his quae dicta sunt prius de
credentibus et ex illis quae tractata sunt libro quarto dependere videntur. Ideo transeas ad consentientes, quod
Papa haereticam diffiniat pravitatem, qui scilicet requisiti a Papa consentiunt, quod assertio, quae in rei veritate
est haereticalis, diffiniatur solenniter tanquam catholica. Et quod illis omnibus iniungatur, ut eam sicut
catholicam teneant, sentiant et acceptent.
Magister Dixi prius, quod quadrupliciter quis potest consentire. De quo igitur consentiente niteris?
Discipulus Licet istam distinctionem quadrimembrem in genere aliquo modo intelligam: tamen ad
consentientem diffintionem haereticalem Papae haeretici ipsam nescio declarare. Ideo in primis declara quomodo
contingit quadrupliciter difinitioni haereticali Papae haeretici consentire.
Magister Quod quadrupliciter consentire contingat diffinitoni haereticali Papae haeretici, nonnulli declarant
dicentes, quod ille consentit consensu negligentiae diffinitioni praedictae, qui sciens eam esse haereticalem non
resistit.
Discipulus Quomodo potest ostendi, quod non resistens ei consentit?
Magister Hoc pluribus sanctorum patrum auctoritatibus videtur posse probari. Ait enim Innocentius Papa, ut
dicitur distinctione 83 capitulo error: Error cui non resistitur, approbatur. Ex quibus verbis sic arguitur. Error cui
non resistitur approbatur. Ergo diffinitio haereticalis Papae, cui non resistitur, approbatur. Qui autem ipsum
approbat, consentit eidem. Ergo qui non resistit, consentit eidem. Item ibidem dicit Innocentius: veritas cum
minime defensatur, opprimitur. Ex quibus verbis infertur, quod veritas contraria diffinitioni haereticali Papae,
cum minime defensatur, opprimitur. Qui autem veritatem opprimit catholicam, consentit contrariae haereticae
pravitati. Qui vero non resistit, non defendit. Ergo qui non resistit diffinitioni haereticali Papae, consentit eidem.
Item ibidem subditur: nec caret scrupulo societatis occultae, qui manifesto facinori desinit obviare. Et eandem
sententiam sub eisdem verbis asserit Eleuterius Papa, ut habetur 2 quaestione 7 capitulo negligere, et Anastasius
ad Damasum Papam, ut legitur 23 quaestione 3 capitulo qui potest, sic ait: Qui potest obviare et perturbare
perversos et non facit: nihil est aliud quam favere impietati eorum, nec caret scrupulo, et cetera. Ex quibus verbis
406

