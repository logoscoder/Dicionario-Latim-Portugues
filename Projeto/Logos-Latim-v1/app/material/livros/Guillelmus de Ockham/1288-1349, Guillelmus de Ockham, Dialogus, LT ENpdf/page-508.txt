His visis probanda sunt tria, quae in principio istius capituli praemissa sunt. Quorum PRIMUM est intentio
haeresis saepe dictae (scilicet quod animae sanctorum in coelo non videbunt clare Deum ante diem iudicii) non
potest per verba, quae hic dixit, aliqualiter excusari, quin fuerit et adhuc sit haereticus. Quod probatur sic: per
verba communia catholicis et haereticis obduratis et perfidis non potest tenens haeresim contrariam veritati
catholicae, quam tenetur credere explicite excusari, quin fuerit et adhuc sit haereticus. Quia haeretici verba talia
communia catholicis et haereticis proferentes, morem simiae imitantur: quae cum sit expers penitus rationis, in
quibusdam gestibus et actibus sequi animal rationale conatur, licet non sit 1 quaestione 1 sic qui sunt haeretici
cum sunt a fide catholica alieni, in quibusdam verbis catholicos imitantur, sed frustra, quia per talia minime
excusantur.
<!--[if !supportEmptyParas]--> <!--[endif]-->
Sed verba praedicta, quae iste profert, sunt communia catholicis et haereticis obduratis et perfidis, dicunt enim
catholici: dicunt et omnes nescientes haeretici, quantumcunque obdurati et perfidi: quod non est intentionis
eorum aliquid dicere contra fidem, et si aliquid dixerint, revocant totum, talem enim protestationem et
revocationem, quae magis dicenda est protestatio quam revocatio, omnes Sabelliani, omnes Arriani, omnes
Donatistae, omnes Graeci et caeteri haeretici universi (quia alios sibi contrarios reputabant haereticos et se
catholicos) saltem protestati fuissent: qui tamen per talem protestationem nullatenus excusati fuissent.
<!--[if !supportEmptyParas]--> <!--[endif]-->
Igitur cum iste teneat haeresim contrariam veritati, quam tenetur credere explicite, per verba huiusmodi minime
excusatur, quin fuerit et adhuc sit haereticus. Et si dicatur, quod per illam rationem nullus errans contra fidem per
talem protestationem excusaretur, quin esset haereticus, cum talis protestatio sit sic communis catholicis et
multis haereticis: quia omnibus haereticis, qui sunt nescientes haeretici, secundum quod tenens, aut praedicans
haeresim contrariam veritati catholicae. Probabiliter potest dici: quod nullus errans pertinaciter apud Deum per
talem protestationem poterit excusari: licet apud ecclesiam, quae decipi potest, possit errans contra veritatem
catholicam (quam non tenetur credere explicite) excusari; si per alium modum de pertinacia convinci non possit,
et tunc quidem eum non excusat solummodo protestatio huius, sed simul per huiusmodi protestationem et
defectum probationis per alium modum de pertinacia convincendi.
<!--[if !supportEmptyParas]--> <!--[endif]-->
Sed qui tenet, docet, aut praedicat haeresim contrariam veritati catholicae, quam tenetur credere explicite, et hoc
ipse scit: constat posse de haeretica pravitate convinci, et ideo talis per protestationem huiusmodi nullo modo
poterit excusari.
<!--[if !supportEmptyParas]--> <!--[endif]-->
OCTAVO igitur ista duo sunt probanda. PRIMUM est, quod iste, qui praedicat, et tenet haeresim contrariam
veritati, quam tenetur credere explicite, statim absque maiori inquisitione, est haereticus iudicandus.
SECUNDUM quod licet talis possit converti ad catholicam veritatem, tamen nullo modo nec per protestationem
praedictam, nec alio modo quocunque poterit excusari, quin fuerit haereticus. PRIMUM aperte probatur sic. Illa
veritas quae est apud omnes catholicos, tanquam catholica divulgata, est ab omnibus credenda explicite. Hoc ex
notabili tertio supra scripto colligitur evidenter, sed quod animae sanctorum in coelo clare vident Deum,
postquam iste ad Papatum fuit assumptus, et ante fuit apud omnes catholicos, tanquam catholica divulgata, et
quamdiu postquam iste Papatui praesidebat, nullus casus eam in dubium revocavit, igitur tenebatur et tenetur
etiam eam credere explicite; sicut illam, Christus fuit passus.
<!--[if !supportEmptyParas]--> <!--[endif]-->
Ex quo sequitur, quod iste tenet et praedicat haeresim contrariam veritati, quam tenetur credere explicite. Quare
statim sine maiori inquisitione vel examinatione haereticus est iudicandus. Hoc enim ex QUARTO notabili
suprascripto colligitur evidenter, ibi enim probatum est, quod omnis talis errans est haereticus manifestus, et ideo
quando constat, quod talis errat, est haereticus reputandus. Hoc etiam aliter consimiliter probatur. Qui teneret et
doceret Christum non fuisse passum, et mortuum: ideo esset statim haereticus reputandus, quia apud omnes
catholicos tanquam catholicum divulgatur, quia Christus fuit passus et mortuus, igitur quicunque negat
veritatem, quae apud omnes tanquam catholica divulgatur, est haereticus reputandus. Nec est de tali quaerendum,
an paratus sit corrigi, vel non paratus sit corrigi: an protestetur, vel non protestetur: sed statim est haereticus
reputandus.
<!--[if !supportEmptyParas]--> <!--[endif]-->
Aliter enim inter errantes contra illa, quae tenetur credere explicite: et inter errantes contra illa, quae non tenentur
credere explicite: differentia assignari nequiret. Item errans contra fidem (si debet de haeretica pravitate
excusari) oportet quod per ignorantiam excusetur, errans igitur contra fidem, qui laborat ignorantia (quae non
excusat nisi probetur) antequam probet, non debet per ignorantiam excusari. Similiter qui errat contra veritatem
(quae apud omnes catholicos est tanquam catholica divulgata) nec ignorat talem veritatem esse apud omnes
tanquam catholicam divulgatam: non laborat ignorantia, quae ipsum apud ecclesiam excusat, nisi ignorantiam
talem probaverit. Quia secundum sanctos canones, illa quae publice fiunt, nemini licet ignorare. Et si talem
ignorantiam allegaverit, ipsam probabit 9 quaestione 1 ordinationes, in textu, et in glossa, igitur qui negat
508

