Secundo sic. Propter assertionem de constitutione haereticali Papae est quaerenda veritas extra iudicium, propter
quorum denuntiationem coram iudice esset veritas iudiciaria inquirenda. Sed propter denunciationem
criminosorum debet iudex Papae haeretici inquirere veritatem. Nam criminosi in exceptis criminibus, inter quae
est haeresis, ad denunciandum debent admitti. Ergo etiam extra iudicium propter assertionem talem
criminosorum veritas est quaerenda.
Discipulus Secundum canonicas sanctiones de nullo est inquisitio facienda, nisi fuerit graviter diffamatus. Ergo
propter verba criminosorum non est de Papa inquisitio facienda, nisi taliter fuerit diffamatus: quod absque
scandalo tolerari non posset.
Magister Respondetur, quam iudicialis inquisitio, quae absque gravatione et nota illius, de quo inquiritur,
nequaquam fieri potest, non erit aliter facienda, nisi fuerit diffamatus. Et de illa inquisitione loquuntur canonicae
sanctiones: quia inquisitio veritatis quae fit extra iudicium quae in casu proposito solum per inspectionem
scandalum et studium constitutionis haereticalis Papae fieri potest, facienda est etiam absque praecedente
infamia Papae: quia per talem inquisitionem veritatis nullum gravamen vel non infertur illi de quo inquiritur,
licet postea invenientes veritatem debeant Papam haereticum evitare. Discipulus Ista responsio non videtur
sufficere, quia propter verba criminosorum non est credendum, quod transsumpta ostensa sint vera transsumpta.
Ergo licet in illis transsumptis per criminosos ostensis inveniatur aliqua haeresis diffinita, non est credendum
Papam esse haereticum.
Magister Ad hoc respondetur, quod in hoc casu non solum audiens relationem ostendentium transsumpta
huiusmodi debet illa transsumpta legere et studere, sed etiam diligenter inquirere, an sint vera vel falsa
transsumpta: quod quia potest fieri absque nota et gravamine Papae, et si est innocens ex abundanti cautela
tenetur audiens huius criminosi huiusmodi inquirere veritatem huius.
CAP. XX
Discipulus Quia raro aut nunquam invenitur criminosus, qui publice se auderet offerre ad convincendum Papam
catholicum statuta haereticalia edidisse: et propter hoc ex hoc ipso, quod criminosi, si publice et manifeste etiam
extra iudicium de Papa talia affirmarent, esset quaedam praesumptio, quod eorum assertio esset a veritate
extranea. Qua propter circa istam materiam nolo amplius immorari. Ideo de indiciis manifestis, de quibus dictum
est supra 17 velis dicere.
Magister Sententia praedictorum, quod asserentibus extra iudicium indicia manifesta declarantia perfidiam
Papae haeretici est credendum. Cuius ratio assignatur talis. Magis credendum est asserentibus indicia manifesta
ad aliquod comprobandum, quam assertioni simplici aliquorum fide dignorum, cum et# nunquam credatur uni,
de con.# distinctione 4 parvulos et capitulo cum itaque. Ergo multo fortius asserentibus Papam esse haereticum,
et similiter cum hoc asserentibus indicia manifesta, hoc est suspiciones et praesumptiones probabiles, quibus eius
perfidia declaratur, est credendum.
Discipulus Pone exemplum, ut melius praedicta intelligam.
Magister Exempla multa possent poni, secundum quod suspiciones seu praesumptiones possunt esse
quamplurimae, imo innumerae. Vnum autem potest esse tale. Ponatur quod Papa publice praedicet, quod
Christus non fuerit verus Deus, aut quod non fuerit passus aut aliquid tale, quod est haereticum manifeste.
Insuper omnes tenentes contrarium persequatur, destruat et confundat. Omnes et# suam doctrinam pestiferam
defendentes, praedicantes et docentes diligat, promoveat et exaltet. Sint et# aliqui, qui ignorent Papam talem
haeresim praedicare, tenere et docere: et tamen sciunt quosdam alios de eadem doctrina inter se altercationem
habere: quorum quidam tenent catholicam veritatem et alii eam impugnant.
Hoc posito: si taliter ignorantes Papam haereticam doctrinam praedicare, asserere vel tenere audierint post
aliquos referentes, quod talis est doctrina Papae, et ad hoc confirmandum inducentes, quod defensores veritatis
catholicae Papa deprimit et confundit, docentes vero contrariam haereticam pravitatem promovet et exaltat. Sicut
ipsi ignorantes et# Papam esse haereticum manifeste conspiciunt taliter adducentibus indicia manifesta ad
probandum Papam esse haereticum est credendum. Quia pro dicto eorum est praesumptio violenta. Ex quo Papa
talem doctrinam haereticam defendentes diligit, iuvat et exaltat: et tenentes veritatem catholicam odit,
persequitur et molestat. Que praesumptio magis ostenditur violenta, si nulla ratio appareat, quare istos deprimit
et illos exaltat: nisi quia isti doctrinam talem negant, et alii tenent eandem. Quo et# nimis urgeri videntur, si Papa
alios, quos ante diligebaat, odit vel persequitur, ex quo doctrinam suam haereticam impugnare coeperunt: et
econverso eos, quibus favorabiliter videbatur, cariores habet, ex quo doctrinam suam haereticam defenderunt,
docuerunt, divulgaverunt, asserverunt vel tenuerunt. Quia per talem praesumptionem credendum est Papam esse
haereticum.
Item, si Papa de haeresi diffamatus, maxime per viros literatos et in sacra pagina eruditos, petentes instanter et
totus viribus laborantes, ut generale concilium celebretur ad discutiendum et examinandum illa, que Papae
tanquam haereticalia imponuntur, se subiicere generalis concilii iudicio idem generale concilium ne celebretur
impedire recusat: est contra ipsum praesumptio violenta, quod est haeretica labe respersus.
Item si de haeresi manifesta publice diffamatur, et ipse de tali haeresi se non purget, sed etiam praedicat, tenet et
docet, est contra eum praesumptio violenta, quod est haereticus manifestius. Et ita asserentibus tales
praesumptiones apertas ad probandum Papam esse haereticum, videtur esse credendum.
394

