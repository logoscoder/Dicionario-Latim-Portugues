Ex his patet, quod de intentione istius doctoris est, quod aliqui tenentur aliqua credere explicite, ad quorum
fidem explicitam alii non tenentur. Sed quaereret forte aliquis, quae sunt illa credenda explicite ab aliquibus, et
non ab omnibus? Ad quod potest responderi, quod illa sunt in duplici differentia, quaedam enim sunt, quae de
necessitate spectant ad officium aliquorum, sicut qui habent officium praedicationis aliqua tenentur credere
explicite, ad quae alii non tenentur, quaedam vero sunt ab aliquibus credenda explicite, et non ab omnibus, quia
ad aliquorum pervenit notitiam, quod in scriptura divina, aut in doctrina universalis ecclesiae explicite
continentur: licet hoc ad notitiam omnium nequaquam pervenerit. Sicut aliqui sciunt in literis sacris contineri,
quod Abraham habuit plures uxores, et quod Helisaeus phophetavit post Heliam, et quod Christus fugit in
Aegyptum: et ideo illi tenentur explicite credere supradicta.
<!--[if !supportEmptyParas]--> <!--[endif]-->
Aliqui autem ignorant haec in sacris literis reperiri, et illi non tenentur illa credere explicite, sed implicite solum,
et sic loquendo de credere explicite, potest contingere, quod laicus tenetur aliquid explicite credere, ad quod
credendum explicite episcopus aliquis etiam in Theologia Magister minime tenetur, si enim laicus sciret in
scriptura divina reperiri, quod Amasias fuit filius Ioas, ipse teneretur hoc credere explicite, episcopus autem in
Theologia Magister, si non teneret in memoria, quod hoc reperitur in scriptura divina, non teneretur pro tunc hoc
credere explicite.
<!--[if !supportEmptyParas]--> <!--[endif]-->
Isto igitur modo accipiendo credere explicite ab aliquo, omne credibile potest esse credendum explicite ab
aliquo, quia nullum est credibile, quin aliquis possit scire in scriptura divina vel doctrina ecclesiae explicite vel
implicite contineri, qui autem scit illud in scriptura divina sive explicite, sive implicite contineri, tenetur illud
credere explicite, ideo et caetera et ex hoc sequitur, quod aliquis tenetur uno tempore solum aliquid credere
implicite, et alio tempore tenetur illud credere implicite, ideo et caetera. Et hoc quidem Thomas aperte insinuat
dicens: quantum ad aliqua credibilia non tenetur homo explicite credere: sed solum implicite vel in praeparatione
animi, inquantum paratus est credere, quicquid in scriptura divina continetur, sed tunc hoc solum tenetur credere
explicite, quando hoc ei constiterit in doctrina fidei contineri. Haec allegatio fit pro illis, qui tenent doctrinam
Thomae.
<!--[if !supportEmptyParas]--> <!--[endif]-->
TERTIO notandum, quod haeretici sunt in duplici differentia, quidam enim sunt scientes haeretici: et quidam
sunt haeretici non scientes. Illi sunt scientes haeretici, qui sciunt se Christianae fidei obviare, sicut apostatae a
fide, qui fidem Christianam arbitrantur falsam. Illi sunt haeretici nescientes, qui putant se tenere fidem
Christianam: sed reputant et tenent pertinaciter quandam fidem esse Christianam, quae in rei veritate non est.
Multi enim fuerunt haeretici, qui putabant se solos catholicos, et omnes alios eis contrarios a veritate catholica
deviare. Haec distinctio ex verbis beati Augustini, quae ponuntur 6 quaestione 1 capitulo quaero, patenter
accipitur, ait enim: quaero enim quis peccet gravius, qui nesciens haeresim incurrit, an qui scienter ab avaritia,
id est ab idolatria non recessit? Secundum illam regulam, qua peccata scientium peccatis ignorantium
praeponuntur, avarum conscientia vincit in scelere, sed si forte hunc faciat in haeresi ipsius sceleris magnitudo,
quod facit in avaritia scientis admissio, haereticus nesciens avaro scienti coaequatur, ubi dicit Glossa super verbo
nesciens: Iste est ignorans haereticus, qui sequitur opinionem, quam putat veriorem, et 24 quaestione 3 capitulo
haeresis.
<!--[if !supportEmptyParas]--> <!--[endif]-->
Ex his patenter habetur, quod aliqui sunt scientes haeretici, et aliqui nescientes. Quod etiam probatur, quia
Arrianus Sabellius et alii plures damnati fuerunt haeretici: sed non fuerunt scientes haeretici, quia scripturae
divinae et doctrinae Apostolicae et ecclesiae universalis putabant se firmiter adhaerere, et in illa doctrina se
fundare putaverunt, igitur non fuerunt scientes haeretici, quemadmodum apostatae a fide decedentes negant
Christianam fidem, et Scripturam sacram, dicentes eam esse falsam et fictam. Fuerunt igitur praedicti haeretici
nescientes, et nonnulli scientes.
<!--[if !supportEmptyParas]--> <!--[endif]-->
QUARTO sciendum, quod errantes contra fidem Christianam aberrant ipso facto, et hoc contingit dupliciter:
quia aut errant contra veritatem, quam tenentur explicite tenere vel credere: sicut si quis assentiret Christum non
fuisse mortuum, putans hoc ad fidem Christianam minime pertinere. Quidam autem errant contra veritatem,
quam non tenentur credere explicite: sicut si aliquis putat Christum non fugisse in Aegyptum. Et quidem adhuc
contingit dupliciter, quia quidam errant pertinaciter, nec parati sunt corrigi. Quidam vero errant, sed parati sunt
corrigi. Ista quatuor praedicta possunt per exempla aperta probari: sed videtur, quod probatione non egent. Primi
autem errantes sunt haeretici manifesti, et similiter secundi, et tertii, sed non quarti, quod per multas rationes et
auctoritates aperte vel apertas posset ostendi, sed causa brevitatis unica auctoritas adducetur, qua quatuor
praedicta probantur.
<!--[if !supportEmptyParas]--> <!--[endif]-->
Est autem auctoritas Augustini, quae ponitur 24 quaestione 3 capitulo dicit Apostolus, qui ait: qui sententiam
suam, quamvis perversam aut falsam nulla pertinaci animositate defendunt, praesertim quam non audacia suae
praesumptionis pepererunt: sed a seductis et in errorem lapsis parentibus acceperunt, quaerunt autem cauta
506

