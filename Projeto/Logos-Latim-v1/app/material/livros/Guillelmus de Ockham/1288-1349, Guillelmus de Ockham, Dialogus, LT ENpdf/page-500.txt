Iterum, esse in coelo, videre et gaudere de humanitate Christi est merces, ista enim dabuntur omnibus electis
propter meritum Christi, et aliquibus propter meritum proprium simul, et meritum Christi, sed ista animabus
sanctis promittitur, igitur animabus separatis aliqua merces promittitur. Quod vero visio Dei aliquibus animabus
promittitur, Salvator noster Iohanne 7 [17,24] innuit manifeste dicens: pater quos dedisti mihi volo ut ubi ego
sum, et illi sint mecum, ut videant claritatem meam quam dedisti mihi et caetera. Ex quibus verbis innuitur, quod
Christus praedicando promisit, quod omnes qui erunt in celo cum Christo vident, et videbunt claritatem deitatis
eius, Sed anime separate sunt et erunt cum Christo in celo ergo vident et videbunt claritatem deitatis christi et ita
illis visio Dei promittitur. Sed forte diceret aliquis, quod Christus loquitur de claritate sua secundum
humanitatem, quam vident animae separatae in coelo. Sed haec evasio nulla est: quia Christus loquitur ibi de
claritate, quam habuit antequam mundus esset, ipso ibidem dicente ad patrem [Joh 17,5]: clarifica me tu pater
apud temetipsum claritate quam habui priusquam mundus esset apud te, illa autem claritas, quam habuit
Christus antequam mundus esset, est claritas deitatis: igitur qui sunt in coelo cum Christo, vident claritatem
deitatis eius. Haec de ista materia ad praesens sufficiant. Quare non est intentionis meae in hoc opere
principalem haeresim, per exquisita media reprobare: sed motiva hic adducta repellere, et ideo TERTIO per illa
quae adducit discurram. Cum itaque dicit: si attendamus cui merces illa in sacra pagina promittitur: certum est
quod toti supposito, verum est, quod aliqua merces promittitur toti supposito: quia illa quae gloriam animae et
corporis comprehendit, aliqua promittitur in communi, supposito et animae separatae, et illae sunt multae, esse
enim in celo cum Christo, similiter videre et gaudere de humanitate Christi, est merces quaedam, quae tamen
promittitur et toti supposito, et animae separatae.
<!--[if !supportEmptyParas]--> <!--[endif]-->
Consortium Dei et Angelorum est quaedam merces, quae toti supposito et animae separatae promittitur. Quia,
teste Ambrosio, animae separatae ad gaudium transeunt Angelorum. Etiam supposita post iudicium ad
Angelorum consortium perducentur, sic etiam visio Dei est merces: et tamen promittitur, et toti supposito, et
animae separatae purgatae. Et ideo licet mille millia auctoritates adduceret ad probandum quod merces, quae est
visio promittitur toti supposito: eadem facilitate diceretur, quod non posset per eas probare, quod merces quae est
visio non promittitur animabus purgatis: imo habitatio coelestis et promittitur toti supposito et promittitur animae
sicut est de visione quod promittitur toti supposito et anime separate.
<!--[if !supportEmptyParas]--> <!--[endif]-->
Cum igitur dicit beatus Iacobus [Iac 1,12]: beatus vir qui suffert temptationem: concedendum est, quod hic
promittitur corona vitae toti supposito, sed ista promissio est pure affirmativa, ideo ex ipsa non sequitur negativa
ista: scilicet, corona vitae non promittitur animae separatae. Esto etiam quod in his verbis non promitteretur
corona vitae animae separatae: ex hoc non posset inferri, nisi Sophistice, quod alibi non promittitur corona vitae
animae separatae, saepe enim in scriptura sacra aliquid, quod in uno loco non promittitur, in alio loco promittitur,
veruntamen potest dici, quod in his verbis promittitur corona vitae et toti supposito et animae separatae et ex hoc
enim, quod promittitur toti supposito post iudicium: promittitur et animae postquam fuerit corporaliter expurgata.
<!--[if !supportEmptyParas]--> <!--[endif]-->
Cum vero dicit, certum est quod anima non est vir. Ista est cavillosa et puerilis deductio, si enim vult omnino
probare, quod animae separatae non promittitur corona vitae quia anima non est vir: probabitur sibi, quod nulli
mulieri promittitur corona vitae, quia certum est quod nulla mulier est vir, promittitur autem in auctoritate beati
Iacobi corona vitae et viris et mulieribus, quia per nomen viri subintellexit et mulieris, quia in multis quod dicitur
de viris, intelligendum est etiam de mulieribus, sic etiam quamvis beatus Iacobus non exprimat nomen animae:
tamen intelligendum est, quod ex hoc ipso, quod corona vitae promittitur viris, intelligitur etiam promissa
animabus sanctis purgatis.
<!--[if !supportEmptyParas]--> <!--[endif]-->
Cum autem dicit, quod Christus dicit [vgl. Mt 19, 29]: omnis qui reliquit patrem et caetera vitam aeternam
habebit et caetera. certum est, quod illi quibus loquebatur erant supposita et non animae separatae: totum hoc est
concedendum, sed ex hoc non sequitur, quod animae non promittitur visio Dei, quia ex affirmativa tali non
sequitur negativa, Christus enim loquebatur suppositis, et aliqua dixit illis non tantum pro suppositis, sed etiam
pro animabus suis, Et ideo cum dixit hoc etiam, vitam aeternam habebit, hoc non tantum dixit pro supposito, sed
etiam pro animabus, postquam fuerint expurgatae, cum autem dicit ad idem, quod Christus ait: vos qui reliquistis
omnia et caetera et certum est quod illi erant Petrus et aliorum supposita et non eorum animae separatae,
dicendum est, quod illa verba possunt intelligi de suppositis tantum, quia supposita et non animae separatae
sedebunt super sedem iudicantes duodecim tribus Israel, sed non sequitur, quod iste honor promittitur suppositis
et non animabus separatis.
<!--[if !supportEmptyParas]--> <!--[endif]-->
Cum vero ultimo dicit, quod merces illa reddetur pro operibus misericordiae, unde Christus dicet in iudicio,
esurivi et dedistis mihi et caetera sed certum est quod suppositum et non anima separata dedit eleemosynam,
igitur supposito et non animae separatae reddetur. Dicendum est, quod merces illa multis reddetur non pro
operibus misericordiae, multi enim salvabuntur, qui nullum opus omnino misericordiae fecerunt, et licet illa
merces sit multis reddenda pro operibus misericordiae: non tamen reddetur illis suppositis tantummodo pro
500

