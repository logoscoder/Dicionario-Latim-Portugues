[Ende des korrigierten Textes];
<!--[if !supportEmptyParas]--> <!--[endif]-->
CAP. X
<!--[if !supportEmptyParas]--> <!--[endif]-->
Sequitur: Nunquam tamen meae intentionis fuit dicere aliquid contra fidem, et si aliquid diximus, totum ex tunc
revocamus. Hic ponitur protestatio, seu retractatio, vel revocatio ficta et frivola inventoris haeresis saepe dictae.
Circa istam partem facienda sunt tria. PRIMO enim probandum est, quod verba praedicta ipsum non excusant,
quin fuerit et adhuc sit haereticus. SECUNDO ostendendum est, quod assertor haeresis ante dictae, licet posset
converti ad catholicam veritatem, tamen nullo modo poterit excusari, quin sit haereticus. TERTIO dicendum est,
qualiter revocationem oportet ipsum facere, si velit inter catholicos reputari: quae scilicet declararet ipsum non
esse haereticum: licet per nullam revocationem poterit declarare, se non fuisse haereticum.
<!--[if !supportEmptyParas]--> <!--[endif]-->
Ad evidentiam istorum sunt aliqua notanda, quorum PRIMUM est: quod duae sunt differentiae credendorum.
Quaedam enim sunt credenda explicite, et quaedam sunt credenda implicite, patet aperte: quia nullus Christianus
debet totam fidem Christianam ignorare, igitur sibi non sufficit solummodo credere fidem Christianam esse
veram: sed oportet quod aliquid explicite credat, quod ad fidem pertinet Christianam, et ita quilibet catholicus
aliquid credere tenetur explicite. Quod Augustinus super Iohanne# prout recitatur de consecratione, distinctione
4 capitulo 1 aperte insinuat, dicens: Necessarium est visibile sacramentum aquae ad ablutionem visibilis
corporis, sicut necessaria est doctrina invisibilis fidei ad sanctificationem invisibilis animae. Ex his aperte
colligitur, quod quilibet Christianus debet aliqua addiscere de fide Christiana, quae credat explicite.
<!--[if !supportEmptyParas]--> <!--[endif]-->
Item idem Augustinus, ut habetur distinctione praedicta, capitulo ante baptismum cathezizandi debet hominem
praevenire officium, ut fidei primum cathecuminus accipiat rudimentum, et capitulo sequenti sic legitur: Ante
vigesimas dies baptismi ad purgationem exorcismi cathecumini currant, in quibus vigesimis diebus omnino
symbolum, quod est, Credo in Deum patrem omnipotentem, spiritualiter doceantur. Ex his patet, quod baptisati
fidem suam antequam ad alia se transferant, debent addiscere, quod etiam ex tractatu de eo distinctione quarto
capitulo symbolum, et capitulo cathecismi, et capitulo non licet, et capitulo postquam, patenter habetur. Ex quo
patenter infertur, quod quisquam catholicus aliqua credere tenetur explicite. Quod vero aliqua sunt credenda
implicite, est manifestum. Nam quilibet catholicus tenetur credere totam scripturam divinam, quam tamen
ignorat, et ita non possunt eam credere explicite, sufficit igitur eis, quod credant eam implicite.
<!--[if !supportEmptyParas]--> <!--[endif]-->
Porro, quia multi doctrinam Thomae recipiunt: pro illis adducenda sunt verba ipsius, quibus ostenditur distinctio
supra dicta, ait itaque secunda secundae quaestione 2 capitulo quinto articulo quinto: Quantum igitur ad
PRIMUM prima credibilia, quae sunt articuli fidei non solum tenetur homo implicite credere: sed etiam explicite
quantum ad alia credibilia non tenetur homo explicite credere: sed solummodo implicite vel in praeparatione
animi, inquantum paratus est credere quicquid in scriptura divina continetur. Ex his patenter habetur, quod aliqua
sunt credenda explicite, et aliqua implicite. SECUNDO notandum, quae sunt illa, quae sunt credenda explicite.
Circa quod notandum, quod aliqua sunt credenda explicite ab omnibus Christianis de communi lege: quia omnes
Christiani de communi lege ea credere tenentur explicite. Alia vero credenda non sunt ab omnibus explicite de
necessitate: sed ab aliquibus tantum.
<!--[if !supportEmptyParas]--> <!--[endif]-->
PRIMA credenda explicite sunt illa, quae sunt apud omnes catholicos, tanquam catholica divulgata, cuiusmodi
sunt articuli fidei contenti in Credo in Deum patrem omnipotentem creatorem. Illos enim articulos fidei omnes
Christiani tenentur credere et addiscere, praeter quos etiam sunt nonnulla alia, quae omnes tenentur credere
explicite, licet in dictis articulis non contineantur: sicut quod animae reproborum infernum descendunt, ubi
graviter puniuntur: quod animae electorum, qui sunt in purgatorio, erunt in coelo, quod daemones in inferno
torquentur: quod sunt aliqui alii sancti in coelo et boni: et similia, quae ideo ecclesia catholica credere tenetur
explicite, quia sunt veritates explicitae catholicae apud omnes catholicos tanquam catholicae divulgatae.
<!--[if !supportEmptyParas]--> <!--[endif]-->
Aliqua vero sunt credenda explicite non ab omnibus, quia non omnes catholici tenentur credere ea explicite: sed
illi scilicet, qui sciunt ipsa in scriptura divina, aut in doctrina ecclesiae contineri, quia illi, qui tenentur scire
scripturam divinam et doctrinam ecclesiae, multa tenentur credere explicite: ad quorum fidem explicitam alii
tenentur. Propter quod praelati et maxime praelatus praelatorum, id est summus Pontifex, multa tenentur credere
explicite, quae alii non tenentur explicite credere. Propter illos autem, quae doctrinae Thomae adhaerent sunt
verba eiusdem de hac materia recitanda, ait itaque secunda secundae quaestione 2 articulo 6: Explicatio fidei ad
inferiores homines, oportet quod perveniat per maiores, et ideo sicut superiores angeli, qui inferiores illuminant,
habent pleniorem notitiam de rebus divinis quam inferiores, ut Dionysius dicit 12 capitulo coelestis Hierarchiae:
ita superiores homines, ad quos pertinet alios erudire, tenentur habere pleniorem notitiam de credendis et magis
explicite credere.
<!--[if !supportEmptyParas]--> <!--[endif]-->
505

