sollicitudine veritatem, corrigi parati, cum invenerint: nequaquam sunt inter haereticos computandi. Ex his verbis
patenter infertur, quod scientes errantes contra Christianam veritatem sunt haeretici reputandi, quia secundum
verba praemissa errans contra fidem, qui non est paratus corrigi, est haereticus; sed haereticans scienter contra
fidem non est paratus corrigi: quia errans contra fidem debet corrigi per regulam fidei Christianae, qui ergo
regulam fidei putat falsam, non est paratus corrigi, igitur est inter haereticos computandus.
<!--[if !supportEmptyParas]--> <!--[endif]-->
SECUNDO ex verbis praedictis concluditur, quod errans contra veritatem catholicam, quam tenetur explicite
credere, est haereticus reputandus: quia talis non quaerit cauta sollicitudine veritatem: nec paratus est corrigi.
Constat enim quod iste, qui non credit hoc, quod credere non solum implicite, sed explicite tenetur de necessitate
salutis, non quaerit cauta sollicitudine veritatem, nec paratus est corrigi. Igitur est inter haereticos numerandus
secundum auctoritatem Augustini praedictam.
<!--[if !supportEmptyParas]--> <!--[endif]-->
TERTIO ex auctoritate praescripta evidenter ostenditur, quod errans pertinaciter contra veritatem catholicam,
quam non tenetur explicite credere, est haereticorum numero aggregandus. Nam errans pertinaciter contra fidem
catholicam, quam non tenetur explicite credere, defendens enim pertinaci animositate falsam et iniquam
sententiam comprobatur, quia defendens pertinaciter sententiam falsam contrariam veritati, quam non tenetur
explicite credere propter solam pertinaciam, et non solum propter defensionem inter haereticos numeratur, sed
defendens pertinaci animositate falsam et iniquam sententiam, secundum Augustinum inter haereticos
computatur, igitur errans pertinaciter contra fidem catholicam, quam non explicite tenetur credere, haereticus est
censendus.
<!--[if !supportEmptyParas]--> <!--[endif]-->
QUARTO ex auctoritate supra dicta infertur, quod errans non pertinaciter contra catholicam veritatem, quam non
tenetur credere, non est inter haereticos computandus, quia talem dicit Augustinus inter haereticos minime
computandum, talis enim paratus est corrigi per regulam fidei Christianae, et ideo non errat scienter contra
fidem, quaerit etiam cauta sollicitudine veritatem, et ideo non contra aliquid, quod tenetur credere explicite,
errat; quia etiam paratus est corrigi, non errat pertinaciter: sed ex sola simplicitate, vel ignorantia errat, et ideo
non est inter haereticos computandus.
<!--[if !supportEmptyParas]--> <!--[endif]-->
QUINTO notandum est, quod non solum per verba praedicationis dogmatizantes seu per determinationes,
diffinitiones, assertiones verbales errantes contra veritatem de pertinacia convincuntur, verum etiam per facta et
opera saepe pertinaces probantur. Ille enim, qui praesumptione violenta potest convinci negare aliquam veritatem
catholicam, quam prius agnovit esse catholicam, est pertinax reputandus. Item iste qui correctus legitime se non
emendat. Item ille, qui molestat aut persequitur catholicam veritatem contrariam defendentes et pravitatem
haereticam impugnantes. Item ille qui recusat se subiicere correctioni et emendationi illius vel illorum, cuius vel
quorum interest. Item ille qui de veritate poenituit informari. Item ille qui ad suum tenendum errorem, alios
poenis vel praeceptis vel iuramentis commovit et coegit. Item qui coegit alium veritatem catholicam abiurare, est
pertinax reputandus. His enim in numeris aliisque quampluribus est errans de pertinacia convincendus, et inter
haereticos computandus.
<!--[if !supportEmptyParas]--> <!--[endif]-->
SEXTO notandum est, quod differentia est inter protestationem et revocationem, protestationem enim quantum
ad propositum spectat, potest facere tam ille, qui errat, quam ille qui non errat contra fidem, errans enim contra
fidem protestatur, quod non intendit aliquid dicere contra fidem, et talis protestatio si est vera, declarat
protestantem non errare vel non dicere aliquid scienter contra fidem, et in hoc ostendit, quod non est scienter
haereticus, sed non suffragatur sibi, quin possit esse nesciens haereticus, non errans etiam contra fidem
protestatur per hoc ostendens, quod si erraret, non erraret nisi ex simplicitate vel ignorantia, non ex pertinacia,
revocatio autem non pertinet nisi ad errantem tantummodo, qui enim non errat, non debet aliquid revocare, sed
qui errat contra fidem, cum cognoverit se errasse, tunc debet facere tam revocationem quam protestationem,
quod debet fateri se errasse, et debet promittere, quod de caetero contra fidem nequaquam errabit.
<!--[if !supportEmptyParas]--> <!--[endif]-->
SEPTIMO notandum est: quod revocatio, quam facit errans contra fidem, non debet esse conditionalis, sed debet
esse pura et absque omni conditione. Sicut enim poenitentia de peccato commisso non debet esse conditionalis,
sed sine conditione: ita non debet quis errans revocare errorem suum sub conditione, sed absolute. Unde quod
aliqui errantes contra fidem, et etiam aliqui non errantes ex consuetudine revocant aliqua sine conditione
dicentes: si aliquid dixi vel dixero contra fidem, revoco totum: talis revocatio magis dicenda est protestatio,
quam revocatio, talis enim non fatetur se errasse, sed fatetur, quod non dixit vel dicet scienter contra veritatem,
et quod si sciverit se dixisse aliquid contra fidem, paratus est revocare. Magna autem est differentia inter
revocationem et protestationem si sciret aliquid dicere contra fidem, talis enim non revocat, sed protestatur se
paratum revocare, si se cognoverit contra fidem errasse vel errare.
<!--[if !supportEmptyParas]--> <!--[endif]-->
507

