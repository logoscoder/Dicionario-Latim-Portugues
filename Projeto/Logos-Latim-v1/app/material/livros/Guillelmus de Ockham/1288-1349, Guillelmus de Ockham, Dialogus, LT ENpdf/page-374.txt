divulgat aliquem errorem tanquam tenendum asserit verbo vel facto talem errorem esse tenendum, sed qui asserit
aliquem errorem esse tenendum, debet reputari credens tali errori, ergo qui divulgat talem errorem tanquam
credendum est haereticus censendus: et inter credentes merito computatur. Quod vero talis haereticus sit
censendus ostenditur, quia qui verbo vel facto cogit alios ad pertinaciter errores tenendos, quibus credit, est
haereticus reputandus, talis autem praelatus, quantum in se est cogit alios ad pertinaciter tenendos errores
contentos in diffinitionibus Papae haeretici: quibus dicit se credere, ergo haereticus est censendus.
Discipulus Talis praelatus nullum cogeret ad tenendos errores Papae, quia si solum divulgat illos errores, non
cogit alios ad tenendum eosdem.
Magister Respondetur, quod qui solum divulgat errores et non divulgaret praeceptum, quo mandatur sub gravi
poena, quod certi teneantur errores, quodammodo cogit audientes tenere errorem, hoc autem faceret, qui tales
diffinitiones Papae haeretici divulgaret, quia in eisdem diffinitionibus praeciperetur sub gravi poena, quod
tenerentur illi errores contenti, ergo talis divulgans cogeret alios ad pertinaciter tenendos errores, et per
consequens esset haereticus reputandus. Aliter dicitur, quod talis praelatus divulgans diffinitiones Papae, quas
scit esse haereticas, mortaliter peccat et inter credentes apud catholicos est reputandus: sed non est inter
haereticos computandus. Quod autem mortalissime peccat, probatur. Nam qui scienter alios inducit inquantum in
se est ad negandum catholicam fidem, mortaliter peccat, sed qui divulgat diffinitiones Papae haeretici, quas scit
haereticas, quantum in se est, scienter inducit alios ad negandum catholicam veritatem: quia quantum est ex
forma divulgationis per divulgationem huiusmodi audientes ad tenendas diffinitiones Papae haeretici inducuntur,
ergo talis divulgans mortalissime peccat.
Item secundum Apostolum ad Romanos 1 non solum peccant, qui mala faciunt, sed etiam, qui consentiunt
facientibus, sed talis divulgans diffinitiones Papae haeretici consentit Papae haeretico, et inducit catholicos ad
tenendos errores. Igitur talis divulgans gravissime peccat. Quod vero talis divulgans debeat a catholicis inter
credentes erroribus Papae haeretici computari, licet in rei veritate non sit credens, patet, quia licet corde non
credat, tamen diffinitiones Papae haeretici exterius confitetur, catholici autem non de corde, sed de exteriori
confessione iudicare debent, ergo talis inter credentes est a catholicis numerandus. Quod autem non sit haereticus
iudicandus, probatur per hoc, quia talis qui solummodo diffinitiones Papae haereticales divulgat, licet possit
probari errans, non tamen de pertinacia: et quod non sit corrigi paratus potest convinci, ergo haereticus non est
iudicandus.
Discipulus Adverto quod ad sciendum, an talis divulgans diffinitiones Papae haereticales sit pertinax et
haereticus iudicandus, oportet ad illa quae tractavimus superius libro quarto recurrere: quae hic non reputo
replicanda: sed peto scire an idem sentiendum sit de praelato divulgante diffinitiones Papae haereticas, quas scit
esse haereticas; et de alio divulgante diffinitiones easdem, quas nescit esse haereticas.
Magister Quantum ad ecclesiam, idem est tenendum de uno et alio, quia inter unum et alium in actibus
exterioribus nulla appparet[sic] distantia: sed apud Deum magna est inter eos distantia, sicut coram Deo magna
differentia reperitur inter corde credentem et confitentem eundem; et non credentem corde, tamen expressius
confitentem.
CAP. VI
Discipulus Parum disgrediendo a proposito principali te interrogare studebo de comparatione credentis corde
errori damnato explicite Papae haeretici, vel aliorum haereticorum, quem scit esse damnatum: et non credentis
corde tali errori, quem scit esse damnatum explicite: tamen timore vel ambitione, aut ex aliqua causa tracti, talem
errorem occulte, vel publice confitentis, docentis, praedicantis, vel laudantis tanquam catholicum et consonum
veritati. Primo enim quaero, quis eorum gravius peccat coram Deo?
Magister Circa hoc sunt diversi modi dicendi. Unus est, quod gravius peccat ille, qui corde credit errori tali
damnato Papae haeretici vel alterius haeretici: quam ille, qui non credit corde, et tamen exterius confitetur. Cuius
ratio assignatur talis, tale peccatum infidelitatis est gravissimum peccatorum, quod Augustinus sentire videtur,
qui (super illud Iohanne# 15 si non venissem et locutus eis non fuissem peccatum non haberent) ait: magnum
quidem peccatum sub generali nomine vult intelligi. Hoc est peccatum infidelitatis, quo tenentur cuncta peccata,
qui credit in corde errori, quem scivit esse damnatum, peccat peccato infidelitatis, ergo gravius peccat, quam ille
qui non credit corde: et tamen solummodo talem errorem exterius confitetur, praedicat, docet vel laudat.
Secundo sic. Gravius peccatum poena graviori punitur, secundum illud Deuteronomio# 20 promensura peccati
erit et plagarum modus, sed qui timore mortis inter Sarracenos vel alios infideles constitutus negaret Christu, et
Machometum laudaret, et veneraretur, minus puniretur, quam si solum corde hoc faceret. Primus enim non esset
excommunicatus, nec omni gradu ecclesiastico privaretur, quemadmodum beatus Marcellinus, licet negasset
Christum et sacrificasset idolis timore mortis, non fuit excommunicatus, nec omni gradu et ecclesiastica dignitate
privatus, ergo qui corde credit errori damnato gravius peccat, quam qui in corde non credit, et exterius tantum
confitetur et tenet.
Alius modus dicendi circa propositam interrogationem est: quod ille peccat gravius, qui non credit corde tali
errori: et tamen talem errorem exterius confitetur, docet, praedicat, aut laudat: et maxime si promittit aut iurat,
quod talem assertionem, quam putat corde erroneam, in perpetuum tenere proponit. Cuius ratio assignatur, quia
scienter peccans gravius peccat, quam peccans ignoranter. Unde Augustinus dicit (ut habeter 6 quaestione 1
374

