licet enim excusetur per hoc, quod non fuerit scienter, vel sciens haereticus: non tamen poterit excusari, quin
fuerit saltem nesciens, vel nescienter haereticus.
<!--[if !supportEmptyParas]--> <!--[endif]-->
Duobus autem modis debet convinci. PRIMO, quia non credit veritatem, quam tenetur credere explicite.
SECUNDO quia esto quod negarem veritatem quam tenetur credere explicite , et ideo posito hoc: quamvis per
solas probationes convinci non posset: tamen convincitur per opera sua, cum ostendunt pertinaciam manifestam:
et quod non quaerit cauta sollicitudine veritatem: et quod non est paratus corrigi. Cum autem dicit: quod si
aliquid dixerimus, et caetera ex nunc revocamus: quamvis hic utatur verbo revocandi, tamen ista non est
revocatio proprie loquendo, sed est magis protestatio.
<!--[if !supportEmptyParas]--> <!--[endif]-->
Et ideo hic probanda sunt duo. PRIMO, quod hic non ponitur revocatio proprie dicta, SECUNDO, quod ista
protestatio sibi non prodest. Quod vero non sit hic revocatio, patet: quia conditionalis nihil ponit, haec autem est
conditionalis, igitur non est revocatio alicuius erroris. SECUNDO, quia revocatio est erroris confessio, qui autem
dicit aliquid conditionaliter, nihil profitetetur, igitur et caetera. TERTIO, quia catholicus, qui nunquam erravit,
nullum debet revocare errorem, praedicta autem verba potest et debet dicere omnis catholicus, igitur haec nulla
est revocatio. QUARTO, talia verba etiam diceret omnis nesciens sive nescienter haereticus, qui errori suo
pertinaciter adhaereret, putans eum esse catholicam veritatem: et tamen talis per talia verba nullum intendit
revocare errorem, igitur talia verba revocationem non continent. SECUNDO probatur: quod dicta protestatio sibi
minime prodest.
<!--[if !supportEmptyParas]--> <!--[endif]-->
PRIMO, quia protestatio tunc non prodest, cum quis facit in contrarium, extra de sensibus, capitulo olim, et de
constitutionibus tantum, sed iste facit multa contra protestationem praedictam: quia per multa facta et opera
ostendit se ad revocandum nullatenus esse paratum, sicut ostensum est prius, igitur talis protestatio tali minime
prodest. SECUNDO: quia protestatio conditionalis minime prodest protestanti, quare ignorantia vel simplicitas
non excusat, quia in diffinitionibus et obiectis fidei taliter protestantur catholici, ut insinuent se errare (si errant)
non ex pertinacia aliqua, sed ex ignorantia vel simplicitate sola. Et ideo talis protestatio in diffinitionibus valet
solummodo, quando protestans potest per simplicitatem vel ignorantiam excusari.
<!--[if !supportEmptyParas]--> <!--[endif]-->
Sed quod iste istis modis excusari non valeat, constat aperte. PRIMO non simplicitate, quia ex multa
deliberatione, meditatione et studio dicit, et cum hoc praedicat haeresim saepe dictam. Nec valet per ignorantiam
excusari: quia ignorantia illorum, quae quis scire tenetur, nequaquam excusat, ipse autem tenetur scire, quod
haec est veritas catholica, scilicet quod animae sanctorum in coelo clare vident Deum: Quia hoc tenetur ipse
scire explicite, cum sit veritas apud omnes catholicos divulgata, igitur per ignorantiam excusari non potest.
TERTIO probatur sic: per protestationem communem catholicis et haereticis non potest errans contra catholicam
veritatem, quam tenetur credere explicite, excusari, hoc ex praecedentibus satis apparet, sed talis protestatio est
communis catholicis, et haereticis nescienter, omnes enim tam isti, quam alii protestantur, vel protestari possunt
esse parati, quod si aliquid dixerint contra fidem, totum revocant, et iste in hoc casu errat contra veritatem
catholicam, quam tenetur credere explicite, igitur per talem protestationem minime excusatur, nec talis
protestatio sibi prodest.
<!--[if !supportEmptyParas]--> <!--[endif]-->
QUARTO sic: si talis protestatio sibi prodesset, eadem ratione prodesset neganti quantamcunque veritatem
catholicam, sed hoc est manifeste falsum: quia tunc liceret cuicunque praedicare publice, quod Christus non est
passus, nec mortuus, nec natus de virgine, et quod non est alia vita perpetua post istam vitam: et quod bona opera
non prosunt post mortem: et quod Deus non est diligendus: et quod non est obediendum Deo: et alia consimilia
praedicare liceret, absque metu haereticae pravitatis, si praedicans protestaretur dicens: ista dico et teneo, tamen
non est intentionis meae aliquid dicere contra fidem, et si aliquid dixi, totum ex nunc revoco, sed hoc est
inconveniens manifestum. Igitur sicut nec illis, ita nec isti talis protestatio prodest.
<!--[if !supportEmptyParas]--> <!--[endif]-->
CAP. XI
<!--[if !supportEmptyParas]--> <!--[endif]-->
Sequitur: Si quis magnus aut parvus aliquid habet pro conclusione affirmativa, secure det mihi et libenter
recipiemus. Hic narratur, quod inventor erroris praedicti verbis dolosis et ambiguis se non pertinaciter zelare pro
assertione praedicta praetendit. Sed dolus eius, cum dicit: si quis magnus, aut parvus aliquid habet pro
conclusione affirmativa, secure det mihi. Et hoc ex eius operibus perpenditur evidenter. Nam ex persecutione,
quam infert zelatoribus catholicae veritatis, constat aperte, quod qui daret sibi aliquid pro veritate, suo errori
contraria; se periculo et confusioni exponeret, eo quod zelatores et defensores catholicae veritatis, eius gratiam
perdunt, et indignationem incurrunt: licet interdum forte erga aliquos callide suam indignationem occultet.
<!--[if !supportEmptyParas]--> <!--[endif]-->
Hoc in facto consistit, ideo non per rationem, vel auctoritatem, sed per facta eius aut opera debet ostendi. Cum
vero dicit: libenter recipiemus: suam dolositatem et malitiam per verba ambigua molitur abscondere. Nam potest
513

