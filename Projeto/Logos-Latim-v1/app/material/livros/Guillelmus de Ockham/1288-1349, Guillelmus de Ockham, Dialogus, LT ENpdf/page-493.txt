Cum vero minor probatur auctoritate Iob, in novissimo die et caetera dicendum est, quod per illa verba probatur,
quod animae sanctorum sperant corporum resurrectionem. Sed non probatur per eam, quod animae sanctorum
habent spem, quae est virtus theologica, vel actum sperandi, qui stat cum visione clara et alius qui non stat cum
ipsa visione clara. Cum autem eandem minorem probare conatur per hoc, quod in Apocalypsi legitur, ut dicit,
quod animae sanctorum postulant et murmurando implorant vindictam de sanguine, dicendum est, quod
auctoritatem Apocalypsi non bene allegat, quamvis enim in Apocalypsi dicitur, quod clamant voce magna
dicentes, usquequo domine sanctus et verus non iudicas et vindicas sanguinem nostrum de hiis qui habitant in
terra?
<!--[if !supportEmptyParas]--> <!--[endif]-->
Ex quibus verbis sequitur, quod desiderant, implorant et sperant vindictam de sanguine proprio. Et ideo habent
actum sperandi non visionem claram sed vindictam: non tamen habetur in Apocalypsi quod animae sanctorum
murmurando implorent vindictam praedictam. actus enim murmurandi in scriptura Divina vel semper vel
frequentius in mala significatione accipitur, et aliquam speciem tristitiae videtur annexam habere. Sanctorum
autem animae nullum actum malum eliciunt, nec aliquam tristitiam habent. Et ideo non est concedendum, quod
murmurant de dilatione vindictae. Videtur igitur iste in verbis praedictis, cum dicit, murmurando implorant etc
novam haeresim manifestam invenire: quod scilicet sancti in coelo non sunt ab omni malo culpae et poenae
penitus liberati.
<!--[if !supportEmptyParas]--> <!--[endif]-->
CAP. II
<!--[if !supportEmptyParas]--> <!--[endif]-->
Sequitur in revocatione ficta et frivola supradicta; secunda ratio, quam fecit, que fuit talis. Ultra visionem claram
Divinae essentiae animae non possunt exaltari, quia ultra summum nihil altius est. Et dictum est, quod illa visio
clara est summa exaltatio animarum. Sed in die iudicii Deus sanctos et illorum animas exaltabit. Igitur usque
tunc non vident facialiter Deum alias tunc non exaltarentur. Minorem huius rationis probavit: quia usque ad
diem iudicii, legitur quod beatus Petrus dicit, ut nos exaltet in salutem paratam. et caetera. [Only Goldast and
Trechsel (but no manuscript, nor the editio princeps) continues: Quoniam anime sanctorum, ut habetur in
Apocalypsi, usque ad diem iudicii erunt sub altari, et post diem iudicii super altare videbunt Deum usque facie
ad faciem, ut exponit Beatus Bernardus. Probatur etiam auctoritate Beati Petri dicentis 1 Petr 5: Ut nos exaltet in
salutem et caetera.]
<!--[if !supportEmptyParas]--> <!--[endif]-->
Haec verba istius protestationis seu revocationis intellecta, sicut ipse ea intelligit, plura haereticalia et alia
ambigua et disputabilia continent manifeste. PRIMUM haereticale est, quod anima videns Divinam essentiam ad
maiorem gradum perfectionis exaltari non potest. SECUNDUM haereticale est, quod si anima alicuius videt
Divinam essentiam, totus homo compositus ex anima illa vidente divinam essentiam et corpore exaltari non
potest. Quod ista duo contineant verba praedicta, patet aperte, quia in eis asseritur manifeste, quod si animae
sanctorum nunc vident facialiter Deum, nec animae sanctorum, nec ipsi sancti exaltarentur in die iudicii.
TERTIUM haereticale est, quod animae sanctorum usque ad diem iudicii non vident facialiter Deum.
<!--[if !supportEmptyParas]--> <!--[endif]-->
PRIMUM autem ambiguum sive multiplex et disputabile est, quod ultra visionem claram divinae essentiae non
possunt anime exaltari. SECUNDUM est quod visio clara est summa exaltatio animarum. Quod autem primum,
scilicet quod anima videns divinam essentiam ad maiorem gradum perfectionis exaltari non potest, sit erroneum
probatur PRIMO. sic anima Beati Pauli adepta est <beatitudinem> et secundum veritatem. adipiscetur secundum
istum maiorem et perfectiorem gradum visionis divinae essencie, quam in raptu habuit. Igitur videns divinam
essentiam ad maiorem gradum perfectionis, scilicet visionis divinae poterit exaltari.
<!--[if !supportEmptyParas]--> <!--[endif]-->
MINOR est manifesta secundum omnes. MAIOR probatur primo auctoritate Augustini ad Orosium, qui ait
taliter: raptus fuerat Paulus in tertium coelum, id est ad intellectualem visionem ut Deum non per corpus, nec per
similitudinem corporis, sed sicut est ipsa veritas cerneret. Ex his verbis patenter habetur, quod anima Pauli in
raptu vidit Deum. Secundo probatur idem auctoritate eiusdem Augustini libro 12 super genesi ad literam, qui ait,
quod mente conspicitur ita secreta et remota et omnino arrepta a sensibus carnis atque mundata, ut ea quae in
illo coelo sunt et ipsam <dei> substantiam verbumque Deum, per quod facta sunt omnia in charitate Spiritus
sancti ineffabiliter valeret videre Deum et audire, non incongruenter arbitramur et illuc esse Apostolum raptum.
<!--[if !supportEmptyParas]--> <!--[endif]-->
Ex quibus verbis colligitur evidenter, quod beatus Paulus raptus fuit ad visionem substantiae Dei: et tamen anima
Pauli post mortem eius ad clariorem visionem extitit exaltata. Quod etiam Paulus in raptu viderit divinam
essentiam habetur in glossa 2 Cor. 12, [2] que dicit sic: tertium supple coelum spirituale, ubi angeli et sanctae
animae fruuntur Dei contemplatione, ad quod tamen dicit se raptum scilicet Paulus, significat quod Deus ostendit
ei vitam, in qua videndus est in aeternum. Et post: scio hominem huiusmodi raptum, id est contra naturam
elevatum, usque ad tertium coelum, id est ad cognitionem divinitatis. Et post: tertium coelum est intellectualis
visio, quando nec corpora nec imagines eorum videntur, sed in corporeis substantiis intuitus mentis mira Dei
493

