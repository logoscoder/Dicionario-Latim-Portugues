ipso. Sed adversarii pauperis sunt huiusmodi. Quia quicquid retraheret adversarium pauperis a talibus, etiam
retraheret adversarium Papae.
Si enim ex conscientia dimittit adversarius pauperis referre talia de paupere: hoc etiam dimitteret adversarius
Papae de Papa. Si etiam dimittit ne inveniatur mendax, eadem ratione ne mendax inveniatur de Papa. Si etiam
dimittit ne scandaliset vel offendat: multo magis ex hoc silebit de Papa.
Et sic consimiliter quicquid tales retraheret a referendo malum de paupere, retraheret adversarium Papae ad
referendum malum de Papa. Multa vero retrahunt adversarium Papae a referendo malum de Papa quae non
retrahunt adversarium pauperis a referendo de paupere: puta timor potentiae Papae. Unde per experientiam
quotidianam videtur, quod nonnulli adversarii Papae timore potentiae Papae a relatione criminum eius se
compescunt: qui tamen contra pauperes eis crimen imponendo vel imposita referendo linguas suas laxare
impudenter non desinunt.
Similiter spes obtinendi beneficium vel honorem a Papa potest retrahere adversarium eius a praedictis
relationibus: non autem adversarium pauperis, a quo beneficium vel honorem magnum sperare non potest. Plura
etiam alia retraherent et retrahunt adversarium Papae, quae nequaquam adversarium pauperis retrahere
dinoscuntur. Ergo minus credendum est adversariis pauperis imponentibus sibi crimen vel impositum
referentibus, quam adversario Papae sibi eadem facientibus.
Secundo sic. Minus credendum est adversariis eorum, qui citius et facilius et communius calumniam, odium,
persecutionem et infestationem aliorum incurrunt, quantum ad opus exterius, quam adversarius illius, qui non ita
cito, nec ita faciliter calumniam, odium et caetera incurrit. Sed huiusmodi est pauper respectu Papae. Ergo minus
adversariis eius in talibus est credendum.
Maior est manifesta: quia homines facilius maxime loquuntur de illis, quos calumniantur, persequuntur et odiunt,
quam de aliis. Propter quod secundum iura testimonium inimici nullatenus est admittendum. Minor autem per
scripturas divinas probatur aperte. Unde Proverb.# capitulo 14 dicitur: etiam proximo suo pauper odiosus erit,
amici vero divitum multi. Quod praecipue verum est de odio exteriori: quia licet saepe divites odium interius
plurimum incurrant, quam pauperes, pro eo quod plures offendunt, saepe tamen odientes divites odium in
exteriori opere minime manifestant.
Item Salomon ibidem capitulo 4 Divitiae addunt amicos plurimos: a paupere autem et hi quos habuit separantur.
Et post: multi colunt personam divitis et amici sunt donum tribuentis: fratres hominis pauperis oderunt eum,
insuper et amici longe recesserunt ab eo. Ex quibus patet, quod pauperes citius quam divites odium incurrunt.
Item Ecclesiastici 13 scribitur: dives locutus est et omnes tacuerunt, et verbum illius usque ad nubes perducent:
pauper locutus est, et dicunt, quis est hic? Et si offenderit, subvertunt illum. Item ibidem: Dives commotus
conformatur ab amicis suis, humilis autem cum ceciderit expelletur et a notis diviti decepto multi recuperatores,
locutus est superba et iustificaverunt illum; humilis deceptus est, insuper et arguitur, locutus est sensate et non
est ei datus locus. Et Amos 4 sic scribitur: Vaccae pingues, qui estis in monte Samariae, qui calumniam facitis
egenis, et confunditis pauperes.
Ex quibus aliisque verbis quamplurimis aperte colligitur, quod pauperes communius persecutionem,
infestationem et calumniam patiuntur, quam divites et potentes: et ideo minus credendum est adversariis eorum,
quam divitum de ipsis sinistra narrantibus. Magis igitur praesumendum de adversariis Papae, cum publice
crimen haeresis vel aliquid sibi imponunt, quod dictum eorum non est a veritate totaliter alienum, quamvis si sint
criminosi, eis sit fides nullatenus adhibenda, et multo minus crederet pauperibus crimen imponentibus, aut ab
aliis impositum narrantibus vel divulgantibus quoquo modo, quod maxime continet veritatem, quando pauper
multos offendit et plurimos habet adversarios divites et potentes.
In hoc enim casu sceleratior homo mundi unico verbo potest de paupere infamiam falsissimam absque divino
miraculo indelibilem sustinere. Si enim mendacissimus crimen quodcunque de paupere odioso confinxerit, et uni
soli asserendo retulit, ille aliis dimulgabit, dicens, tale crimen tali imponitur, quod postea alii certissime
narrabunt: et sic tale mendacium tanquam verum et certum ad omnes eius inimicos deveniet, et amicos tandem
non latebit: et sic erit apud omnes (quamvis mendaciter) diffamatus. Quare causa pauperis odiosi est
diligentissime et strictissime perscrutanda, ne per potentiam et mendacia opprimatur.
Discipulus Nunquid peccant mortaliter, qui conficta mendacia absque assertione solummodo recitando publicant
et dimulgant.
Magister Respondetur, quod peccant omnes tales mortaliter.
Discipulus Istud videtur durum, cum videamus fere omnes relata crimina etiam non probata aliis narrare. Quod
etiam hoc non sit peccatum mortale, videtur posse probari. Quia relatio criminis, pro qua nullum damnum neque
in persona neque in bonis temporalibus neque in fama incurritur, non videtur peccatum mortale. Sed saepe
crimina referuntur absque praedictis damnis illius de quo referuntur. Ergo talis relatio non est semper peccatum
mortale.
Magister Ad primum istorum concedo, quod fere omnes adulti detractionis vitio quod est peccatum mortale sunt
impliciti. Quod Glossa super illud Proverb.# 24 (cum detractoribus non commiscearis) testari videtur dicens:
Hoc saepe vitio periclitatur pene genus humanum. Unde quamplurimi reperiuntur qui reputant se sanctos et sine
401

