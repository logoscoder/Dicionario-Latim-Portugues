quis allegationes suas contra opinionem suam libenter recipere, vel ad reprobandum, vel ad respondendum, vel
ad investigandum, quae suae opinioni dissentiunt, vel ad discutiendum, vel ad probandum. Primis tribus modis
videtur probabile: quod ipse libenter reciperet allegationes pro parte affirmativa, ut scilicet eas reprobet, vel eis
respondeat, vel quae suo errori dissentiunt, investiget, et eas (si viderit tempus) destruat, et confundat. Sed ad
discutiendum et probandum, facta eius ostendunt, quod non libenter recipiat allegationes contra suum errorem.
<!--[if !supportEmptyParas]--> <!--[endif]-->
CAP. XII
<!--[if !supportEmptyParas]--> <!--[endif]-->
Sequitur: Et super hoc statim petivit fieri publicum instrumentum: et solutum est consistorium. Hic ultimo
narratur, quod de revocatione sua, vel protestatione petivit fieri publicum instrumentum: sed per praecedentia
patet, quod iuxta processum praecedentem, tale instrumentum sibi non poterit suffragari. Eo quod praedicta
protestatio sibi minime prodest. Omnia suprascripta, quae de meo protuli: sicut et dicta mea et opuscula universa
correctioni, et emendationi illius vel illorum, cuius vel quorum interest, submitto: paratus, si cognovero, quod
aliquid dixerim contrarium veritati, omnimode revocare. Si vero assertiones istius, vel opera aliter recitaverim,
quam veritas habeat, reportatoribus imputetur.
<!--[if !supportEmptyParas]--> <!--[endif]-->
Explicit primus tractatus.

514

