catholica existit divulgata: nec aliquem errorem contra veritatem catholicam, quam tenebatur credere explicite:
tenuit, etiam opinando, sed ex sola ignorantia aut simplicitate erravit, quaesivitque cauta sollicitudine veritatem:
quam postquam invenit, statim correxit se, ac loco et tempore opportunis pure, et sine omni conditione revocavit
errorem, et confitebatur plenissime catholicam veritatem.
<!--[if !supportEmptyParas]--> <!--[endif]-->
Sic igitur manifeste est ostensum, quod tam omnes haeretici, quam catholici ex ignorantia contra fidem errantes,
postquam cognoverint se errasse, pure et sine omni conditione errores suos revocare tenentur, et haec eadem
assertio ratione probatur. Nam quilibet catholicus loco et tempore opportunis, aliis circumstantiis necessariis
debitis observatis, pure, et sine omni conditione confiteri tenetur catholicam veritatem. Confessio autem
catholicae veritatis est reprobatio contraria haereticae pravitatis antea tentae, et pure et sine conditione revocatio
haereticae pravitatis.
<!--[if !supportEmptyParas]--> <!--[endif]-->
Sic igitur quilibet loco et tempore opportunis, aliis circumstantiis debitis et necessariis observatis, pure et sine
conditione, postquam novit se errasse, errorem revocare tenetur. Amplius secundum Augustinum in epistola ad
Vincentium, et ponitur 23 quaestione 7 capitulo ultimo, quod quasi nemo potest gaudere se esse correctum, nisi
doleat se fuisse perversum, et secundum Gelasium, ut 24 quaestione 2 capitulo legitur, nulli nisi corrigenti se est
venia concedenda. Igitur consimiliter, nemo potest gaudere se ad catholicam veritatem esse reversum, nisi doleat
se a veritate catholica deviasse, et per consequens qui contra fidem erravit (et si vere et non ficte revertitur)
omnem dimittit haereticam pravitatem et errorem contrarium, nec potest ante errorem perfecte, meritorie et
virtuose dimittere, nisi satisfaciat illis, quos prius scandalizaverit: vel quibus dedit occasionem errandi, quod
nequaquam facere potest, nisi pure et sine omni conditione revocando errorem. Igitur talem revocationem eum
facere oportet, si idem catholicis satisfacere cupit. Istae autem rationes non procedunt de haereticis errantibus
non manifestis, sed occultis: quia illis sufficit ad veritatem redire catholicam, et qui damnabiliter erraverunt,
confiteri debent secundum formam ecclesiae sacerdoti, licet rationes procedant de haereticis, et errantibus
manifestis et publicis, qui alios scandalizaverunt, vel saltem aliis occasionem errandi dederunt, et quod debent
isti pure, et sine omni conditione revocare errores.
<!--[if !supportEmptyParas]--> <!--[endif]-->
TERTIO idem probatur ratione, sicut peccata sunt purganda, sic revocandi sunt errores, sed secundum Calixtum
Papam, ut habetur extra de poenitentiis et remissionibus, capitulo primo manifesta peccata non sunt occulta
correctione purganda, nec sunt sub conditione expurganda. Igitur errores manifesti, et divulgati non sunt secrete
nec sub conditione: sed pure et simpliciter revocandi. Sic ergo patet, quod omnes haeretici et omnes revocantes,
postquam cognoverint se errare, pure et sine omni conditione suos errores revocare tenentur: vel occulte saltem
coram Deo, si sint occulti, et non publici, et erroes suos non publicaverunt, quia illis quos scandalizaverunt, vel
quibus saltem occasionem errandi dederunt, satisfacere obligantur: SECUNDO probandum est, quod errans
contra catholicam veritatem, quam non tenetur explicite credere, ex sola simplicitate vel ignorantia absque omni
pertinacia: antequam cognoverit se errasse, non tenetur errorem aliquem revocare: sed sufficit protestari, quod
paratus est revocare, si se errare cognoverit.
<!--[if !supportEmptyParas]--> <!--[endif]-->
Quod probatur sic, nullus tenetur mentiri. Igitur talis non tenetur recognoscere se errare: quamdiu sibi non
constat quod erraverit, et sic errorem revocare non debet. Sed diceret aliquis: quod per hanc rationem nullus
haereticus nescienter teneretur suam haeresim revocare: quia mentiri non dicit se errasse, ex quo credit se
nunquam errasse. Ad hoc potest dici, quod per rationem praedictam bene probatur, quod haereticus nescienter
stante conscientia, qua putat se veritatem tenere, non debet revocare errorem: sed illam conscientiam tenetur
dimittere: et non tenetur haeresim tenere. Sed qui errat contra veritatem, quam non tenetur explicite credere, non
tenetur de necessitate salutis conscientiam talem dimittere, nec mortaliter peccat conscientiam talem habendo,
antequam cognoverit se errare, et ideo non est simile de haeretico, et de tali errante.
<!--[if !supportEmptyParas]--> <!--[endif]-->
Ex praedictis concluditur manifeste, qualem revocationem debet facere inventor haeresis praedictae, si velit inter
catholicos reputari, quae scilicet declaret ipsum non esse haereticum pro haeresi memorata: licet per nullam
declarationem poterit declarare se non fuisse haereticum: quia ipse pure et sine omni conditione, ac palliatione
dictam haeresim revocare tenetur, his verbis vel aequipollentibus: Abnego haeresim quam probavi et docui, quia
asservi quod animae sanctorum in coelo non clare vident Deum, consentio autem fidei orthodoxae, ac corde et
ore confiteor, quod animae sanctorum purgatae in coelo sunt Deum facialiter clare videntes. Quod autem talem
revocationem facere tenetur, ex praemissis ostenditur. Nam ostensum est, quod omnes errantes contra veritatem
catholicam, quam credere tenentur explicite, suum errorem, pure et sine omni conditione revocare tenentur.
<!--[if !supportEmptyParas]--> <!--[endif]-->
Sed iste errat contra veritatem catholicam, quam credere tenetur explicite. Igitur dictam haeresim pure, et sine
omni conditione revocare tenetur. Et ideo cum dicit: nunquam tamen nostrae intentionis fuit dicere aliquid contra
fidem: per haec verba minime excusatur, sicut nec Graeci, Iacobitae, Georgiani, Arriani, Sabelliani, Donatistae,
et alii haeretici quamplurimi minime excusantur: licet non fuerit intentionis eorum aliquid dicere contra fidem,
512

