Quando vero ambiguitas vel generalitas verborum in statutis vel legibus reperitur: si fuerit talis ambiguitas, vel
generalitas verborum, quod sensus qui ex virtute verborum huiusmodi potest haberi, neque legi naturae, nec legi
humanae (minime abrogatae) repugnat: neque potest vergere in nocumentum iustum alterius: recurrendum est ad
intentionem legem statuentis, et sic intelligenda est lex, quemadmodum ipse intelligit, et si quis aliter intelligit,
talis intellectus in damnum vel periculum, aut infamiam statuentis redundare non debet, quia in talibus, in quibus
ambiguitas vel generalitas verborum incidit, ubi virtus verborum permittit verum sensum, qui neque iuri divino,
neque iuri naturali, nec humano (nullatenus abrogato) repugnat: neque potest vergere in nocumentum iniustum
alterius: quia cuius est condere, eius est interpretari, et quem in condendo habeat sensum exprimere. Discipulus
Quid si conditor legis talis est mortuus, antequam sensum, quem habeat in condendo legem, expresserit.
Magister Respondetur, quod sicut facta quae possunt fieri bene vel male, in meliorem partem interpretanda sunt:
ita peritus in arte distinguendi diversos sensus legum talia verba generalia et ambigua, in meliorem partem
interpretari debet, ut scilicet lex condita talis magis valeat et putetur iusta et licica, quam illitita vel iniusta.
Similiter dicitur, quod ubi incidit ambiguitas vel generalitas verborum in doctrina alicuius scribentis aut docentis,
recurrendum est ad intentionem loquentis, ut ipse seipsum exponat, et si quidem exprimit sensum verum, quem
permittit virtus verborum, est nullatenus reprobandus, nisi convinci posset, quod talis sensus verus aliis dictis
eius esset contrarius vel impertinens: et quod talibus verbis generalibus vel ambiguis usus fuisset ad aliquem
introducendum errorem, tunc enim putandum esset, quod talem sensum verum contra conscientiam exprimeret,
vel taceret alium sensum ad aliquod incommodum vel periculum evitandum, vel ad aliquod commodum
consequendum.
De ambiguitate etiam verborum, quae incidit in simplici loquela vel narratione, recurrendum est ad intentionem
loquentis, ut stetur interpretationi et intellectui suo, nisi probetur aperte, vel violenter aut probabiliter
praesumatur, quod tali modo loquendi generali et ambiguo usus est ad aliquem decipiendum iniuste, vel ad
aliquem alium malum finem.
Per hoc respondetur ad primam tuam instantiam, quia cum dicis, non ex opinionibus singulorum, sed ex
communi usu nomina sunt intelligenda, dici potest, quod haec regula fallit in multis casibus: secundum quod ex
Glossa praedicta extra de sponsalibus capitulo# ex literis potest haberi patenter, et ideo quando quis legem
statuit, vel etiam loquitur, ut iuste et licite hostem suum deludat, non est recurrendum ad communem
intelligentiam verborum: sed recurrendum est ad intentionem loquentis sive legem statuentis, et siquidem
exprimit sensum, quem permittit sensus verborum, quantumcunque non sit sensus, quem homines convenienter
de talibus verbis concipiunt, sed sensus valde extraneus et inusitatus, ita tamen quod virtus verborum ita
permittat: standum est conditioni statuentis et sensui loquentis, si talis sensus solummodo sit ad sensum
loquentis, et non vergat in nocumentum, vel praeiudicium illicitum aut iniquum alterius: et quantumcunque esset
in nocumentum seu praeiudicium aliorum iustum et licitum.
Discipulus Si posset probari, quod in verbis ambiguis recurrendum esset ad intentionem loquentis: et non ad
communem intelligentiam verborum, praedicta ratio apparentiam videretur habere, ideo quae ad hoc allegare
contingat, ostende.
Magister Quod recurrendum sit ad intentionem loquentis, et non ad communem intelligentiam loquentis, dicta
maiorum sonare videntur, ait enim Glossa extra de verborum significationibus, capitulo intelligentia, Non statim
debemus intelligere verba, ut prima facie sonare videntur; maxime ubi ambigua sunt, sed debemus recurrere ad
intentionem loquentis, et hoc dat argumentum bonum supra de praebendis, capitulo ultimo et capitulo cum
tamen, et in fine dicit sic: argumentum quod verba ad extraneum sensum sunt trahenda, ubi res aliter salva esse
non potest.
Et consimiliter verba sunt trahenda ad sensum extraneum, quando aliter veritas verborum, vel aequitas salvari
non potest, quod intelligendum est, quod talis sensus extraneus nulli nocet iniuste: et verba ad introducendum
errorem minime sunt adiecta, ideo in hoc standum est interpretationi seu expositioni loquentis. Item Glossa,
extra, de procura capitulo petitio, ait: quando verba generalia sive dubia ponuntur in huiusmodi instrumentis
procuratorum recurrendum est ad intentionem constituentis, sicut et in privilegiis, infra de decimis, capitulo ex
multiplici, capitulo cum tamen. Item Glossa extra, de praebendis, capitulo cum tamen, ait: recurrendum esse ad
intentionem loquentis, mandantis, et scribentis.
Discipulus Scio Glossas in multis locis asserere, recurrendum esse ad intentionem loquentis, mandantis et
scribentis: sed vellem scire, in quibus auctoritatibus se fundare nituntur.
Magister Fundant se in diversis auctoritatibus sanctorum, quae in decretis et decretalibus inseruntur. Prima est
Gregorii quae ponitur 22 quaestione 5 capitulo humanae, qui ait: certe noverit ille, qui intentionem et voluntatem
alterius variis verbis explicat, quia non debet aliquis verba considerare, sed voluntatem et intentionem: quia non
debet intentio verbis deservire, sed verba intentioni. Secunda est beati Hieronymi, qui, ut legitur 1 quaestione 1
capitulo Marcion, ait: nec putemus in verbis scripturarum esse evangelium, sed in sensu; non in superficie, sed in
medulla; non in sermonum foliis, sed in radice rationis. Tertia est beati Clementis, quae ponitur distinctione 37
capitulo relatum, qui ait: Sunt multa verba in scripturis divinis, quae possunt retrahi ad eum sensum, quem sibi
sponte unusquisque praesumpserit, sed non oportet. Quarta est Hilarii, quae ponitur extra, de verborum
372

