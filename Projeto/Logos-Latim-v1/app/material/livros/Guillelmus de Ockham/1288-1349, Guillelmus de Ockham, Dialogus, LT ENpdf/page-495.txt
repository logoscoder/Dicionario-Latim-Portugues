etiam postea fuit exaltatus. Ex quo sequitur evidenter, quod anima alicuius poterit primo videre facialiter Deum,
et ipse compositus ex corpore et anima poterit postea exaltari: et ita licet animae sanctorum facialiter nunc
videant Deum, tamen ipsi sancti in iudicio constituti ex anima et corpore poterunt exaltari.
<!--[if !supportEmptyParas]--> <!--[endif]-->
Tertium haereticale contentum in verbis praedictis est, quod animae sanctorum usque ad diem iudicii non vident
facialiter Deum. Hoc autem in diversis operibus est multipliciter improbatum. Ideo hoc pro nunc brevissime
improbabo, <et> per unicam auctoritatem Apostoli demonstrabo, quod animae sanctorum in coelo facialiter
vident Deum. Ait enim Apostolus 2 Corinth. 5 [,6 f]: dum sumus in corpore, peregrinamur a Domino. per fidem
enim ambulamus et non per speciem. Ex quibus verbis liquide constat, quod Apostolus probat, quod dum sumus
in corpore, a Domino peregrinamur, per hoc quod ambulamus per fidem <et> non per speciem.
<!--[if !supportEmptyParas]--> <!--[endif]-->
Ex qua argumentatione Apostoli ista propositio patenter accipitur: quicunque ambulat per fidem et non per
speciem, peregrinatur a Domino. Sed Apostolus desiderabat ante diem iudicii esse praesens ad Deum, et non
peregrinari a Domino, ipso testante, qui post verba praedicta subiungit: Audemus autem et bonam voluntatem
habemus magis peregrinari a corpore, et praesentes esse ad Deum. Ex quibus verbis patenter habetur, quod
Apostolus desiderabat non peregrinari a Domino, sed esse praesens apud Deum ante diem iudicii: quia hoc
desiderabat, dum esset peregrinus in corpore nisi ante diem iudicii. Igitur desiderabat non peregrinari a Deo, sed
esse praesens apud Deum ante diem iudicii. Sed, sicut acceptum est ab Apostolo: quicunque ambulat per fidem
et non per speciem, non peregrinatur a Deo. Et per consequens, quilibet qui non peregrinatur a Deo, ambulat per
speciem et non per fidem. Igitur Apostolus desiderabat ambulare per speciem, et non per fidem ante diem iudicii.
quod minime desiderasset, si scivisset animas sanctorum ante diem iudicii Divinam essentiam non visuras.
<!--[if !supportEmptyParas]--> <!--[endif]-->
PRIMUM ambiguum sive multiplex et disputabile contentum in verbis praedictis est: quod ultra visionem
claram Divinae essentiae animae non possunt exaltari. Hoc enim potest habere multiplicem intellectum. unus est,
quod ultra claram visionem Divinae essentiae animae non possunt exaltari ad quemcunque gradum clarioris
visionis, nec ad aliquam perfectionem, vel gaudium vel honorem, quod vel quem nunc minime habent. et iste
sensus est erroneus: quia ultra claram visionem, quam nunc habent animae sanctorum, exaltabuntur in iudicio ad
clariorem visionem quia clarius videbunt divinam essenciam post iudicium quam nunc videant. Tunc enim
exaltabuntur ad aliquod gaudium actuale, quod nunc minime habent. Tunc enim gaudebunt de completione
civitatis coelestis, et de unione sua cum corporibus gloriosis. et ideo tunc exaltabuntur ad aliquam perfectionem,
quam modo non habent. Sic etiam anima Christi post resurrectionem quodammodo extitit exaltata: quia tunc
recepit gaudium de impassibilitate et immortalitate corporis Christi. Tunc enim ipsa anima Christi ab omni
dolore et tristitia fuit penitus aliena: et ita exaltata ad, quem statum non habuit ante resurrectionem Christi, teste
Christo, qui dicit, anima mea tristis est usque ad mortem.
<!--[if !supportEmptyParas]--> <!--[endif]-->
Alius intellectus verborum praedictorum est iste: ultra claram visionem Divinae essentiae non possunt animae
exaltari ad aliquam perfectionem distinctam specie a clara visione Dei maiorem et perfectiorem clara visione et
fruitione Dei et iste sensus conceditur quia nulla perfectio anime est maior et perfectior visione et fruitione dei.
Et ideo animae post iudicium, licet exaltabuntur ad clariorem visionem, non tamen ad visionem distinctam specie
a visione praecedente. gaudium etiam, quod habebunt de completione civitatis coelestis et assumptione
corporum gloriosorum, non erit maius, neque perfectius visione clara et fruitione quam nunc habent. Et ita iste
sensus in nullo concludit intentum istius protestantis, seu revocantis. sed primus sensus, si esset verus, evidenter
inferret intentum eius. et ideo assertionem praedictam accipit in sensu primo, propter quod errat aperte.
<!--[if !supportEmptyParas]--> <!--[endif]-->
Sed diceret aliquis, quod ipse non accipit verba praedicta secundum intellectum primum. quia tunc haberet
concedere, quod tunc videns Divinam essentiam nihil posset aliud recipere nec desiderare quod non diceret. quia
tunc anima Christi non potuisset desiderare resumptionem seu assumptionem corporis gloriosi. Ad hoc dicendum
est: quod ipse concedit inconveniens quod infertur. quia alibi dicit haec verba: visio facialis praedicta non
compatitur secum desiderium alicuius alterius rei. quae apertissime sunt haeretica reputanda: quia Evangelio
contrariantur. Cum Christus, qui vidit divinam essentiam, dicat Lucae 22 [15]: Desiderio desideravi hoc Pascha
manducare vobiscum. Ex quibus verbis patenter infertur, quod visio facialis compatitur secum desiderium
alicuius rei.
<!--[if !supportEmptyParas]--> <!--[endif]-->
SECUNDUM ambiguum et disputabile contentum in verbis praedictis est, quod visio clara est summa exaltatio
animarum. hoc enim potest habere multiplicem intellectum. quorum unus est iste: inter omnes exaltationes
animarum distinctas specie clara visio est summa. et de hoc sunt inter modernos diversae opiniones: quibusdam
dicentibus, quod visio clara Dei est summa perfectio animae quia perfectior est fruitione divina. Aliis dicentibus,
quod ideo est summa, quia est fruitio divina. non enim ponunt quod visio Dei, fruitio aut dilectio patriae, realiter
distinguantur. Aliis asserentibus, quod clara visio Dei non est summa: sed fruitio aut dilectio patriae est altior et
495

