CAP. I
<!--[if !supportEmptyParas]--> <!--[endif]-->
prima ratio eius fuit, quod cum visione clara sanctorum non stat spes. Sed animae sanctorum sperant corporum
resurrectionem usque ad diem iudicii. Igitur usque tunc non habent claram Dei visionem. Maior, ut dicit, patet
per beatum Thomam prima secundae. Minor patet per sacram scripturam. Tunc quia Iob dicit: et in novissimo
die de terra surrecturus sum et tamen quia in Apocalypsi: animae sanctorum martyrum postulant, et
murmurando implorant vindictam de sanguine proprio.
<!--[if !supportEmptyParas]--> <!--[endif]-->
Haec ratio praeter haeresim principalem aliam haeresim manifestam includit: quae est, quod omnis sperans
aliquid futurum, non videt clare divinam essentiam. Quia per hoc, quod animae sanctorum sperant corporum
resurrectionem, probare conatur, quod non habent claram Dei visionem; quae probatio nulla esset, nisi teneret,
quod omnis sperans aliquid futurum non habet claram Dei visionem. Quod autem hoc sit haereticum liquet
aperte. Constat enim, quod Christus ante passionem suam gloriam impassibilitatis et immortalitatis speravit. Si
igitur, qui sperat aliquid futurum non videt divinam essentiam, sequitur quod Christus ante passionem et
resurrectionem divinam essentiam minime vidit.
<!--[if !supportEmptyParas]--> <!--[endif]-->
Haec ratio confirmatur Quia ex persona Christi: dicit Psalmista: In te Domine speravi, non confundar in
aeternum, dum scilicet insultabitur mihi habenti similitudinem carnis peccati. Igitur Christus aliquando speravit:
et tamen Christus ab instanti suae conceptionis vidit divinam essentiam. Igitur non omnes, qui sperant aliquid
futurum, carent visione divina.
<!--[if !supportEmptyParas]--> <!--[endif]-->
Hoc idem patet de angelis, qui hominum resurrectionem futuram sperant; qui tamen vident Deum, iuxta illud
Matthaei 8: Angeli eorum semper vident faciem patris. Igitur non omnes ergo, qui sperant aliquid futurum carent
visione dei. Haeresi igitur supradicta breviter reprobata: respondendum est ad rationem sophisticam, quam in
fulcimentum principalis erroris adducit. Ad cuius evidentiam est sciendum: quod quamvis visio facialis Divinae
essentiae et actus sperandi visionem eandem simul stare non possint: visio tamen facialis et actus sperandi
aliquid aliud, quam illam visionem facialem, possunt simul stare in eodem.
<!--[if !supportEmptyParas]--> <!--[endif]-->
Anima enim Christi, quia ab instanti suae conceptionis vidit divinam essentiam, visionem illam non speravit, sed
speravit resurrectionem corporum, quae futura est. Porro quia ille in dictis Thomae se fundare videtur: ideo, ut
pateat evidenter, quod ipse Thomam nequaquam intelligit nec etiam propter ipsos, qui doctrinam Thomae
recipiunt, ostendendum est, quod praedictus Thomas oppositum asserit manifeste in secunda enim secundae
quaestione 18 articulo 2 in solutione primae rationis, ubi dicit in haec verba: Christus et si esset comprehensor,
et per consequens beatus, quantum ad divinam fruitionem: erat tamen simul viator, quantum ad passibilitatem
naturae, quam adhuc gerebat. Et ideo gloriam impassibilitatis et immortalitatis sperare poterat. Et infra in
solutione tertiae rationis: non tamen ita quod haberet virtutem spei; sed magis ex virtute caritatis, sicut etiam qui
habet charitatem Dei, eadem caritate diligit proximum.
<!--[if !supportEmptyParas]--> <!--[endif]-->
Infra ait: cum spes sit virtus theologica, habens Deum pro obiecto: principale obiectum spei est gloria animae,
quae in fruitione Divina consistit, non autem gloria corporis.
<!--[if !supportEmptyParas]--> <!--[endif]-->
Ex hiis patet aperte, quod iste doctor tenet, quod habens talem actum sperandi, non habet spem, quae est virtus
theologica est. Si autem spes accipiatur pro actu sperandi, quemadmodum fides quandoque accipitur pro actu
credendi: de qua Augustinus dicit: fides secundum quam credimus quod non videmus: secundum quod notatur in
Glossa extra de summa trinitate et fide catholica, <c.> firmiter. Sic dicendum est, quod cum visione clara non
stat actus sperandi respectu visionis divinae: sed cum visione clara stat actus sperandi quaedam alia futura non
habita.
<!--[if !supportEmptyParas]--> <!--[endif]-->
Cum tamen dicit, quod hoc patet per Thomam prima secundae. Respondetur, quod Thomas ibidem intendit, quod
cum clara visione non stat fides, quae est virtus theologica: cum ipsa tamen stat actus sperandi aliquid adhuc
futurum, quemadmodum, prout adductum est, exemplificat de Christo, in quo fuerunt simul visio clara et actus
sperandi gloriam impassibilitatis et immortalitatis. Cum enim dicit, quod animae sanctorum sperant corporum
resurrectionem usque ad diem iudicii: hoc conceditur, quia sperant non per spem, quae est virtus theologica quae
primo est respectu gloriae animae, sed per actum sperandi, qui secundum quosdam a charitate Dei procedit,
secundum quosdam a Deo et Divina essentia, secundum quosdam a quodam habitu spei acquisito, qui non est
virtus theologica, secundum quosdam a desiderio corporibus reuniri. Sed istae opiniones non sunt discutiendae
ad praesens. Sed hoc tenendum est, quod absque habitu spei, quae est virtus theologica, sanctorum animae per
actus sperandi sperant corporum resurrectionem, non visionem divinae essentiae.
<!--[if !supportEmptyParas]--> <!--[endif]-->
492

