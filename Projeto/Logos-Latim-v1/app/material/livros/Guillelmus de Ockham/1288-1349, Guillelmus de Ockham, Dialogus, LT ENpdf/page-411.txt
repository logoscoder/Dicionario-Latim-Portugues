Maior licet evidens videatur, tamen probatur sic. Non minus tenentur requisiti super diffinitione haereticali
facienda defendere catholicam veritatem, quam quicunque teneantur clericos defendere: imo multo fortius et
efficacius aut animosius defendenda est veritas orthodoxa, quam quicunque clericus vel praelatus. Ergo non
minus peccant illi qui tacendo non defendunt fidem, quam ille qui clericum non defendit.
Minor probatur auctoritate Innocentii tertii, qui, ut habetur extra de sententia excommunicationis, capitulo
quantae, ait: non autem solos violentiae huius auctores aliquorum praesumptio extimet puniendos, et faventes et
consentientes pari poena plectendos catholica condemnat auctoritas, eos delinquentibus favere interpretans qui
cum possint manifesto facinori desinunt obviare.
Discipulus Glossa intendit, quod hoc debet intelligi de praelatis.
Magister Alii dicunt sic: Glossa recitat ibi, quod de omnibus debet intelligi. Sed quicquid sit de hoc,
argumentum stare videtur. Nam nullus praelatus magis obligatur defendere clericum (praesertim sibi subditum)
quam quilibet Christianus tenetur defendere fidem suam, cum potest. Si ergo praelatus, qui clericum non
defendit, interpretatur fautor violentiae talis: multo magis qui non defendit fidem suam, cum potest, contra
diffinitionem haereticalem Papae, interpretandus est fautor diffinitionis huiusmodi.
Discipulus Si omnes rationes, quae in scripturis possunt fundari authenticis, induceres ad probandum, quod talis
tacens est fautor talis diffinitionis, et prolixe tractares, opus nimis prolixum efficeres. Ideo absque formatione
rationum aliquas auctoritates, ex quibus sumi valeant argumenta, ad conclusionem praefatam coneris allegare.
Magister Ad hoc valere videtur auctoritas Hieron.# qui, ut habetur distinctione 86 capitulo facientis, ait:
facientis proculdubio culpam habet qui cum potest corrigere, negligit emendare. Item distinctione 83, sic legitur:
mortem languentibus probatur infligere qui hanc (cum possit) non exludit. Item Innocentius, ut allegatum est
supra distinctione 83 capitulo error, ait: error cui non resistitur approbatur, et veritas cum minime defenditur
opprimitur. Item Ambrosius, ut habetur distinctione 86, capitulo pasce, ait: quisquis enim pascendo hominem
servare poteris, si non paveris, occidisti.
Item Leo Papa, ut habetur extra de haereticis, capitulo 3, ait: Qui alios cum potest ab errore non revocat, seipsum
errare demonstrat. Item Iohan.# 8 ut habetur 22 quaestione 8 capitulo praeterea, ait: cum crimina, quae potest
emendare, non corrigit, ipse committit. Item Alexander tertius, ut habetur extra de homicidio, capitulo sicut
dignum, ait: qui potuit hominem liberare a morte, et non liberavit eum, occidit. Ex quibus aliisque auctoritatibus
quamplurimis consimilibus argumenta sumuntur ad probandum, quod quicunque reclamando, contradicendo,
reprobando assertionem haereticalem Papae vel quocunque aliquo modo possunt eum retrahere, ne diffiniat
haereticam pravitatem, si tacent, sunt fautores haereticae pravitatis.
Discipulus Quamvis una ratione apparenti nisus sis probare, quod consentiens Papae consulendo, quod
haereticam diffiniat pravitatem, est fautor pravitatis eiusdem: adhuc tamen eandem conclusionem auctoritatibus
vel si malueris rationibus nitaris ostendere. Et quia idem videtur iudicium de consulente non tacite, sed expresse
et cooperante diffinitioni haereticali Papae quantum ad hoc, quod si unus est fautor haereticae pravitatis, et alius
(cum uterque expresse consentiat) sufficit mihi, quod probes consentientem tali diffinitioni haereticali esse
fautorem diffinitionis eiusdem. Et hoc vel rationibus vel auctoritatibus, ut tibi placuerit.
Magister Sunt nonnulli dicentes, quod quia raro et pauci existimant hactenus summum Pontificem, qui
diffinitiones seu determinationes haereticales solenniter ediderit, paucae vel nullae auctoritates poterunt reperiri,
quae de huiusmodi diffinitionibus Papae haereticalibus et consentientibus eis loquantur expresse: multae tamen
inveniuntur, quae quamvis de eis non loquantur nominatim, tamen in genere faciunt mentionem. Et ideo videtur
eis, quod in hac materia magis rationibus demonstrativis ex patrum auctoritatibus deductis, quam nudis
auctoritatibus oporteat conclusionem propositam comprobare.
Discipulus Placet quod rationes adducas: sed an sint demonstrativae, vel sophisticae, post hoco opus totum
inquitam.
Magister Una ratione ad probandum: quod omnes consentientes sive cooperantes diffinitioni haereticali sunt
fautores haereticae pravitatis, sis contentus ad praesens. Est autem haec ratio. Qui communicat alicui in crimine
pravitatis haereticae, est fautor pravitatis eiusdem: quia communicans alicui in crimine favorem eidem (quantum
ad idem crimen) impendit. Sed consentiens diffinitioni haereticali Papae sive consulendo sive cooperando
communicat eidem in crimine diffinitionis haereticalis. Ergo est fautor pravitatis eius. Maior videtur manifesta,
cum eadem poena plectatur criminosus et communicans ei in crimine. Extra de sententia excommunicationis,
capitulo nuper et capitulo super.
Minor aperte probatur auctoritate beati Augustini, qui, ut habetur 23 quaestione 4 capitulo a malis, ait: duobus
modis te non maculat malus, si ei non consentias et redarguas, hoc est communicare, non consentire.
Communicatur quippe quando facto eius consortium voluntatis vel approbationis adiungitur. Neque ergo
consentientes malis sitis ut approbetis: neque negligentes ut non arguatis. Ex quibus verbis clare colligitur, quod
consentiens criminoso facto alicuius approbando vel volendo, et per consequens consulendo vel cooperando,
communicat eidem.
Et ita consentiens diffinitioni haereticali Papae communicat eidem in crimine haereticae pravitatis. Et hanc etiam
minorem aperte insinuat beatus Augustinus contra Donatistas, et ponitur causa et quaestione praedict.# capitulo
411

