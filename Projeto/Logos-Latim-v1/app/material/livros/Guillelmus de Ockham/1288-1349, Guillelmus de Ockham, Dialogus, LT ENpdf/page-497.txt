accipiendo summum. Aliis dicentibus, quod dilectio seu fruitio est perfectior et altior visione, et illi dicerent,
quod visio non est summa exaltatio animarum, sed fruitio.
<!--[if !supportEmptyParas]--> <!--[endif]-->
Cum vero QUARTO dicit, quod in die iudicii cum Deus sanctos et illorum animas exaltabit: ista conceditur sub
isto intellectu, quod animae sanctorum tunc habebunt clariorem visionem Dei: et etiam gaudium de resurrectione
corporum gloriosorum, et de completione civitatis celestis Hierusalem et aliis multis, et ista erit exaltatio
animarum, sanctos vero, id est personas integras compositas ex corpore et anima, exaltabit, quod tunc dabit eis
beatitudinem perfectam, quam ipsi prius non habuerunt: imo nec ipsi prius videbant Deum, licet animae eorum
et non ipsi modo videant Deum.
<!--[if !supportEmptyParas]--> <!--[endif]-->
Cum vero QUINTO infert igitur usque tunc non vident facialiter deum dicendum est, quod male infert, si
propositiones praecedentes sane intelligantur. Si autem intelligantur, sicut iste intelligit, secundum quod dictum
est, sic ex propositionibus haereticalibus infert conclusionem haereticam. Intelligit enim: quod visio clara sic est
summa exaltatio animarum, quod anima videns Deum nihil potest ultra acquirere, nec aliquo modo proficere, nec
aliquid non habitum desiderare. Et iste sensus est erroneus: quia sequeretur, quod anima Christi non vidisset
Deum ab instanti conceptionis Christi.
<!--[if !supportEmptyParas]--> <!--[endif]-->
Cum autem SEXTO dicit, alias tunc non exaltarentur: hoc non sequitur ex praecedentibus, sicut ostensum est,
quia, sicut dictum est, quamvis animae sanctorum videant Deum, tamen animae ad clariorem visionem poterunt
exaltari, et ipsi sancti, quando resurgent in corpore ad visionem divinae essentiae, et impassibilitatem et alias
dotes corporis et animae poterunt exaltari. Cum sic conatur probare minorem, scilicet quod Deus in die iudicii
sanctos, et illorum animas exaltabit, per hoc quod usque ad diem iudicii sunt sub altari, et post diem iudicii
videbunt Deum facie ad faciem. Dicendum est, quod iste textum libri Apocalypsis male intelligit, non enim ideo
animae martyrum dicuntur esse sub altari usque ad diem iudicii, quia non vident deitatem Christi, sed tantum
humanitatem, sicut iste textum false exponit: sed ideo dicuntur sub altari, quia absconsae nobis et existentibus in
inferno et in purgatorio saltem multis; ab omni malo protecti clare Deum vident et ipso fruuntur. Porro quia
quantum ad hoc motivum in beato Bernardo nititur se fundare, verba eiusdem beati Bernardi non intelligit, quia
non intendit, nisi quod sancti secundum animas collocantur sub Christo, et vident deum, donec ipsi sancti integri
et perfecti secundum corpus et animam procedant, completo numero fratrum, et participent regnum etc.
<!--[if !supportEmptyParas]--> <!--[endif]-->
Sed forte diceret aliquis: si sancti tunc participant regnum, et regnum est visio Dei: igitur antea non habebunt
visionem Dei. Ad hoc dicendum est, quod licet quandoque regnum vocatur clara visio Dei, sicut etiam regnum
Dei nonnunquam vocatur ecclesia praesens: tamen interdum regnum Dei appellatur beatitudo consummata
comprehendens animae et corporis beatitudinem et istud regnum Dei de communi lege sancti ante diem iudicii
nequaquam percipient: imo ipsi ex anima et corpore constituti non habebunt de communi lege prius visionem
Dei, sed animae ipsorum tantummodo, et de isto regno et quod est gloria animae et corporis loquitur ibi
Bernhardus. Sed adhuc quaereret aliquis, quomodo sancti erunt super altare post iudicium secundum beatum
Bernardum, cum nunquam erunt super Christum? Ad hoc potest dupliciter responderi, uno modo, quod in
scriptura divina non legitur, quod animae sanctorum post iudicium erunt super altare, nec memini me legisse,
quod hoc Bernardus dicat.
<!--[if !supportEmptyParas]--> <!--[endif]-->
Aliter potest dici, quod ideo possunt dici animae super altare post iudicium, quia tunc non erunt post iudicium
quibuscumque electis absconditi [sic!]: nunc autem dicuntur sub altari: quia videntes Deum quasi absconsae
consolantur et gaudent in Deo: gloria enim eorum latet plures electos, et etiam plures existentes in inferno, et
ideo possunt dici sub altari, quasi ibidem absconditi. Cum autem ultimo allegat beatum Petrum dicentem: prout
nos exaltet in salutem paratam et caetera. Dicendum est, quod auctoritas Petri non facit pro isto, quia beatus
Petrus loquitur <de> hominibus integris ex anima et corpore constitutis, et verum est, quod illi exaltabuntur ad
visionem claram in die iudicii et non ante de communi lege, quia licet animae multorum antea clare videant
Deum, tamen homines compositi ex corpore et anima, de communi lege antea non videbunt Deum, Et per istum
modum omnes fere auctoritates, quas pro haeresi supradicta in duobus maximis tractatibus et prolixis adducit,
solvuntur: quia loquuntur de electis compositis ex corpore et anima, qui de communi lege Deum ante diem
iudicii non videbunt.
<!--[if !supportEmptyParas]--> <!--[endif]-->
CAP. III
<!--[if !supportEmptyParas]--> <!--[endif]-->
Sequitur: Tertia via, super qua se fundavit, est: quia, prout dicit, visio beata non stat cum doctrina: quia
quicunque clare videt Deum, videt et omnia, secundum Gregorium dicentem: quid est quod non videt qui
videntem omnia videt? Sed et per consequens secundum beatum Augustinum, De cura pro mortuis agenda,
animae sanctorum ea, que fiunt hic apud viventes, ex se non cognoscunt, sed eis innotescunt, aut per animas
noviter decedentium seu morientium, aut per revelationes angelorum, qui curam habent de viventibus, aut per
497

