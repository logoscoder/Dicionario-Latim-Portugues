peccato mortali: et tamen decies aliquando una die aliis detrahendo et relata crimina enarrando, peccant
mortaliter.
Discipulus Et quo ignorant gravitatem relationis criminum, quae minime sunt probata, excusari videntur.
Magister Respondetur quod ignorantia iuris, praecipue naturalis, non excusat: et ideo quamvis ignorent
gravitatem criminis huius, non sunt excusati: quia de iure naturali est, quod nemo debet referre crimen de alio,
nisi notorium vel confessum vel manifeste probatum, nisi constaret certitudinaliter, vel saltem probabiliter, quod
ex tali relatione criminis ille, de quo refertur, nunquam imperpetuum iacturam in honore vel aliquo alio esset
passurus.
Ignorantia ergo huius non excusat, quae tamen in multis minime reperitur: quia multi legunt in scripturis
gravitatem detractionis et a praedicantibus et docentibus verbum Dei: et tamen se ab huiusmodi vitio non
compescunt. Et ideo conceditur, quod saepe omnes adulti hoc vitio damnabiliter sunt infecti. Et saepe magis ac
gravius isto vitio laborant, qui sanctiores cupiunt reputari, ut de multis qui raro vel nunquam reputant se peccare
mortaliter vel volunt absque peccato mortali censeri, et pro sanctis haberi, ita ut liceat viris sanctis et discretis
iudicare, asserere et sentire, quod saepissime peccant mortaliter et quod sunt homines malae et reprobae vitae.
Sicut enim licet ei, qui videt alium furari vel percutere innocentem aut etiam fornicari, aut audivit alium
blasphemare et fidem negare: licet absque vitio iudicare quod furans, percutiens, fornicans, blasphemans, et
fidem negans peccat mortaliter: ita ei qui audierit alium crimen falsum vel occultum, quod non est notorium
neque confessum, neque potest aperte probari de proximo referentem, licet absque vitio iudicare, quod peccat
mortaliter cuiuscunque dignitatis, praeeminentiae, conditionis, status, opinionis aut famae est.
Sic referens antedictus, etiam si putaretur quod Deus nulla miracula fecisset pro eo, nisi tali modo referret crimen
alterius falsum vel occultum, quod certitudinaliter vel saltem probabiliter crederetur, quod talis relatio nunquam
deberet obesse, neque in fama neque in alio modo ei, de quo tale crimen refertur.
Discipulus Si ista essent vera, pauci his diebus salvarentur.
Magister Respondetur, quod his diebus verificata est auctoritas Salomonis, qui Ecclesiastici primo ait:
Stultorum infinitus est numerus; quanquam principalissime intelligendam nonnulli putant de illis, qui dicentes se
esse sapientes, stulti facti sunt, quales praecipue arbitrantur illos, qui iuxta testimonium Salvatoris colantes
culicem camelum deglutiunt, qui similes sunt sepulchris dealbatis, qui a foris quidem apparent hominibus iusti,
intus autem pleni sunt hypocrisi et iniquitate.
Quia foris et in incessu, veste, ieiuniis, orationibus et ceremoniis diversa exempla sanctitatis ostendunt: intus
autem pleni sunt invidia, odio, ira, rancore, superbia, inani gloria et ambitione, ex quibus in persecutionem
innocentium, detractiones, susurrationes, adulationes, simulationes, schismata, contentiones, et discordias, dolos,
proditiones, variaque crimina spiritualia deteriora furto et fornicatione prorumpunt, qui tamen sancti volunt
omnino putari.
Discipulus De hac materia in speciali interrogabo te plura in tractatu De gestis circa fidem altercantium
orthodoxam. Ideo dic breviter, quomodo respondetur ad secundum, quod tetigi.
Magister Respondetur quod sicut extra de iniuriis et damno.# capitulo ultimo qui occasionem damni dat,
damnum dedisse videtur: sic qui aliquid facit, ex quo potest verisimiliter damnum contingere vel iactura, non est
immunis a culpa, quia quilibet de necessitate salutis cavere tenetur, ne aliquid faciat maxime absque commodo
proposito, ex quo potest damnum vel iactura proximo provenire.
Propter hoc enim in lege divina praecipiebatur, quod fodiens cisternam operiret eam, sicut habetur Exod.# 21
quia ipsa operta non poterat bos vel asinus in eam cadere. Propter hoc etiam, ut habetur ibidem, praecipitur, ut
dominus bovis quem sciret cornupetam recluderet eum, quia ipso non recluso poterat hominem vel mulierem
occidere. Unde et in hoc casu dominus non recludens ipsum, si aliquem occidebat, praecipitur occidi, cum sic
legitur ibidem: si bos cornupeta fuerit ab heri et nudius tertius, et contestaeti sunt dominum eius, nec recluserit
eum dominus: occideritque virum, aut mulierem, et bos lapidibus obruetur, et dominum eius occident. Et ob
eandem rationem cavebatur in lege, ut faciens novam domum faceret nurum tecti per circuitum. Unde
Deuteronomio 22 sic legitur: Cum aedificaveris domum novam, facies murum tecti per circuitum, ne effundatur
sanguis in domo tua, et sis reus labente alio et in praeceps ruente.
Ex quibus aperte colligitur, quod quilibet de necessitate salutis ea tenetur facere, quibus omissis potest damnum
verisimiliter vel iactura proximo provenire. Ergo per eandem rationem quilibet de necessitate salutis tenetur ea
omittere, quibus non omissis, sed factis, potest verisimiliter proximus damnum vel notabilem laesionem
incurrere. Sed ex relatione falsi criminis vel occulti maxime publica, potest verisimiliter damnum in fama vel
honore sive aliis proximo provenire, si licet forte tunc, quando refertur, nullum tale inferatur. Quia aliquis eorum,
qui audierit a primo referente, potest postea idem crimen in notabile detrimentum alterius enarrare. Quare a
remotione criminis talis de necessitate salutis quilibet abstinere tenetur, nisi forte ex levibus et probabilibus
coniecturis et urgentibus arbitretur, quod nunquam in posterum nec ex ipso nec ex aliquo audientium ex
occasione talis relationis aliquod eveniet detrimentum.
Discipulus Circa hanc materiam magis quam proposuerim evagati sumus. Ideo caeteris praetermissis unam
solummodo obiectionem contra primam conclusionem principalem peto secundum opinionem praedictam
dissolui. Est autem obiectio talis. Minus credendum est referentibus crimen de illo ad cuius condemnationem est
402

