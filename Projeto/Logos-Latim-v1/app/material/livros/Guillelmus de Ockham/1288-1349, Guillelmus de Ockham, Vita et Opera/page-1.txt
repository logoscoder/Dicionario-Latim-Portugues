Guillelmus de Ockham (Anglice William of Ockham)
Vita et opera
Theologus et philosophus Anglicus erat, natus circa annum 1288 in vico Ockham, fortasse pestilentia
periit Monaci in Bavaria circa annum 1349.
Professione franciscanus, Nominalium corphaeus, discipulus Duns Scoti, cui quoad eruditionem et
ingenium et activitatem similis quidem est, magister in facultate Parisiensi, dictus est «doctor singularis et
venerabilis inceptor Nominalium.» Calamo verbat Phillipo Pulchro, regi Gallie, litiganti cum Summo Pontifice
Bonifacio VIII cui Guillelmus in scripto: disputatio super potestate ecclesiastica praelatis atque principibus
commisa, denegavit quamcunque etiam indirectam in rebus saecularibus auctoritatem, dum principi saeculari
facultatem spiritualem attribuit. Postea insurrexit contra Ioannem XXII defendens in libro Defensorium,
quandam extremam factionem franciscanorum. Avenionem accersitus, ibi excomunicatus carceri mancupatus
est. At inde mox aufugit Monachium ad Ludovicum Bavarium, usurpatorem sceptri imperialis, dissentientem
quoque cum Ioanne XXII, Clemente VI, Benedicto XII. --- Ex Ockhami operibus principalia sunt: Super libros
Sententiarum subtilissimae quaestiones, Summa logices maior, Quaestiones in livros Physicorum, expositio
aurea super totam artem veterem, videlicet in Porphyrii praedictabilia et Aristotelis praedicamenta, quodlibeta
septem, centiloquium theologicum, dialogus inter magistrum et discipulum atque plures tractatus de potestate
ecclesiastica et civili.

1

