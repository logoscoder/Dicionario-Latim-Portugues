Ex praedictis etiam patet quod omnes tales de uirtute sermonis sunt falsae
'omne animal est sanum', posito quod unus leo sit sanus et unus bos et unus homo, et sic de aliis, 'omne
animal fuit in arca Noe', et sic de multis aliis, quia habent multas singulares falsas, nec praedicatum competit
omnibus illis pro quibus supponit subiectum. Tamen quando ponuntur ab auctoribus uel tales uel consimiles,
debent glossari, quamuis de uirtute sermonis sint falsae, sicut fequenter sermones authentici falsi sunt in sensu
quem faciunt, hoc est de uirtute sermonis et proprie loquendo, et tamen ueri sunt in sensu in quo fiunt. Et hoc
quia auctores frequenter aequiuoce et improprie et nietaphorice loquuntur. Et ideo in expositione auctoritatum
phikosophorum principaliter est innitendum rationi et processui eorum et intentioni, et non uerbis sicut sonant ad
litteram. Et pro talibus auctoritatibus ualet ista distinctio quae ponitur ab aliquibus, quod quando hoc signum
'omnis' adiungitur termino communi continenti sub se multas species, quod potest fieri distributio pro singulis
generum uel pro generibus singulorum, siue pro partibus propinquis siue pro partibus remotis, siue pro partibus
secundum speciem siue secundum numerum, siue pro speciebus siue pro indiuiduis. Quae non debet intelligi de
uirtute sermonis, quia signum numquam distribuit terminum nisi pro illis pro quibus terminus supponit. Nunc
autem dictum est quod terminus talis non supponit nisi pro indiuiduis et non pro speciebus, ideo non distribuitur
nisi pro indiuiduis et non pro speciebus. Et ideo illa distinctio debet sic intelligi quod per talem propositionem
denotatur praedicatum competere omnibus indiuiduis, et hoc est de uirtute sermonis; uel denotatur competere
speciebus sumptis particulariter, hoc est denotatur praedicatum praedicari de qualibet specie particulariter
sumpta et non de qualibet specie uniuersaliter sumpta, et per consequens non denotatur competere omnibus
indiuiduis. Sed hoc non est de uirtute sermonis sed secundum intellectum auctoris. Sicut per istam 'omne animal
est sanum' de uirtute sermonis denotatur quod omnis homo sit sanus et quod omnis bos sit sanus, et sic de aliis,
quia aliter iste syllogismus in primo primae [figurae] regulatus per dici de omni, non ualeret 'omne animal est
sanum; omnis homo est animal; ergo omnis homo est sanus', qui tamen est optimus. Sed tamen secundum
intellectum alicuius potest denotari quod ualeat istas 'homo est sanus',
'leo est sanus', 'bos est sanus', ita quod 'sanum praedicetur de qualibet specie, non tamen pro se sed pro
indiuiduo, quia nulla species est sana, sed tantum indiuiduum est sanum. Sed iste sensus non habetur de uirtute
sermonis. Et ideo in eodem sensu iste discursus non ualet 'omne animal est sanum; omnis homo est animal; ergo
omnis homo est sanus'. Nec est inconueniens quod syllogismus qui de uirtute sermonis est perfectus, secundum
intellectum alicuius non sit bonus, sicut est de ueritate propositionis, et est iam dictum.
'leo est sanus', 'bos est sanus', ita quod 'sanum praedicetur de qualibet specie, non tamen pro se sed pro
indiuiduo, quia nulla species est sana, sed tantum indiuiduum est sanum. Sed iste sensus non habetur de uirtute
sermonis. Et ideo in eodem sensu iste discursus non ualet 'omne animal est sanum; omnis homo est animal; ergo
omnis homo est sanus'. Nec est inconueniens quod syllogismus qui de uirtute sermonis est perfectus, secundum
intellectum alicuius non sit bonus, sicut est de ueritate propositionis, et est iam dictum.
Secundo sciendum est quod omnis propositio uniuersalis, in qua praedicatum sumitur uniuersaliter, est
falsa si praedicatum uel subiectum praedicetur de pluribus Contentis. Si autem praedicatum praedicetur praecise
de uno contento et similiter subiectum, posset esse propositio uera. Unde si non esset nisi tantum unum animal,
puta unus homo, haec esset uera 'omnis homo est omne animal' et similiter ista 'omne animal est omnis homo',
sed si essent plures homines uel si essent quaecumque plura animalia haec esset falsa. Et ideo haec est falsa
'omnis phoenix est omne animal', haec tamen est uera 'omnis phoenix est omnis phoenix'. Quandoque tamen
potest indefinita uel particularis esse uera in qua praedicatur praedicatum uniuersaliter sumptum, quamuis
subiectum habeat multa contenta; sicut si non esset nisi unus homo, quamuis essent plura animalia, haec esset
uera
'aliquod animal est omnis homo'.
'aliquod animal est omnis homo'.
Tertio sciendum est quod hoc signum 'omnis' quando accipitur in plurali numero potest teneri collectiue
et diuisiue. Si teneatur diuisiue, tunc denotatur quod praedicatum uere competit ominbus illis de quibus uere
praedicatur subiectum, sicut per istam 'omnes apostoli Dei sunt duodecim denotatur quod hoc praedicatum
'duodecim' uere dicatur de quocumque de quo uere praedicatur hoc subiectum 'apostoli', et ita cum Petrus et
Paulus sint apostoli, sequitur quod Petrus et Paulus sunt duodecim. Sed si teneatur collectiue, tunc non denotatur
quod praedicatum conueniat quibuscumque de quibus uerificatur subiectum, sed quod competat omnibus simul
sumptis de quibus uerificatur subiectum; unde denotatur quod isti apostoli, demonstratis omnibus apostolis, sunt
duodecim.
Tertio sciendum est quod hoc signum 'omnis' quando accipitur in plurali numero potest teneri collectiue
et diuisiue. Si teneatur diuisiue, tunc denotatur quod praedicatum uere competit ominbus illis de quibus uere
praedicatur subiectum, sicut per istam 'omnes apostoli Dei sunt duodecim denotatur quod hoc praedicatum
'duodecim' uere dicatur de quocumque de quo uere praedicatur hoc subiectum 'apostoli', et ita cum Petrus et
Paulus sint apostoli, sequitur quod Petrus et Paulus sunt duodecim. Sed si teneatur collectiue, tunc non denotatur
159

