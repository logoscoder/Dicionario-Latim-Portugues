supponit, et per consequens haec esset uera 'hoc est homo a/bus'; quod est manifeste falsum. Quia si sit uera, aut
demonstratur ens aut non-ens. Si ens, ergo aliquod ens esset homo albus, quod est contra positum; si non-ens,
igitur aliquod non-ens esset homo albus, et per consequens esset album, quod est manifeste falsum. Et ita patet
quod haec est falsa 'homo albus est non-homo', si nullus homo sit albus. Et per eandem rationem possunt
consimiles probari esse falsae.
[2.13 DE PROPOSITIONIBUS AFFIRMATIVIS IN QUIBUS PONUNTUR
TERMINI PRIVATIVI QUI NON SUNT AEQUIVALENTES INFINITIS]
TERMINI PRIVATIVI QUI NON SUNT AEQUIVALENTES INFINITIS]
Quamuis propositiones in quibus ponuntur termini infiniti uel eis aequiualentes non habeant nisi duas
exponentes, tamen propositiones affirmatiuae in quibus ponuntur termini priuatiui, qui non sunt aequiualentes
terminis infinitis, plures habent exponentes quam duas. Unde ista 'iste est caecus' habet istas exponentes 'iste est
aliquid', 'iste est natus uidere', 'iste per naturam numquam poterit uidere'. De talibus autem non potest dari certa
regula, quia secundum uarietatem terminorum talium, propositiones, in quibus ponuntur, diuersimode debent
exponi. Unde ista
'Sortes est caecus' habet exponentes illas quae dictae sunt. Ista autem propositio 'Sortes est fatuus' habet
istas 'Sortes est aliquid' et 'Sortes non habet sapientiam quam deberet habere'; cum hoc tamen stat quod possit
habere sapientiam. Unde ista stant simul 'Sortes est fatuus uel insipiens'
et 'Sortes per naturam potest esse sapiens'. Sed ista non stant simul
'Sortes est caecus' et 'Sortes per naturam potest esse uidens'. Et ita patet quod alias exponentes habet una
propositio et alia, et tamen in utraque ponitur terminus priuatiuus.
'Sortes est caecus' et 'Sortes per naturam potest esse uidens'. Et ita patet quod alias exponentes habet una
propositio et alia, et tamen in utraque ponitur terminus priuatiuus.
Qualiter autem diuersimode tales propositiones debeant exponi, faciliter uideri potest si accipiantur
definitiones exprimentes quid nominis illorum terminorum priuatiuorum et ex eis formando exponentes.
Qualiter autem diuersimode tales propositiones debeant exponi, faciliter uideri potest si accipiantur
definitiones exprimentes quid nominis illorum terminorum priuatiuorum et ex eis formando exponentes.
[CAP.14. DE PROPOSITIONIBUS IN QUIBUS PONUNTUR FIGMENTA QUIBUS NIHIL
CORRESPONDET EX PARTE REI: QUOMODO DEBENT EXPONI?]
[CAP.14. DE PROPOSITIONIBUS IN QUIBUS PONUNTUR FIGMENTA QUIBUS NIHIL
CORRESPONDET EX PARTE REI: QUOMODO DEBENT EXPONI?]
Sicut propositiones in quibus ponuntur termini negatiui et priuatiui habent plures exponentes, ita
propositiones in quibus ponuntur figmenta, hoc est in quibus ponuntur termini ficti quibus nihil correspondet a
parte rei tale quale finguntur significare, plures habent exponentes.
Sicut propositiones in quibus ponuntur termini negatiui et priuatiui habent plures exponentes, ita
propositiones in quibus ponuntur figmenta, hoc est in quibus ponuntur termini ficti quibus nihil correspondet a
parte rei tale quale finguntur significare, plures habent exponentes.
Tales enim termini uere sunt connotatiui, nec aliquid imaginabile per eos significatur nisi uera res quae
est in actu uel esse potest uel saltem potuit fuisse uel fuit in actu. Unde sicut termini negatiui et priuatiui nihil
significant nisi quod significatur per terminos positiuos, quamuis illud idem quod significatur per terminum
affirmatiuum positiue et construendo uel affirmatiue, significetur per terminum negatiuum uel priuatiuum non
construendo sed destruendo uel negando, secundum modum loquendi Anselmi, ita per tales terminos fictos,
cuiusmodi sunt 'chimaera',
'tragelaphus', 'uacuum', 'infinitum' et huiusmodi, nihil significatur nisi quod significatur per terminos
alios, sicut patet ex definitionibus exprimentibus quid nominis eorum. Tamen non eodem modo significantur res
per istos terminos et alios, sed sic significantur per alios quod pro illis rebus alii termini supponere possunt, isti
autem termini non possunt pro eis supponere, sicut nec definitiones exprimentes quid nominis eorum. Unde non
est imaginandum quod sicut sunt quaedam entia significata per tales terminos 'homo', 'animal', 'album', 'calidum',
'longum', 'breue' et huiusmodi, ita sunt quaedam non-entia et impossibilia, distincta totaliter ab entibus,
significata per tales terminos 'chimaera', 'hircoceruus' et huiusmodi, quasi esset unus mundus ex impossibilibus
sicut est unus mundus ex entibus. Sed quidquid imaginabile significatur per hoc nomen 'chimaera'
significatur per aliquem terminum de quo in propositione de inesse uel de possibili praedicatur esse;
tamen hoc nomen 'chimaera' pro illo non potest supponere. Propter quod quaelibet propositio affirmatiua, in qua
subicitur hoc nomen 'chimaera' significatiue sumptum uel praedicatur, uel aliquid consimile, est falsa de uirtute
sermonis, quia habet aliquam exponentem falsam. Ista enim est falsa de uirtute sermonis 'chimaera est non-ens'
171

