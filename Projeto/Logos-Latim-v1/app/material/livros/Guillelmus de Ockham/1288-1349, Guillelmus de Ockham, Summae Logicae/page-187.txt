'Sortes incipit esse hoc album, igitur Sortes incipit esse hoc', demonstrando semper idem, sed est fallacia figurae
dictionis, commutando 'quale quid' in
'hoc aliquid'. Nam in talibus arguendo frequenter ab aliquo termino connotatiuo, siue sit praedicatum
totale siue sumptum cum pronomine demonstratiuo, ad pronomen demonstratiuum per se sumptum est fallacia
figurae dictionis. Et si dicatur quod 'hoc' et 'hoc album' -- demonstrando idem -- conuertuntur, igitur ab uno ad
reliquum est consequentia bona, dicendum quod ista regula 'ab uno conuertibilium ad reliquum est bona
consequentia' habet multas instantias, quando scilicet termini non supponunt personaliter; quandoque etiam
quando additur aliquod syncategorema uerbo, sicut non sequitur 'homo est per se secundo modo risibilis, igitur
homo est per se secundo modo homo'. Maxime autem non ualet in multis propositionibus de praeterito et de
futuro, quando illa conuertibilia sunt conuertibilia ut nunc et non simpliciter, qualiter est de istis duobus 'hoc' et
'hoc album', nam quando 'hoc' non est album, tunc non conuertuntur. Secundo sciendum est quod quandoque est
suppositio determinata, ita quod contingit descendere ad inferiora et e conuerso contingit ascendere, aliquando
autem non. Unde bene sequitur 'homo currit, ergo iste homo currit uel ille homo currit', et sic de aliis; et e
conuerso bene sequitur 'iste homo currit, ergo homo currit'. Sed non semper sic est de termino supponente
determinate a parte praedicati in propositione in qua ponitur 'incipit' uel 'desinit'. Unde bene sequitur 'Sortes
incipit esse hoc coloratum, igitur incipit esse albus uel niger', et sic de aliis. Sed non sequitur e conuerso; non
enim sequitur 'Sortes incipit esse albus, igitur Sortes incipit esse coloratus', et hoc quia negatiua exponens
antecedentis non infert negatiuam exponentem consequentis; non enim sequitur 'Sortes non fuit albus, ergo
Sortes non fuit coloratus'. Et est regula generalis quod quando antecedens et consequens habent exponentes, si
una exponens consequentis non sequatur ad aliam exponentem antecedentis, consequentia non ualet inter
antecedens et consequens. Ex praedictis colligi potest quod ab inferiori ad superius cum hoc uerbo 'incipit' uel
'desinit' non ualet consequentia, sicut non sequitur 'Sortes incipit esse albus, ergo Sortes incipit esse
coloratusi'. Similiter non sequitur 'Filius
Dei incipit esse homo, ergo Filius Dei incipit esse aliquid'. Nec talis discursus ualet 'omnis homo est
aliquid; Filius Dei incipit esse homo; igitur Filius Dei incipit esse aliquid', sed est fallacia accidentis. Sicut enim
semper est fallacia accidentis quando in prima figura maior est affirmatiua et minor negatiua, ita semper est
fallacia accidentis quando in prima figura maior est affirmatiua et minor habet aliquam exponentem negatiuam;
sicut hic 'omnis homo est animal; tantum risibile est homo; igitur tantum risibile est animal'. Sic autem est in
proposito, nam ista minor 'Filius Dei incipit esse homo' habet istam negatiuam exponentem
'Filius Dei non fuit immediate ante homo', et ideo in tali discursu est fallacia accidentis. Similiter potest
studioso patere quod ista consequentia non ualet 'Filius Dei incipit esse homo, igitur aliquis homo incipit esse
Filius Dei'. Verumtamen sciendum est quod quandoque Sancti talem propositionem concedunt, non accipiendo
eam proprie et de uirtute sermonis, sed secundum uerum intellectum quem ipsi habebant. Verumtamen
aduertendum est quod quandocumque aliqua inferiora incompossibilia non possunt uerificari successiue de
aliqua cum uerificatione superioris de eodem, semper arguendo a tali inferiori ad tale superius est consequentia
bona. Sicut bene sequitur 'Sortes incipit esse homo, igitur incipit esse animal' et hoc quia impossibile est quod
aliquid, dum est animal, sit primo homo et postea animal, et postea non sit homo, uel e conuerso. Similiter,
secundum mentem Aristotelis, bene sequitur 'Sortes incipit esse rationalis, igitur Sortes incipit esse sensibilis'.
Eodem modo bene sequitur 'asinus incipit esse homo, igitur incipit esse animal' et tamen non sequitur
'asinus incipit esse niger, igitur incipit esse coloratus'.
'asinus incipit esse niger, igitur incipit esse coloratus'.
[2.20 DE PROPOSITIONIBUS IN QUIBUS PONITUR
HOC VERBUM 'FIT' ET DE EARUM AEQUIVALENTIBUS]
HOC VERBUM 'FIT' ET DE EARUM AEQUIVALENTIBUS]
Sicut autem propositio in qua ponitur aliquod istorum uerborum habet duas exponentes, ita
propositiones in quibus ponitur hoc uerbum 'fit' uel ei aequiualens, quale est hoc totum 'factus est' uel 'factum est'
uel huiusmodi, habet duas exponentes, scilicet unam de praesenti et aliam de praeterito uel de futuro. Sicut ista
'Sortes fit albus' habet istas exponentes 'Sortes est albus' et 'non semper fuit albus'. Similiter ista
'Sortes fiet albus' habet istas exponentes 'Sortes non est albus et pro aliquo tempore non erit albus' et
'Sortes erit albus'. Similiter est de talibus 'Sortes factus est homo', 'Sortes factus est coloratus', et sic de
consimilibus.
'Sortes fiet albus' habet istas exponentes 'Sortes non est albus et pro aliquo tempore non erit albus' et
'Sortes erit albus'. Similiter est de talibus 'Sortes factus est homo', 'Sortes factus est coloratus', et sic de
consimilibus.
Sicut autem quando in propositione ponitur hoc uerbum 'incipit' uel

187

