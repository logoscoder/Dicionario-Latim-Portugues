[1.38. DE ISTO TERMINO 'ENS']
Dicto de terminis quibusdam secundae intentionis et quibusdam secundae impositionis, uidendum est de
terminis primae intentionis, cuiusmodi ponuntur praedicamenta. Primo tamen dicendum est de quibusdam
communibus omnibus, siue sint res quae non sunt signa siue sint signa, cuiusmodi sunt
'ens' et 'unum'.
'ens' et 'unum'.
Circa 'ens' autem est primo sciendum quod ens dupliciter accipi potest. Uno modo accipitur hoc nomen
'ens' secundum quod sibi correspondet unus conceptus communis omnibus rebus, praedicabilis de omnibus in
quid, illo modo quo transcendens potest in quid praedicari.
Circa 'ens' autem est primo sciendum quod ens dupliciter accipi potest. Uno modo accipitur hoc nomen
'ens' secundum quod sibi correspondet unus conceptus communis omnibus rebus, praedicabilis de omnibus in
quid, illo modo quo transcendens potest in quid praedicari.
Quod enim omnibus rebus sit unus conceptus communis praedicabilis de omnibus rebus ex hoc
persuaderi potest: quia si non sit aliquis talis conceptus communis, ergo diuersis rebus sunt diuersi conceptus
communes, qui sunt a et b. Sed ostendo quod aliquis conceptus est communior tam a quam b, praedicabilis de
quocumque, puta de c, gratia exempli: quia sicut possunt formari tales tres propositiones uocales 'c est b', 'c est
a', 'c est aliquid', ita possunt in mente tales tres propositiones formari quarum duae sunt dubiae et tertia est scita.
Nam possibile est quod aliquis dubitet utramque istarum 'c est b', 'c est a' et tamen quod sciat istam 'c est aliquid'.
Quo dato arguo sic: duae istarum propositionum sunt dubiae et una est scita, et istae tres habent idem subiectum,
igitur habent distincta praedicata; quia si non, eadem propositio esset scita et dubia, ex quo duae sunt hic dubiae.
Si habent distincta praedicata, igitur aliud praedicatum est in ista 'c est aliquid' quod non est praedicatum in
aliqua istarum 'c est b', 'c est a', igitur illud praedicatum est distinctum ab illis. Sed manifestum est quod illud
praedicatum non est minus commune nec conuertibile cum aliquo illorum, igitur est communius quam aliquod
illorum. Quod est propositum: scilicet quod aliquis conceptus mentis alius ab istis inferioribus est communis
cuilibet enti. Quod concedendum est, nam de omni ente uel de pronomine demonstrante quodcumque ens potest
idem conceptus mentis uere praedicari, sicut eadem uox potest de quolibet uere praedicari.
Quod enim omnibus rebus sit unus conceptus communis praedicabilis de omnibus rebus ex hoc
persuaderi potest: quia si non sit aliquis talis conceptus communis, ergo diuersis rebus sunt diuersi conceptus
communes, qui sunt a et b. Sed ostendo quod aliquis conceptus est communior tam a quam b, praedicabilis de
quocumque, puta de c, gratia exempli: quia sicut possunt formari tales tres propositiones uocales 'c est b', 'c est
a', 'c est aliquid', ita possunt in mente tales tres propositiones formari quarum duae sunt dubiae et tertia est scita.
Nam possibile est quod aliquis dubitet utramque istarum 'c est b', 'c est a' et tamen quod sciat istam 'c est aliquid'.
Quo dato arguo sic: duae istarum propositionum sunt dubiae et una est scita, et istae tres habent idem subiectum,
igitur habent distincta praedicata; quia si non, eadem propositio esset scita et dubia, ex quo duae sunt hic dubiae.
Si habent distincta praedicata, igitur aliud praedicatum est in ista 'c est aliquid' quod non est praedicatum in
aliqua istarum 'c est b', 'c est a', igitur illud praedicatum est distinctum ab illis. Sed manifestum est quod illud
praedicatum non est minus commune nec conuertibile cum aliquo illorum, igitur est communius quam aliquod
illorum. Quod est propositum: scilicet quod aliquis conceptus mentis alius ab istis inferioribus est communis
cuilibet enti. Quod concedendum est, nam de omni ente uel de pronomine demonstrante quodcumque ens potest
idem conceptus mentis uere praedicari, sicut eadem uox potest de quolibet uere praedicari.
Tamen non obstante quod sic sit unus conceptus communis omni enti, tamen hoc nomen 'ens' est
aequiuocum, quia non praedicatur de omnibus subicibilibus, quando significatiue sumuntur, secundum unum
conceptum, sed sibi diuersi conceptus correspondent, sicut super Porphyrium declaraui.
Tamen non obstante quod sic sit unus conceptus communis omni enti, tamen hoc nomen 'ens' est
aequiuocum, quia non praedicatur de omnibus subicibilibus, quando significatiue sumuntur, secundum unum
conceptum, sed sibi diuersi conceptus correspondent, sicut super Porphyrium declaraui.
Ulterius sciendum est quod secundum Philosophum, V Metaphysicae: "Ens dicitur hoc quidem
secundum accidens, illud uero secundum se". Quae distinctio non est intelligenda quod aliquod ens sit per se,
aliud per accidens, sed ostendit ibi diuersum modum praedicandi unius de reliquo mediante hoc uerbo 'est'. Quod
satis claret per exempla Philosophi, quia dicit quod dicimus 'musicum secundum accidens est iustum', et similiter
'musicum secundum accidens est homo', et musicum dicimus aedificare secundum accidens. Ex quo
patet quod non loquitur nisi de diuerso modo praedicandi alicuius de aliquo, quia aliquid dicitur de aliquo per se
et aliquid dicitur de aliquo per accidens.

66

