Est autem primo sciendum quod, sicut dictum est prius, quando modus ponitur cum dicto, illa propositio
est distinguenda secundum compositionem et diuisionem. Et ideo primo uidendum est de conuersione talium
propositionum in sensu compositionis et aequiualentium eis, secundo de conuersione talium propositionum in
sensu diuisionis et aequiualentium eis.
Est autem primo sciendum quod, sicut dictum est prius, quando modus ponitur cum dicto, illa propositio
est distinguenda secundum compositionem et diuisionem. Et ideo primo uidendum est de conuersione talium
propositionum in sensu compositionis et aequiualentium eis, secundo de conuersione talium propositionum in
sensu diuisionis et aequiualentium eis.
Circa primum sciendum est breuiter quod tales propositiones conuertuntur sicut suae de inesse, quia in
conuersione talium arguitur semper per istam regulam 'si unum conuertibilium est necessarium, reliquum est
necessarium'; uel per istam 'si antecedens est necessarium, consequens est necessarium'. Unde in conuersione
simplici, large sumpta, arguitur per primam regulam, in conuersione per accidens arguitur per secundam
regulam. Verbi gratia sic arguendo 'nullum hominem esse asinum est necessarium, igitur nullum asinum esse
hominem est necessarium', arguitur per istam regulam. Cum ista conuertantur, sicut dictum est prius, 'nullus
homo est asinus' et 'nullus asinus est homo', si haec sit necessaria
'nullus homo est asinus' oportet quod haec sit necessaria 'nullus asinus est homo'. Et sicut dictum est de
istis, ita dicendum est de aliis. Et hoc est uniuersaliter uerum de omnibus, siue sint reduplicatiuae siue exclusiuae
siue exceptiuae siue quaecumque aliae propositiones categoricae.
'nullus homo est asinus' oportet quod haec sit necessaria 'nullus asinus est homo'. Et sicut dictum est de
istis, ita dicendum est de aliis. Et hoc est uniuersaliter uerum de omnibus, siue sint reduplicatiuae siue exclusiuae
siue exceptiuae siue quaecumque aliae propositiones categoricae.
Sciendum est etiam quod Philosophus, I Priorum, tantum probat illas de necessario conuerti in sensu
compositionis uel eis aequiualentes et non alias, quia neutra probatio sua procedit de aliis, sicut ibi patet. Unde
ista propositio 'si unum conuertibilium est possibile, reliquum est passibile' non ualet nisi quantum ad
propositiones de possibili sumptas in sensu compositionis. Nec etiam ista 'cuicumque actui repugnat necessitas,
potentiae eiusdem actus repugnat necessitas eadem', hoc est cuicumque propositioni de inesse repugnat aliqua
propositio de necessario, propositioni de possibili correspondenti illi de inesse repugnat eadem propositio de
necessario. Unde si istae duae repugnant 'aliquis homo currit' et 'necesse est nullum animal currere', istae duae
repugnabunt
'possibile est aliquem hominem currere' et 'necesse est nullum animal currere'. Et hoc est uerum
generaliter quando utraque de modo accipitur in sensu compositionis uel aequiualens sibi. Si enim una
acciperetur in sensu diuisionis, regula non ualeret, nam instantiae sunt multae. Sicut istae duae repugnant
'aliquod uerum est impossibile' et 'necesse est nullum uerum esse impossibile', et tamen istae duae stant simul
'aliquod uerum potest esse impossibile' et 'necesse est nullum uerum esse impossibile', illa de necessario sumpta
in sensu compositionis, quia utraque istarum est uera. Et ita Philosophus in libro Priorum non loquitur de
conuersione propositionum de necessario nisi quando sumuntur in sensu compositionis uel aequiualenter.
'possibile est aliquem hominem currere' et 'necesse est nullum animal currere'. Et hoc est uerum
generaliter quando utraque de modo accipitur in sensu compositionis uel aequiualens sibi. Si enim una
acciperetur in sensu diuisionis, regula non ualeret, nam instantiae sunt multae. Sicut istae duae repugnant
'aliquod uerum est impossibile' et 'necesse est nullum uerum esse impossibile', et tamen istae duae stant simul
'aliquod uerum potest esse impossibile' et 'necesse est nullum uerum esse impossibile', illa de necessario sumpta
in sensu compositionis, quia utraque istarum est uera. Et ita Philosophus in libro Priorum non loquitur de
conuersione propositionum de necessario nisi quando sumuntur in sensu compositionis uel aequiualenter.
Circa conuersionem propositionum de necessario, sumptarum in sensu diuisionis et aequiualentium, est
sciendum quod non sunt conuertibiles nulla facta mutatione seu uariatione ex parte uocis praeter transpositionem
terminorum. Non enim sequitur per naturam conuersionis 'nullus homo de necessitate est asinus, igitur nullus
asinus de necessitate est homo', quia non sequitur in sensu diuisionis acceptis aliis propositionibus. Unde non
sequitur 'nullum impossibile esse uerum est necessarium, igitur nullum uerum esse impossibile est necessarium',
quia antecedens est uerum et consequens falsum. Nullum enim impossibile potest esse uerum, et tamen aliquod
uerum potest esse impossibile. Haec enim modo est uera 'ego non fui
Romae', et tamen potest esse impossibilis: si enim uadam Romam, postea erit impossibilis.
Romae', et tamen potest esse impossibilis: si enim uadam Romam, postea erit impossibilis.
Similiter non sequitur 'creans de necessitate est Deus, igitur Deus de necessitate est creans', quia
antecedens est uerum et consequens falsum. Similiter non sequitur 'homo de necessitate intelligitur a Deo, igitur
aliquod intellectum a Deo de necessitate est homo', quia antecedens est uerum et consequens falsum. Similiter
non sequitur 'homo albus de necessitate est homo, igitur homo de necessitate est homo albus'.
195

