Dicendum est igitur quod in creaturis nulla est talis distinctio formalis, sed quaecumque in creaturis sunt
distincta, realiter sunt distincta, et sunt res distinctae si utrumque illorum sit uera res. Unde sicut in creaturis tales
modi arguendi numquam negari debent 'hoc est a, hoc est b, ergo b est a', nec tales 'hoc non est a, hoc est b, igitur
b non est a', ita numquam debet negari in creaturis quin quandocumque contradictoria uerificantur de aliquibus,
illa sunt distincta, nisi aliqua determinatio uel aliquod syncategorema sit causa talis uerificationis; quod
proposito poni non debet. Et ideo debemus dicere cum philosophis quod in substantia particulari nihil est
substantiale penitus nisi forma particularis et materia particularis uel aliquid compositum ex talibus. Et ideo non
est imaginandum quod in Sorte sit humanitas uel natura humana distincta a Sorte quocumque modo, cui addatur
una differentia indiuidualis, contrahens illam naturam, sed quidquid imaginabile substantiale exsistens in Sorte
uel est materia particularis uel forma particularis uel aliquid compositum ex his. Et ideo omnis essentia et
quidditas et quidquid est substantiae, si sit realiter extra animam, uel est simpliciter et absolute materia uel forma
uel compositum ex his, uel substantia immaterialis abstracta, secundum doctrinam Peripateticorum.
[1.17. DE SOLUTIONE DUBIORUM QUAE MOVERI POSSUNT CONTRA PRAEDICTA]
[1.17. DE SOLUTIONE DUBIORUM QUAE MOVERI POSSUNT CONTRA PRAEDICTA]
Et quoniam solutio dubiorum est ueritatis manifestatio, ideo contra praedicta aliquae obiectiones sunt
ponendae, ut soluantur. Multis enim non paruae auctoritatis uiris uidetur quod uniuersale sit aliquo modo extra
animam et de essentia substantiarum particularium. Ad quod probandum nonnullas rationes et auctoritates
adducunt.
Et quoniam solutio dubiorum est ueritatis manifestatio, ideo contra praedicta aliquae obiectiones sunt
ponendae, ut soluantur. Multis enim non paruae auctoritatis uiris uidetur quod uniuersale sit aliquo modo extra
animam et de essentia substantiarum particularium. Ad quod probandum nonnullas rationes et auctoritates
adducunt.
Unde dicunt quod quando aliqua realiter conueniunt et realiter differunt, per aliud conueniunt et per
aliud differunt. Sortes autem et Plato conueniunt realiter et realiter differunt, igitur distinctis conueniunt et
differunt; sed conueniunt in humanitate et etiam in materia et forma; igitur includunt aliqua praeter ista, quibus
distinguuntur. Illa uocant differentias indiuiduales.
Unde dicunt quod quando aliqua realiter conueniunt et realiter differunt, per aliud conueniunt et per
aliud differunt. Sortes autem et Plato conueniunt realiter et realiter differunt, igitur distinctis conueniunt et
differunt; sed conueniunt in humanitate et etiam in materia et forma; igitur includunt aliqua praeter ista, quibus
distinguuntur. Illa uocant differentias indiuiduales.
Item, plus conueniunt Sortes et Plato quam Sortes et asinus; igitur in aliquo conueniunt Sortes et Plato
in quo non conueniunt Sortes et asinus; sed non conueniunt in aliquo uno numeraliter; igitur illud in quo
conueniunt non est unum numero; igitur est aliquid commune.
Item, plus conueniunt Sortes et Plato quam Sortes et asinus; igitur in aliquo conueniunt Sortes et Plato
in quo non conueniunt Sortes et asinus; sed non conueniunt in aliquo uno numeraliter; igitur illud in quo
conueniunt non est unum numero; igitur est aliquid commune.
Item, X Metaphysicae: In omni genere est unum primum quod est mensura omnium aliorum quae sunt
in illo genere. Sed nullum singulare est mensura omnium aliorum, quia non omnium indiuiduorum eiusdem
speciei; igitur est aliquid praeter indiuiduum.
Item, X Metaphysicae: In omni genere est unum primum quod est mensura omnium aliorum quae sunt
in illo genere. Sed nullum singulare est mensura omnium aliorum, quia non omnium indiuiduorum eiusdem
speciei; igitur est aliquid praeter indiuiduum.
Item, omne superius est de essentia inferioris, igitur uniuersale est de essentia substantiae; sed nonsubstantia non est de essentia substantiae; igitur aliquod uniuersale est substantia.
Item, omne superius est de essentia inferioris, igitur uniuersale est de essentia substantiae; sed nonsubstantia non est de essentia substantiae; igitur aliquod uniuersale est substantia.
Item, si nullum uniuersale esset substantia, igitur omnia uniuersalia essent accidentia, et per consequens
omnia praedicamenta essent accidentia, et ita praedicamentum substantiae esset accidens, et per consequens
aliquod accidens esset per se superius ad substantiam. Immo sequeretur quod idem esset superius ad se, quia illa
uniuersalia non possent poni nisi in genere qualitatis si sint accidentia, et per consequens praedicamentum
qualitatis esset commune ad omnia uniuersalia; igitur esset commune ad hoc uniuersale quod est
praedicamentum qualitatis.
34

