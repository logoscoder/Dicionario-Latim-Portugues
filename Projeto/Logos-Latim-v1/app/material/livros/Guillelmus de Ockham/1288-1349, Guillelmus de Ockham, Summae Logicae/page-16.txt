Et si dicatur quod Sortes supponit pro uno composito ex natura et differentia indiuiduali, quod
compositum sustentat naturam, hoc non ualet, quia sicut inferius ostendetur, nullum est tale compositum.
Similiter, hoc dato non euaditur ratio, nam si Sortes sustentat naturam, oportet quod aliquam naturam indiuiduam
sustentet. Sed nullam naturam indiuiduam sustentat, quia quaelibet natura indiuidua includit talem differentiam,
secundum istos, et ita unum compositum ex natura et differentia indiuiduali sustentaret unum compositum ex
natura et differentia indiuiduali, quod est absurdum.
Et si dicatur quod Sortes supponit pro uno composito ex natura et differentia indiuiduali, quod
compositum sustentat naturam, hoc non ualet, quia sicut inferius ostendetur, nullum est tale compositum.
Similiter, hoc dato non euaditur ratio, nam si Sortes sustentat naturam, oportet quod aliquam naturam indiuiduam
sustentet. Sed nullam naturam indiuiduam sustentat, quia quaelibet natura indiuidua includit talem differentiam,
secundum istos, et ita unum compositum ex natura et differentia indiuiduali sustentaret unum compositum ex
natura et differentia indiuiduali, quod est absurdum.
Nec ualet dicere quod subiectum in ista 'Sortes sustentat naturam humanam'
supponit pro uno composito ex natura singulari et negatione dependentiae ad aliud suppositum. tum
quia tunc Sortes esset compositus ex affirmatione et negatione, quod est absurdum, cum nihil reale substantiale
possit componi ex talibus, tum quia nullum tale compositum potest sustentare naturam, cum natura non possit ad
tale compositum dependere. Relinquitur igitur quod haec est falsa de uirtute sermonis 'Sortes est suppositum
sustentans naturam humanam'; haec tamen est uera 'Sortes est natura composita ex corpore et anima intellectiua,
a nullo sustentata', et propter hoc est homo. Haec autem 'Filius Dei est homo' non est uera quia Filius Dei sit talis
natura composita ex corpore et anima intellectiua, sed quia Filius
Dei est suppositum sustentans talem naturam et terminans dependentiam eius.
Dei est suppositum sustentans talem naturam et terminans dependentiam eius.
Ex praedictis possunt elici diuersae conclusiones. Una, quod quamuis haec concederetur 'homo est
humanitas', haec tamen est falsa 'omnis homo est humanitas', immo haec esset uera 'aliquis homo non est
humanitas'. Si enim neutrum istorum nominum 'homo', 'humanitas' includeret aliquod syncategorema
aequiualenter, haec esset concedenda 'homo est humanitas', quia hic homo esset humanitas, demonstrando
Sortem, quia non posset dari quod subiectum et praedicatum pro distinctis supponerent sed pro eadem re; et per
consequens propositio esset uera si nullum syncategorema nec aliqua determinatio aequiualenter includeretur.
Hoc tamen concesso haec esset falsa 'omnis homo est humanitas', quia haberet unam singularem falsam, scilicet
istam 'hic homo est humanitas', demonstrando Filium Dei. Et ita istae duae starent simul pro diuersis singularibus
'homo est humanitas',
'homo non est humanitas'.
'homo non est humanitas'.
Et qui uellet istud concedere, deberet consequenter dicere quod aliquando abstractum praedicatur de
concreto et e conuerso. Et non tantum hoc, immo deberet dicere quod abstractum affirmatur et negatur uere de
concreto particulariter sumpto et e conuerso, quamuis non uniuersaliter sumpto nisi forte successiue. Oporteret
etiam concedere quod tale concretum de eodem uere affirmatur et negatur successiue. Unde haec nunc est uera
'haec humanitas est homo', demonstrando humanitatem quae est Sortes, secundum istam opinionem. Et si ista
humanitas assumeretur a Verbo uel ab alia persona diuina, haec esset falsa 'haec humanitas est homo', et hoc quia
hoc nomen 'homo' numquam supponit pro illa re, scilicet pro illa humanitate nisi quando non est unita. Et ideo
quia aliquando potest esse unita et aliquando non unita, ideo aliquando supponit pro ea et aliquando non. Et ideo
aliquando concretum praedicatur de abstracto et aliquando non, et similiter e conuerso.
Et qui uellet istud concedere, deberet consequenter dicere quod aliquando abstractum praedicatur de
concreto et e conuerso. Et non tantum hoc, immo deberet dicere quod abstractum affirmatur et negatur uere de
concreto particulariter sumpto et e conuerso, quamuis non uniuersaliter sumpto nisi forte successiue. Oporteret
etiam concedere quod tale concretum de eodem uere affirmatur et negatur successiue. Unde haec nunc est uera
'haec humanitas est homo', demonstrando humanitatem quae est Sortes, secundum istam opinionem. Et si ista
humanitas assumeretur a Verbo uel ab alia persona diuina, haec esset falsa 'haec humanitas est homo', et hoc quia
hoc nomen 'homo' numquam supponit pro illa re, scilicet pro illa humanitate nisi quando non est unita. Et ideo
quia aliquando potest esse unita et aliquando non unita, ideo aliquando supponit pro ea et aliquando non. Et ideo
aliquando concretum praedicatur de abstracto et aliquando non, et similiter e conuerso.
Alia conclusio potest colligi ex praedictis, uidelicet quod omnis propositio composita ex tali concreto et
abstracto, uel aliquo aequiualenti tali concreto, per quam ratione uerbi uel alicuius determinationis additae
denotantur illa pro quibus stant subiectum et praedicatum esse distincta, falsa est si sit uniuersalis; et hoc dum
aliqua natura talis non est assumpta. Cuius ratio est quia talia concreta et abstracta non supponunt pro distinctis
rebus nisi ratione personae diuinae sustentantis naturam humanam in Christo. Hoc patet, quia si sic, oporteret
16

