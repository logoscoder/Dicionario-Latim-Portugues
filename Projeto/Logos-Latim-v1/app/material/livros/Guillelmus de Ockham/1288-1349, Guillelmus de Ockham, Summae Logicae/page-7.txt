Propter tamen proteruos est sciendum quod signum dupliciter accipitur. Uno modo pro omni illo quod
apprehensum aliquid aliud facit in cognitionem uenire, quamuis non faciat mentem uenire in primam
cognitionem eius, sicut alibi est ostensum, sed in actualem post habitualem eiusdem. Et sic uox naturaliter
significat, sicut quilibet effectus significat saltem suam causam; sicut etiam circulus significat uinum in taberna.
Sed tam generaliter non loquor hic de signo. Aliter accipitur signum pro illo quod aliquid facit in cognitionem
uenire et natum est pro illo supponere uel tali addi in propositione, cuiusmodi sunt syncategoremata et uerba et
illae partes orationis quae finitam significationem non habent, uel quod natum est componi ex talibus, cuiusmodi
est oratio. Et sic accipiendo hoc uocabulum 'signum' uox nullius est signum naturale.
[1.02 DE DIVISIONE TERMINI, ET QUOD DIVERSIMODE
POTEST ACCIPI HOC NOMEN 'TERMINUS' IN SPECIALI]
POTEST ACCIPI HOC NOMEN 'TERMINUS' IN SPECIALI]
Est autem sciendum quod hoc nomen 'terminus' tripliciter accipitur. Uno modo uocatur terminus omne
illud quod potest esse copula uel extremum propositionis categoricae, subiectum delicet uel praedicatum, uel
etiam determinatio extremi uel uerbi. Et isto modo etiam una propositio potest esse terminus, sicut potest esse
pars ropositionis. Haec enim uera est
'homo est animal: est propositio uera' in qua haec tota propositio 'homo est animal' est subiectum, et
'propositio uera' est praedicatum. Aliter accipitur hoc nomen 'terminus'scundum quod distinguitur contra
orationem, et sic onme incomplexum uocatur terminus. Et sic de termino in praecedenti capitulo sum locutus.
Tertio modo accipitur terminus praecise et magis stricte pro isto quod significatiue sumptum potest esse
subiectum uel praedicatum propositionis. Et isto modo nullum uerbum, nec coniunctio nec aduerbium nec
praepositio nec interiectio est terminus; multa etiam nomina non sunt termini, scilicet nomina syncategorematica,
quia talia quamuis possint esse extrema propositionum si sumantur materialiter uel simpliciter, quando tamen
sumuntur significatiue non possunt esse extrema propositionum. Unde ista oratio 'legit: est uerbum' congrua est
et uera si hoc uerbum 'legit' sumatur materialiter, si autem significatiue sumeretur non itelligibilis esset. Similiter
est de talibus 'omnis: est nomen';
'olim: est aduerbium'; 'si: est coniunctio'; 'ab: est praepositio'. Et isto modo accipit Philosophus
terminum quando definit terminum I Priorum.
'olim: est aduerbium'; 'si: est coniunctio'; 'ab: est praepositio'. Et isto modo accipit Philosophus
terminum quando definit terminum I Priorum.
Non solum autem unum incomplexum potest esse terminus, sic accepto termino, sed etiam compositum
ex duobus incomplexis, scilicet compositum ex adiectiuo et substantiuo; et etiam compositum ex participio et
aduerbio uel praepositione cum suo casuali potest esse terminus, sicut potest esse subiectum uel praedicatum
propositionis. In ista enim propositione 'omnis homo albus est homo' nec 'homo' nec 'albus' est subiectum, sed
hoc totum
'homo albus'. Similiter hic 'currens uelociter est homo' nec 'currens' nec
'uelociter' est subiectum, sed hoc totum 'currens uelociter'.
'uelociter' est subiectum, sed hoc totum 'currens uelociter'.
Est autem sciendum quod non tantum nomen acceptum in recto potest esse terminus, sed etiam casus
obliquus potest esse terminus, quia potest esse subiectum propositionis et etiam praedicatum. Verumtamen
obliquus non potest esse subiectum respectu cuiuscumque uerbi: non enim bene dicitur
'hominis uidet asinum', quamuis bene dicatur 'hominis est asinus'. Quomodo autem et respectu quorum
uerborum potest obliquus esse subiectum et respectu quorum non, ad grammaticum pertinet, cuius est
constructiones uocum considerare.
'hominis uidet asinum', quamuis bene dicatur 'hominis est asinus'. Quomodo autem et respectu quorum
uerborum potest obliquus esse subiectum et respectu quorum non, ad grammaticum pertinet, cuius est
constructiones uocum considerare.
[1.03 DE DIVISIONE TERMINI INCOMPLEXI]
[1.03 DE DIVISIONE TERMINI INCOMPLEXI]
Visa aequiuocatione istius nominis 'terminus' prosequendum est de diuisionibus termini incomplexi.
Unde non solum terminus incomplexus diuiditur in terminum prolatum, scriptum et conceptum, sed etiam
singula membra consimilibus diuisionibus subdiuiduntur. Nam sicut uocum quaedam sunt nomina, quaedam sunt
uerba, quaedam sunt aliarum partium, quia quaedam sunt pronomina, quaedam participia, quaedam aduerbia,
quaedam coniunctiones, quaedam praepositiones, et consimiliter est de scriptis, sic intentionum animae quaedam
sunt nomina, quaedam uerba, quaedam sunt aliarum partium, quia quaedam sunt pronomina, quaedam aduerbia,
quaedam coniunctiones, quaedam praepositiones.
7

