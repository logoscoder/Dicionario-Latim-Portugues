reduplicatio uniuersaliter sumpto. Condicionalis est illa in qua a positione illius super quod cadit reduplicatio
sequitur negatio praedicati principalis. Sicut ista 'homo in quantum risibilis non est asinus' habet istas exponentes
'homo est risibilis', 'homo non est asinus', 'nullum risibile est asinus', 'si aliquid est risibile, ipsum non est asinus'.
Et propter hoc tales falsae sunt de uirtute sermonis 'logicus in quantum logicus diffet a grammatico',
quia ista exponens est falsa 'omnis logicus differt a grammatico'; 'album in quantum album differt a dulci' et
consimiles. Similiter tales sunt falsae 'intellectus in quantum intellectus non uult', 'anima in quantum intellectus
non uult', 'anima in quantum actiua non patitur', 'anima in quantum passiua non agit', 'ignis in quantum calidus
non est siccus', 'corpus in quantum alteratur non mouetur lacaliter', et sic de multis aliis, quia omnes tales habent
aliquam exponentem falsam. Si autem fiat reduplicatio gratia causae, sic requiritur quod praedicatum principale
primo uel prius negetur ab illo super quod cadit reduplicatio quam a pronomine demonstrante illud pro quo
subiectum principale supponit; et hoc semper supponendo quod habeat quatuor praedictas exponentes. Et propter
hoc, sic reduplicando, haec est falsa
'homo in quantum risibilis non est asinus'. similiter est intelligendum, sicut prius, quod semper a
propositione reduplicatiua ad suam praeiacentem est consequentia formalis. Et ideo ista consequentia est
formalis 'logicus in quantum logicus differt a grammatico, igitur logicus differt a grammatico', ex qua sequitur
quod logicus non est grammaticus. Tertio uidendum est de propositione ubi reduplicatio est negata. Et est
sciendum quod talis propositio est contradictoria alicuius propositionis reduplicatiuae in qua reduplicatio est
affirmata. Et ideo ad eius ueritatem sufficit opposita cuiuscumque exponentis reduplicatiuae, cui contradicit; quia
regula generalis est quod quando aliqua propositio contradicit alicui habenti plures exponentes, ad ueritatem
illius sufficit ueritas cuiuscumque oppositae exponentis. Unde ad ueritatem istius 'Sortes non est homo in
quantum albus' sufficit ueritas istius 'Sortes non est hamo' et istius
'Sortes non est albus' et istius 'aliquod album non est homo' et istius
'non, si est album, est homo'. Notandum est etiam quod istae dictiones
'secundum quod', 'ut', 'sub ratione' et huiusmodi sunt aequiualentes isti dictioni 'in quantum', et ideo
faciunt propositiones reduplicatiuas. Et idem est dicendum de talibus propositionibus quod iam dictum est de
talibus ubi ponitur haec dictio 'in quantum'. Si autem dictio talis non teneatur reduplicatiue sed specificatiue, tunc
non requiritur quod illud cui additur talis dictio subiciatur uniuersaliter praedicato principali, sed requiritur quod
illud super quod cadit reduplicatio importet illud ratione cuius competit praedicatum principale subiecto primo.
Verbi gratia si in ista propositione 'ignis in quantum calidus calefacit' li in quantum non teneatur reduplicatiue
sed specificatiue, non oportet quod haec sit uera
'omne calidum calefacit', sed requiritur quod hoc nomen 'calidum' importet calorem per quem ignis
calefacit, immo cui prius et magis per se competit calefacere quam igni, uel saltem quod est principium
calefaciendi. Et ita ad ueritatem talis propositionis requiritur quod praedicatum principale praedicetur de subiecto
principali et de illo cui additur dictio talis, et quod illud additum praedicetur de subiecto principali. Sed non
requiritur quod praedicatum principale praedicetur uniuersaliter de illo cui additur dictio talis, sed oportet quod
importet illud ratione cuius praedicatum principale conuenit uere per praedicationem subiecto principali. Et sic
uerificantur tale propositiones 'Sortes in quantum albus disgregat',
'Sortes in quantum habet liberum arbitrium peccat', 'ens in quantum ens est subiectum metaphysicae' et
huiusmodi. De exemplis tamen non est curandum. Oportet etiam scire quod hoc uocabulum 'in quantum' et
similiter talia 'secundum quod', 'sub ratione' et huiusmodi aliquando in propositionibus aequiualent alicui
aduerbio temporis. Sicut unus sensus istius propositionis 'canis, in quantum significat animal latrabile, facit istam
propositionem esse ueram: omnis canis est animal', est iste 'haec propositio: omnis canis est animal, non est uera
nisi quando canis stat pro animali latrabili'. Et similiter dicimus quod haec est uera 'ista imago est homo,
secundum quod homo accipitur improprie', hoc est, ista est uera quando 'homo' accipitur improprie. Sic etiam
uariis modis et aequiuoce accipi potest haec dictio 'in quantum'.
'Sortes in quantum habet liberum arbitrium peccat', 'ens in quantum ens est subiectum metaphysicae' et
huiusmodi. De exemplis tamen non est curandum. Oportet etiam scire quod hoc uocabulum 'in quantum' et
similiter talia 'secundum quod', 'sub ratione' et huiusmodi aliquando in propositionibus aequiualent alicui
aduerbio temporis. Sicut unus sensus istius propositionis 'canis, in quantum significat animal latrabile, facit istam
propositionem esse ueram: omnis canis est animal', est iste 'haec propositio: omnis canis est animal, non est uera
nisi quando canis stat pro animali latrabili'. Et similiter dicimus quod haec est uera 'ista imago est homo,
secundum quod homo accipitur improprie', hoc est, ista est uera quando 'homo' accipitur improprie. Sic etiam
uariis modis et aequiuoce accipi potest haec dictio 'in quantum'.
[2.17 DE PROPOSITIONIBUS EXCLUSIVIS]
[2.17 DE PROPOSITIONIBUS EXCLUSIVIS]
Circa propositiones exclusiuas est primo sciendum quid facit propositionem exclusiuam; secundo, quid
requiritur ad ueritatem exclusiuae; tertio, quomodo termini supponuiit in prapositionibus exclusiuis; quarto,
dandae sunt regulae quaedam.
176

