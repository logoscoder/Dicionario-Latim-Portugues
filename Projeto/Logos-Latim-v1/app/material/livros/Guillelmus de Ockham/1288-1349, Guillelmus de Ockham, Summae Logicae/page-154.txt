de talibus 'animalitas distinguitur ab homine', et sic de aliis. Quod autem talis distinctio formalis non sit ponenda
in creaturis, probaui in primo libro Sententiarum, distinctione secunda.
[2.03 QUID REQUIRITUR AD VERITATEM PROPOSITIONIS
INDEFINITAE ET PARTICULARIS]
INDEFINITAE ET PARTICULARIS]
Viso quid sufficit ad ueritatem propositionis singularis, uidendum est quid requiritur ad ueritatem
propositionis indefinitae et particularis.
Viso quid sufficit ad ueritatem propositionis singularis, uidendum est quid requiritur ad ueritatem
propositionis indefinitae et particularis.
Et est primo sciendum quod si non uocetur propositio indefinita nec particularis nisi quando terminus
sibiectus supponit personaliter, tunc semper indefinita et particularis conuertuntur, sicut istae conuertuntur
'homo currit', 'aliquis homo currit'; 'animal est homo', 'aliquod animal est homo'; 'animal non est homo',
'aliquod animal non est homo'. Et ad ueritatem talium sufficit quod subiectum et praedicatum supponant pro
aliquo eodem, si sit propositio affirmatiua et non addatur signum uniuersale a parte praedicati; quod dico propter
tales 'aliquod animal est omnis homo', 'aliquis angelus est omnis angelus'. Sed si talis sit negatiua, requiritur
quod subiectum et praedicatum non supponant pro omni eodem, immo requiritur quod subiectum pro nullo
supponat, uel quod supponat pro aliquo pro quo praedicatum non supponit. Et hoc quia ad ueritatem talium
sufficit ueritas cuiuscumque singularis. Sicut ad ueritatem istius
'aliquod animal est homo' sufficit ueritas istius 'hoc animal est homo' uel
'illud animal est homo'; similiter ad ueritatem istius animal non est homo'
sufficit ueritas istius 'hoc animal non est homo', quocumque demonstrato, et hoc quia semper ab
inferiori ad superius est bona consequentia sine distributione. Et hoc debet intelligi quando superius praedicatur
de inferiori, quia aliter de uirtute sermonis non arguitur ab inferiori ad superius. Et ideo si nullus homo nec
aliquod animal sit nisi asinus, haec consequentia non ualet 'homo non est asinus, igitur aliquod animal non est
asinus'. Similiter non sequitur 'homo albus non est animal, igitur homo non est animal' nisi ista propositio sit uera
'homo albus est homo'. Tamen affirmatiue bene sequitur, siue superius praedicetur de inferiori siue non, quia
semper, siue homo sit animal siue non, bene sequitur 'homo currit, igitur animal currit', similiter bene sequitur
'homo albus est animal, igitur homo est animal', siue homo sit albus siue non. Sic igitur patet quomodo indefinita
uel particularis est uera si subiectum supponat pro aliquo pro quo non supponit praedicatum. Hoc tame non
semper requiritur, sed quandoque sufficit quod subiectum indefinitae uel particularis iiegatiuae pro nullo
supponat. Sicut si nullus homo sit albus, haec est uera 'homo albus non est homo', et tamen subiectum pro nullo
supponit, quia nec pro substantia nec pro accidente. Ex istis patet quod si ista propositio 'Deus generat Deum' sit
indefinita, secundum unam opinionem superius dictam, debet simpliciter concedi quod Pater, qui est Deus,
generat Deum. Et eodem modo de uirtute sermonis posset ista concedi 'Deus non generat Deum', quia haberet
unam singularem ueram, scilicet 'Filius non generat Deum', similiter Spiritus Sanctus non generat Deum' -- Unde
hic arguitur ab inferiori ad superius â€šeilius non generat Deum, igitur Deus non generat Deum' sicut hic 'iste
angelus non intelligit, igitur angelus non intelligit'. Non tamen est intelligendum quod aliquid sit superius in
Deo et aliquid inferius, quia ista sperioritas et inferioritas non est nis inter terminos, siue termini sint
uoces siue conceptus siue intentiones animae. Tamen forte aliqui Sancti aliquando negant tales 'Deus non
generat', 'Deus non spirat' propter aliquos haereticos, ne scilicet uideantur negare istam 'Deus generat Deum'.
Tamen de uirtute sermonis non oportet secundum istam opinionem; secundum autem aliam opinionem aliter
debet dici. Secundo sciendum quod qui ponit quod omnis propositio est indefinita in qua subicitur terminus
communis sine signo, siue supponat personaliter siue simpliciter siue materialiter, consequenter debet dicere
quod non semper particularis et indefinita conuertuntur. Et hoc quando subiectum indefinitae supponit
simpliciter et subiectum particularis supponit personaliter; sicut istae duae non conuertuntur 'homo est species'
et 'aliquis homo est species', quia in ista 'homo est species' potest
'homo' supponere simpliciter, sed in ista 'aliquis homo est species' li homo propter hoc quod sibi additur
signum particulare et non comparatur ad aliquid pertinens ad signum, non potest supponere nisi personaliter. Et
ideo ista 'homo est species' est distinguenda, eo quod 'homo' potest supponere simpliciter uel personaliter; sed
ista 'aliquis homo est species'
non est distinguenda, quia li homo, propter hoc quod additur sibi signum particulare, non potest
supponere in ista nisi tantum personaliter. Tamen in ista 'aliquis homo: componitur ex termino communi et signo
particulari'
potest supponere personaliter uel materialiter, et ideo ista et consimiles sunt distinguendae sed aliae
non. Sed quid sufficit ad ueritatem talis indefinitae si sit indefinita? Dicendum quod ad ueritatem talis sufficit
quod pro eodem supponant subiectum et praedicatum si sit affirmatiua, uel quod non supponant pro eodem si sit
negatiua; sicut hoc sufficit ad ueritatem propositionis singularis, quia idem est iudicium de tali propositione et de
propositione singulari. Et ideo communiter ponitur quod talis propositio est singularis, et potest poni satis
154

