In codice Aug. interpolator addidit: Gregorius abbas efficitur; pro quo Chronicon S. Blasii Gregorius primus
abbas cellae S. Meginradi praeficitur; quod tamen fallit. Jam enim ad an. 945 in eodem Aug. alia manu notatur:
Thietlandus pater venit primus abbas hujus loci. Sed et haec nota perperam posita, cum jam Eberhardus abbas
vocetur in diplomate Ottonis I imp. an. 946 (Hartmann. Annal. eremi p. 46). Huic an. 958 mortuo successit
Thietlandus, abbas modo regens nominatus in alio diplomate ejusdem Ottonis an 961 (l. c. p. 63) ut adeo
Gregorius nec primus, nec an. 960 abbas esse potuerit.
Ita quoque rem enarrat continuator Reginonis ad h. a.; a quo tamen nonnihil dissentit Frodoardus in
Chronico ad a. 965. Caeterum synodus in qua depositus est Joannes, Romae habita est a die 6 usque 22 Nov.,
cujus acta quaedam habentur in fine Historiae Luitprandi. Hanc et in ea acta illegitima censet Baronius;
legitimam vero Fleurius, Turrecremata et alii veteres. Vid. Luitprandi Hist., lib. VI, cap. 6 et seqq.
[427]

Bullam hanc, d. III Id. Nov. a. 964, scriptam profert Hartmannus in Annalibus Eremi., p. 71, cui multa
opponunt critici in novo Chronico Einsidl. p. II examinata.
[428]

Primus hanc Vitam S. Brunonis, jubente Folcomaro ejus successore, scripsit Rotgerus seu Rogerus
monachus S. Pantaleonis Coloniae, quae exstat t. V Octobris Bolland. p. 698, et in Leibnitii scriptoribus Rerum
Brunsvicensium t. I, p. 273.
[429]

[430]

Hoc jam anno priore factum.

Nulla hoc anno eclipsis solis die 21 Nov.; bene vero 22 Dec., seu XI Kal. Januarii contigit, uti etiam in
nostris codicibus restituendum videtur. Hepidannus diem recte notat; in anno 970 fallitur.
[431]

[432]

Cuncta haec et sequentis anni Pagius cum Reginonis continuatore ad annum 965 et sequentem refert.

Otto an. 969 contra Graecos in Calabriam movit, demum a. 972 in Germaniam redux. Quae autem hic de S.
Udalrico narrantur, Ravennae contigisse scribit Vitae ejus auctor cap. 9, uti et cap. 10 ea quae mox de
Ingelenheimensi concilio subjiciuntur, t. II, Jul. Boll. p. 115, etc. Infra in Vita Hermanni pluribus examinabitur
Peiere comes, seu Adalberonis parentela.
[433]

[434]

Concil. Germ. t. II, p. 654.

Ottenbura D. Benedicti monasterium in Guntiana valle praedicto Adalberoni concessa erat; quo mortuo S.
praesul sibi eam impetravit et postea liberam monachis restituit. Vid. ejus Vitae cap. 10, t. II Jul. Boll.
[435]

Manu recentiore additur: Iste Burchardus fuit fundator monasterii montis Duelli, deinde a. 1005 illud
monasterium a divo Henrico Rom. imperatore ad Stein nuncupatum translatum est. Vid. de hoc Burchardo supra
ad annum 957 et infra ad Vitam Hermanni.
[436]

Pagius cum aliis eidem Donum II praeponit, eodem adhuc anno post tres pontificatus menses defunctum,
cui Benedictus VII successit.
[437]

Vitam ejus scripsit Udalricus I episcopus item Constantiensis, an. 1028 mortuus; quae exstat apud Pistorium
t. III, et alia in Leibnitii Script. Brunsvic., t. II.
[438]

[439]

Henricus Rixosus filius Henrici fratris Ottonis I, et pater Henrici sancti, postea imperatoris. Annal. Sax.

Habet hoc Burckardus de Casibus monasterii S. Galli (GOLDAST. t. I, p. 66): Hoc abbas Immo picturis
compsit et auro.
[440]

[441]

Otto filius Luitolfi dux Alemanniae. Vid. an. 973.
113

