885 Marinus papa obiit, pro quo Adrianus III, papa CXI, sedit anno uno, mensibus quatuor.
886 Imperator a papa invitatus Italiam venit. Romae quintus Stephanus post Adrianum sedit annis sex.
887 Richarda imperatrix adulterii cum Luitwardo Vercellensi episcopo incusata, aquino judicio se ab omni
virorum commistione integram et virginem. . . regina permansit. Imperator autem ab omnibus deseritur, et
Arnulfus fratris sui Carlomanni filius rex eligitur.
888 Carolus imperator jam privatus, Deo devote serviens, ut quidam dicunt, a suis strangulatus, obiit Idus
Januarii, et Augiae [631] sepelitur.
890 Arnolfus rex ex parte apostolici rogatur ut, Romam veniens, Italiam sibi de tyrannis defendat.
891 Arnolfus rex Nortmannos ad internecionem delevit.
892 Romae post Stephanum . . . mensibus septem.
893 Formosus papa Arnolfum regem ad suscipiendam et a tyrannis eruendam Italiam invitat.
896 Arnolfus rex tandem Romam venit, et a Formoso papa imperator coronatus est. Formosus papa die Paschae
obiit: pro quo sextus Bonifacius papa CXIV ordinatus, decima quinta die podagra defunctus est. Cui sextus
Stephanus papa CXV substitutus sedit annum unum, qui tyrannis favit.
898 Romae post Stephani interitum Romanus papa CXVI sedit mensibus paulo plus IV, et post hunc secundus
Theodorus papa CXVII sedit dies XX. Post quem nonus Joannes papa CXVIII ordinatus sedit annos duos.
899 Uta regina, adulterii incusata, LXXXII principum juramento absoluta est. Romae Benedictus . . . mensibus
quinque.
900 Arnolfus imperator Ratisbonae, ubi frequentius manebat, obiit VI Id. Decembr. [632]. Anno regni XII, pro
quo filius ejus Ludovicus puer regnavit.
902 Beringer, Reginolfus et Gerhardus, nobiles Germani, filii Atonis comitis et Adellindae occisi, apud
Buchaugiense coenobium virginum, a praedicta Adellinda constructum, sepeliuntur, ubi et ipsa mater postea est
sepulta.
904 Romae, etc., ut Aug.
905 Ut Aug.
906 Adalbertus nobilis et bellicosus de Babenberg Conradus aemulum suum, victum pugna, cum aliis multis
peremit.
907 Adalbertus, perfidia Hattonis archiepiscopi et Luitpoldi ad Ludovicum regem spe pactionis adductus,
decollari est jussus.
908 Hungarii Saxoniam et Thuringiam vastant. Luidpaldus occisus est. Regin. a. 907.
909 Hungarii Alamanniam vastant.
910 Hungarii Francos devincunt.
911 Ludovicus . . . annis septem. Burchardus dux Alemanniae in conventu suo occiditur.
912 Hungarii a Bajoariis et Alemannis juxta flumen Ine occiduntur. Ruodolfus rex Burgundiae obiit, pro quo
Ruodolfus filius regnavit annis XXV. Romae Anastasius secundus, papa CXXIII, sedit annis II, mensibus II.
Apud S. Gallum Notkerus, magister doctus, obiit.
913 Hungarii Alemanniam vastant.
914 Salomon Constantiensis episcopus est captus.
915 Romae, etc., ut Aug.
916 Hungarii totam Alemanniam igne et gladio vastant. Synodus coram misso apostolici Petro Ostiensi [633]
episcopo apud Atheim est habita, in qua synodo generali decreto sancitum, ut quicunque deinceps bannum ab
episcopo impositum corrupisset, per jejunium XL dierum in pane tantum et aqua et sale commissum lueret.
Apud S. Gallum . . . est inclusa.
917 Ab Hungariis Basilea destruitur. Erchanger dux et frater ejus decollantur.
918 Burchardus dux Alemanniae constitutus, etc., ut Aug.
919 Henricus comes . . . regnavit annis XVIII. Burchardus dux Alemanniae Rudolphum regem Burgundiae vicit.
920 Carolus rex . . . inclusa est.
923 Sanguis Domini . . . sicuti litteris inibi manifestatur.
924 S. Udalricus Augustae Vindelicae episcopus praefuit annos L.
925 Hungariis item Alemanniam vastantibus . . . virgo inclusa, a quodam eorum perempta, martyrio
coronatur . . . conservata est.
81

