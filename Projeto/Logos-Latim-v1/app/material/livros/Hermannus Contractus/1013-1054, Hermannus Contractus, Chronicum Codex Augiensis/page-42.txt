obsidens, jussos obsides dare et in jusjurandum subjectionis iterare coarctat. Ipse item Ludovicus et frater ejus
Carolus, rex Galliarum convenientes, debita sibi invicem relaxant et foedus pactumque innovant et confirmant
[304]. Annal. Fuld.---Augiae post Waldkarium abbas Hetto XV praefuit annis VII. Translatio S. Othmari in
basilicam sancti Galli [305]. Hepid.
865 Ruodolfus Fuldensis presbyter et monachus, doctor, poeta 152 et historicus satis doctus, VIII Idus Martii
obiit [306]. Arsenius episcopus, domni papae Nicolai legatus, pacem inter Ludovicum regem et fratrueles ejus
Ludovicum Italiae imperatorem (et) Lotharium redintegravit. Ipsique Lothario fidem connubii per sacramenta
XII principum suorum pollicenti, Thiotpirgam conjugem reconciliatam reddidit: Waldradam concubinam in
Italiam relegavit; multis etiam apud Carolum per Gallias dispositis, honoratus a regibus et donatus Romam rediit.
Annal. Fuld., Bertin.
866 Ludovicus Junior propter quaedam beneficia sua fratri Carlomanno data, patri Ludovico regi rebellare multo
studio molitus, et facile victus, tandem mediante Luitperto archiepiscopo patri reconciliatus est. Gundpaldus [al.,
Guntpoldus] miles Carlomanni contra ipsum pugnare ausus, amissis copiis victus, vix aufugit. Vulgari missis a
Nicolao papa et Ludovico rege praedicatoribus fidem Christi suscipiunt. Annal. Fuld.
867 Lotharius rex, promissis suis principumque sacramentis posthabitis, conjugem Thiotpirgam denuo injurians,
Waldradae revocatae clam se miscuit. Unde motus papa Nicolaus, missis ad diversos litteris, cum cunctis illum
[307] complicibus suis excommunicavit. Ruopertus [308] fortissimus de regno Caroli comes, alter sui temporis
Machabetis, qui Nortmannos et Brittones magnis saepe protriverat praeliis, apud Ligerim fluvium cum
Nortmannis fortiter dimicans, occubuit. Terraemotus magnus VII Idus Octob. factus. Annal. Fuld.
868 Synodus magna Wormatiae coram Ludovico rege collecta, et 153 multa inibi pro statu Ecclesiae decreta.
Concil. Germ. t. II, p. 307. Mense Maio [309] Romae defuncto papa Nicolao, Adrianus II sedit annis V, ad quem
cum Lotharius rex venisset, et frustra opitulante fratre Ludovico imperatore pro Waldradae matrimonio
sategisset, nihil profuit. Cometa visa, inundatio et illuvio magna facta, famesque, et pestilentia ingens secuta est.
Annal. Fuld.
869 Boemani Bajoariae fines infestant. Sorabi, et Suisli, itemque Boemani Thuringiam vastant. Carlomannus bis
numero copiis Rastizi pugna congressus vicit, et praedas ingentes abduxit, Gundacumque [310] perjurum refugam
suum, divinitus in pugna debilitatum, inibi occidit. An. Fuld. Lotharius rex cum complicibus suis se apud
Adrianum papam de illatis criminibus excusans, et corpus Domini temerarie ab eo accipiens, domumque rediens,
mense Julio [311] Placentiae periit, fautoresque sceleris pene omnes obiter [312] interiere, regnumque ejus patruus
Carolus invadens, Mettis se coronari, imperatoremque jussit appellari. An. Met. et Fuld. Interim Ludovicus rex
usque ad desperationem Ratisbonae aegrotans, thesaurosque suos ecclesiis pauperibusque dispensans, tres filios
suos cum totidem exercitibus contra diversos miserat hostes: a quibus Carolus caeteris junior, cunctis Rastizi
munitionibus captis, totam Marahensem regionem 154 ferro, igne praedaque vastavit. Carlomannus regnum
Zuentibaldi nepotis Rastizi nihilominus depopulatur. Ludovicus vero Sorabos, et eorum complices bis
pugnavictos ad deditionem compulit. Fames valida et pestilentia facta. Annal. Fuld.
870 Ludovicus rex ex infirmitate convalescens multos ex regno Lotharii ad se venientes suscepit: postea ad
colloquium obviam fratri Carolo venturus, de solario quodam [313] cum multis aliis, cadente aedificio, corruit, et
graviter colliso corpore, costisque confractis, dissimulato tamen dolore, crastino ad condictum venit, et cum
fratre regnum Lotharii aequaliter divisit [314]. Zuentibaldus cum regno suo Carlomanno se tradidit; unde Rastiz
iratus, prius eam dolo perimere, et, hoc non procedente, manifeste cum persequi statuit. Ille vero superior factus,
Rastizen victum comprehendit, et Carlomanno vinctum tradidit: a quo pervaso regno et Gazissius [315] in
carcerem missus, et Ludovico regi exhibitus, judicioque Francorum morti addictus, luminibus tantum oculorum
privari jussus est. Ipso anno Willipertus Agrippinae Coloniae archiepiscopus a Liutperto Moguntiense ordinatus,
[316] synodusque magna Coloniae [317] collecta, et multa pro statu Ecclesiae decreta, et ecclesia sancti Petri
dedicata est. Inter alia prodigia terraemotus facti sunt, et duae rutilae nubes, quasi ignea inter se tela emittentes,
se instar pugnantium commiscere visae. Annal. Fuld., Pith.
871 Ludovicus et Carolus propter quaedam beneficia sua, Carlomanno 155 fratri donata, contra patrem
Ludovicum regem rebellare molientes, vix tandem ab eo placari pacarique consentiunt. Zuentibald, perfidiae
incusatus, a Carlomanno in custodiam mittitur; sed crimine non probato, relaxatus ab eo et muneribus donatus
exercitusque ei auxilio contra Sclagamarum presbyterum, quem Marahenses invitum pro ipso ducem fecerant,
missus est. Qui dolose rediens et se in civitatem recipiens, ipsum auxiliatorem exercitum dolo circumventum,
paucis fuga elapsis vel comprehensis, prorsus delevit. Boemienses eruptionem molientes oppositis praediis [leg.
praesidiis] reprimuntur. Annal. Fuld.---Constantiae Salomon episcopus obiit. Augiae Heitoni abbati Ruodho XVI
(succedens) praefuit annis XVII. Apud sanctum Gallum Yso magister obiit. Hepid.
872 Basilius imperator Graecorum inter alia munera crystallum grandem cum portione Dominicae crucis non
modica, auro et gemmis pretiosis ornatam Ludovico regi misit. Ludovicus rex, pacificatis secum et inter se filiis,
regni post se partitionem disposuit. Exercitus contra Marahenses missus, cum sine duce sibi dissentiret, ab
hostibus victus, caesus et ludibrio habitus, turpiter aufugit. Liudpertus archiepiscopus cum exercitu in Boemanos
42

