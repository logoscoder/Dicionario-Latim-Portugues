Sequenti tempore quadragesimali imperator Ravennatem archiepiscopum Henricum promovit, et Nitzo [al.,
Nitherus] Frisingensis episcopus, prius ex superbissimae vitae habitu ad humilitatis et religionis speciem
conversus, ac denuo ad pristinae conversationis insolentiam reversus, cum eum jussu imperatoris Ravennam
perduxisset, subita inibi morte periit [567].---Imperator paschale festum Nemeti egit, indeque, ut aiunt, locum
illum, 229 patris matrisque suae sepultura praeditum, magis magisque parvipendens, subiratus episcopoque loci
illius infensus discessit.---Iisdem diebus Bonifacius, ditissimus Italiae marchio [568], imo tyrannus, insidiis a
duobus exceptus militibus sagittisque vulneratus, et mortuus Mantuae sepelitur.---Cum imperator circa
litaniarum tempus Solodori colloquium haberet, quidam ex Burgundionibus offensi inde discedunt, sed non
multo post aliqui ex illis ad gratiam ejus redeunt. Inde ipse, cum Turegi Pentecosten peregisset, in Pannonicam
itidem expeditionem proficiscitur [569].---Ubi, Andrea Hungarorum rege pacis pactum parvipendente,
Brezzizburch castrum imperator obsessum multis machinis oppugnavit, sed nullo modo capere potuit. Interim
domnus papa Leo ab Andrea accitus, cum pro pace componenda laborasset, imperatorem ab obsidione
devocavit, utpote sibi per omnia consentaneum. Sed econtra Andream, consiliis suis et versutiis sese experiens
deludentem [570], illum excommunicare minatus est: et sic cum imperatore inde discessit, et aliquantulum
temporis cum eo mansit. Ipsis diebus imperatrix iterum filium, qui Conradus postea vocatus est, imperatori
peperit.
230 Discordia inter Gebhardum Ratisbonensem praesulem et Conradum Bajoariae ducem mota et agitata est.
Reliquiae S. Zenonis ad Ulmam a Verona translatae sunt, et plurimis, ut fama divulgavit, claruere miraculis.
Constantiae basilica S. Mariae corruit.
(Incipit hic alter codex Gottwicensis, cum Murensi per duos hosce annos conspirans, quamvis ipse haec
Bertholdo ascribat, cui etiam tribuuntur apud Urstisium, qui ab hoc anno Bertholdi, seu potius Bernoldi
continuationem inchoat. Vid. anno priore, p. 127. Ita autem Bernoldus ad hunc annum: Imperator cum domino
papa . . . aliquandiu detinetur, ut Mur. Imperator Henricus habito . . . subjectionem promitti fecit, ut Mur.
Hazilinus etiam Babenbergensis episcopus infamis moritur.)
1053 Imperator cum domno Papa Natalem Domini Wormatiae egit, ubi cum papa, sicut dudum incoeperat,
Fuldensem abbatiam, aliaque nonnulla loca et coenobia, quae S. Petro antiquitus donata feruntur, ab imperatore
reposcens exegisset, demum imperator pleraque in Ultraromanis partibus ad suum jus pertinentia pro Cisalpinis
quasi per concambium illi tradidit, eique contra Normannorum violentiam propulsandam auxilia delegavit. Ea
siquidem gens a temporibus prioris Henrici regis [571] in partes Calabriae, Samniae Campaniaeque confluxit; et,
quia indigenis contra 231 Graecorum et Sarracenorum incursiones audacter praeliando auxiliabatur, primo
gratanter accipitur. Postea vero pluribus eorum ad uberem terram concurrentibus, viribus adaucti ipsos indigetes,
et eorum res violenter possedere. Leo Ost. l. II, c. 84.---Unde domnus papa cum pluribus Theutonicorum Romam
rediens, post Pascha contra Normannos exercitum movit. Sed, exercitu ejus partim fugato, partim occiso a
Normannis, ipse papa in quodam castello ab eis obsessus, cum, expugnata jam jamque munitione, necessitate
coactus communionem eis prius interdictam reddidisset, acceptus ab eis, Beneventum tamen cum honore
reducitur ibique ne rediret, aliquandiu detinetur. Otto Frising.---Ipsis diebus quidam lacus, quos Julius Caesar
perpetuo, ut putabatur, quadro opere fertur obstruxisse, nimia aquarum inundatione effracti, Narniam flumen
Tiberimque ultra modum exundare fecere, subitaque illuvione multa aedificia, ipse pons Narniensis dirutus,
multique mortales 232 assumpti sunt. Imperator in Saxonia apud Meresipurch, commorante secum rege
Danorum, Pascha egit, ipsisque diebus Conradum Bajoariae ducem, cui jam prius infensus erat, incusatum,
quorumdam principum judicio ducatu privavit. Quo tempore et majores et minores regni imperatorem se ipso
multum deteriorem fore causabantur. Et hoc et superiori anno frugum penuria facta est non modica. 233
Werinharius Augiensis monachus admodum doctus et vere religioni deditus, studio vitae perfectioris flagrans,
peregrinando in Jerusalem pro Christo peregre profectus est, et illic etiam in agro Acheldemach [Haceldama]
obiens feliciter sepelitur. Cujus exemplum plures tandem secuti---sunt. Imperator Henricus, habito apud
Triburiam conventu, filium suum aequivocum regem a cunctis eligi, eique post obitum suum, si rector justus
futurus esset, subjectionem promitti fecit. Illuc Conradus dudum Bajoariae dux dum non venisset, et Hungaris se
adjungere tentasset, quibusdam 234 suis possessionibus ab imperatore privatus est. Ibi etiam legati Andreae regis
Hungarorum, qui pro pace componenda advenerunt, [re] composita ab imperatore remissi sunt. Hacilinus
Babinbergensis episcopus infamis moriens locum dedit [572].
1054 Imperator vero in Bajoariam veniens, ducatum ejus provinciae filio suo aequivoco tradidit. Sicque, in
eadem commorans provincia, Natalem Domini in villa Ottinga egit, ibique Babenbergensem episcopatum
Adalberoni consobrino suo [573] donavit, et sic, per Alemanniam transiens, Turegi Quadragesimam inchoavit.
Moguntiae autem Pascha celebravit, ubi Theobaldus Odonis filius, ad eum de Galliis adveniens, miles ejus
efficitur.---Dominus papa tandem instante paschali tempore Romam reversus aegrotans, 235 invalescente in dies
languore, glorioso exitu, cunctis prius benedicens et admonitis valedicens, et S. Petro peccata sua confessus, et
devotissime se illi commendans, XVI Kal. Maii obiit, et in basilica S. Petri juxta S. Gregorii sepulcrum sepultus
miraculis claruisse memoratur.---Gotifridus dux iterum rebellare imperatori molitur, et, clam Italiam ingrediens,
61

