Pugna haec ex Fredegarii continuatione contigit die Dominica in Quadragesima, XII Kal. April. quae illo
anno non erat Dominica Palmarum, sed Passionis. Annal. Petav.
[195]

Hoc anno 717 factum, victoria vero contra Hilpericum a. 719, Clotarius vero hic ex Dagoberti II stirpe
prognatus dicitur. Vid. Breviar. Reg. Franc.
[196]

Ordinationem hanc Mabillonius saec. III Bened. p. II, ad annum 722. revocat; verum ex ipsius Gregorii
litteris, indictione VI datis, liquet id anno 723 factum esse, ac Bonifacium tunc non pro Moguntina Ecclesia, sed
veluti episcopum nulli adhuc sedi addictum fuisse ordinatum.
[197]

Scilicet Regionarius, Meltensis in Vita dictus a Castello Melteshem prope Gamundium in ducatu Bipontino,
ubi ultimum vitae exegit. Gerberti disquisit. 1 in Liturg. Alem., t. I, p. 37, et Hist. Silv. N., t. I, p. 75.
[198]

[199]

Haec prius Sintlacis Augia ex possessore, ac dein Augia dives ex amplis donationibus dicta.

Recentior manus addidit annis tribus, pro quo Bernoldus habet anno tertio, scilicet ab introitu S. Pirminii in
Alamanniam circa an. 722. Quanquam alias ex Hermanno certum sit illum tribus tantum annis, ab an. 724 usque
727, in Augia substitisse, exinde a Theodebaldo pulsum. Aliter sensisse videri posset Bouquet, qui in excerptis
Hermanni (t. III collect. p. 330) ejus Chronologiam alteravit, Pirminii ejectioni annum 733 in margine
apponendo. Sed illam annorum mutationem Caroli Martelli facta tantum concernere, praemissus huic tomo index
chronologicus prodit, ubi, quae Pirminium ejusque successorem Etonem seu Hettonem spectant, iisdem cum
Hermanno annis adnotantur; quod haud advertit Cl. Grandidier, cui Bouquetius dicti Hettonis initium
Argentoratensis episcopatus ad annum 739 reposuisse visus est (Histoire de l'Eglise de Strasbourg, t. I, p. 270),
quamvis hic Addas dictus jam memoretur in epistola Gregorii III (Mabill. Act. SS. IV p. 42, an. 738).
Theodebaldus vero hic notatus, Gothefridi ducis Alamannorum an. 709 mortui filius (non autem Luitfridi seu
Lantfridi, ut scribit Hepidannus in Annal.) utrum propria, seu Landfridi tunc ducis, a. 730 juxta Hermannum
defuncti, auctoritate, quod videtur Schoepflino, Pirminium Augia expulerit, variant scriptores. Cointius (Annal.
Franc.) factum hoc ad an. 730 refert, quo Theodebaldus, mortuo Lantfrido in ducatu et odio contra Carolum
Martellum successerit, unde et Pirminio sex regiminis annos tribuit, Ettoni vero quatuor tantum. Verum contra
communem Hermanni aliorumque sententiam aliis argumentis agendum fuisset Cointio; potuit enim
Theodebaldus cum Lantfrido tunc rebellante contra Carolum conspirasse, etiam si dux necdum fuerit, nisi ut
ducis filius; quo forte sensu etiam hic ab Hermanno Bertholdus et Nebi, qui aliis perperam Vehi dicitur,
principes appellantur, tanquam alicui districtui Alemanniae dominantes. Bertholdus certe a Bernone in Vita S.
Meginradi (Mabil. saec. IV, p. II) nobilissimus Alamannorum dux appellatur. Nebi vero, quod testatur Theganus
de Vita Ludovicii Pii, c. 2, filius erat Houchingi, qui patrem pariter habebat Gothefridum ducem, ut adeo
Theodebaldi fratruelis fuerit Nebi, qui Pirminium in Augiam induxit, ille vero expulit. Nebi quoque dux
appellatur a Walafrido de Mirac. S. Galli l. 2, c. II.
[200]

Est hic is ipse Lantfridus a Carolo an. 725 et h. a. devictus, teste Alberico monacho in Chronico, in Leibnitii
accession. hist. Aliis Luitfridus dicitur Adalberti ducis filius.
[201]

[202]

Pagus seu vallis in majore Alemanniae pago Durgaugiensi in Helvetia, hodie Canton Uri.

Hic Adda vocatur in epistola Gregorii III inter Bonifacianas 129, et Eddanus in praefatione concilii
Germanici an. 742: Concil. Germ., tom I, p. 48.
[203]

[204]

In marca Brisgoviae et Ortenoviae ad radices Nigrae silvae. Hist. ejusdem silvae, t. I, p. 56, seqq.

Hic primo Hermannus episcoporum Constantiensium seriem orditur. In Gallia Christiana, t. V, p. 894, inter
Audoinum et Ernfridum Radottus episcopus ponitur, in epistola Gregorii III an. 738 ad Bonifacium notatus.
[205]

Varie castri hujus nomen exprimunt auctores, quod Osnabrugam esse plerique existimant, alii arcem
Hochsiburg in Mendensi ad Weseram intelligunt. Fabric. Orig. Sax., l. I.
[206]

98

