sacramento firmare coegerunt: unde idem papa commotus ecclesiam sancti Petri, omnibus thesauris Lateranis
translatis, clausit divinaque inibi officia celebrare prohibuit, ipseque per mare Tyrrhenum Gallias adiens, totum
pene inibi moratus est annum. Deinde assumpto secum Bosone quodam, qui propria uxore veneno necata, filiam
Ludovici Italiae imperatoris vi rapuerat, quemque Carolus Provinciae praefecerat, Romam rediit ipsique regnum
Italiae subjicere et Carlomanno auferre studuit. Eclipsis solis VII [329] Kal. Novemb. post nonam horam facta,
magnaque hominum et boum pestilentia. Annal. Fuld.
879 Carlomannus rex Bajoariae paralysi dissolutus usum loquendi amisit: ad quem Ludovicus frater visendum
veniens, regnum Bajoariae disposuit. Annal. Fuld. ---161 Ludovicus Ballius filius Caroli rex Galliarum III Idus
April. [330] Compendii obiit ibique sepelitur; Carolo filio posthumo relicto duobusque aliis non legitima conjuge
natis, Ludovico scilicet et Carlomanno in regnum illi succedentibus. Annal. Bert. ---Quo mortuo Ludovicus rex
Germaniae statim contiguam sibi Galliam Belgicam petit, indeque rursum in Bajoariam a quibusdam vocatus,
quae videbantur, disposuit, fratremque Carlomannum aegrotum, scripto ei res suas, quia lingua non potuit,
commendantem invisit, eique ministraturos principes nonnullos deputavit. Itemque missis copiis Hugonem
Lotharii regis ex Waldrada filium, in Gallia Belgica tyrannidem exercentem, cum suis compressit. Boso
Burgundia invasa tyrannidem exercet. An. Fuld. Met.
880 Hiems prolixa et nimis frigida facta. Ludovicus rex Germaniae in Gallias veniens et filios Ludovici Balbi ad
se venientes suscipiens, pacem cum eis fecit totumque Lotharii regnum sibi subjicit. Ipse inito cum Nortmannis
qui in Scilta [331] fluvio residebant, praelio plus quam quinque millia ex eis occidit ibique Hugo ex concubina
filius ejus cecidit. Item Nortmanni inita cum Saxonibus pugna victores, duos episcopos [332], XII comites, XVIII
regios milites cum secuta magna multitudine peremerunt et captivos multos duxerant. Sorabi, Dalmatae,
(Dalemincii) et Boemani Sclavi collecto exercitu Thuringiam juxta fluvium Salam populati, a Popone marchione
circumventi, omnes perempti sunt.---Carlomannus rex Bajoariae fortis, prudens et pius, XI Kal. [333] April. 162
apud villam Otingam obiit et sepelitur. Ludovicus rex Germaniae frater ejus, missis item contra Hugonem in
Gallias copiis, cruentam adeptus est victoriam. Ejus item auxilio freti filii Ludovici Balbi, Bosonem tyrannum
ultra Rhodanum persecuti, in Viennam compellunt et Madasconam urbem captam subjiciunt.
Nortmanni Gallias itemque Fresiam igne, praeda caedeque vastantes, tandem Noviomagum muniunt et in palatio
regis hiemare disponunt: contra quos Ludovicus moto exercitu, impediente hieme, parum proficere potuit.
Magna sterilitas frugum Germaniam afflixit. An. Fuld., Reg. a. seq.
881 Hiems item saeva et prolixa magnaque fames facta. Ludovicus rex Germaniae Hugonem ad deditionem
venientem benigne suscepit, rursumque rebellantem persecutus in Burgundiam pepulit. Ludovicus rex Galliae
cum Nortmannis pugnans novem millia equitum victor prostravit; illi vero collectis rursum copiis regnum
Ludovici regis Germaniae petunt; Cameracum, Trajectum, Hispanicum [leg. Hasbanicum] pagum, Ripuariam
totam, Prumiam, Stabulaum, Mamuldarium [leg. Malmundarium], Indam et alia perplura loca vastant;
Aquisgrani in capella regis equos suos stabulant; Coloniam Agrippinam et Bunnam una cum ecclesiis incendunt;
contra quos Ludovicus rex cum morbo detentus venire non posset, exercitum misit. Terraemotus interim magnus
III Kal. Jan. Moguntiaci factus. Eodem anno Carolus rex frater Ludovici Italiam petens Romamque veniens, una
cum regina Richgarda imperiali unctione a Joanne papa coronantur [334]. Annal. Fuld., an. praec.
163 882 Cometa ultra modum comas spargens XV Kal. Febr. visa. Ludovicus rex Germaniae, crescente morbo,
XIII Kal. Febr. [335] defunctus, et Lauresham, juxta patrem aequivocum sepultus est. Quo audito exercitus contra
Nortmannos missus, infecto negotio, rediit. Nortmanui vero, nullo resistente, residua circumcirca vastantes,
Walach [336] Metensem episcopum incaute occurrentem occidunt; et inter alia Treverensem quoque urbem,
fugatis et occisis civibus, Nonis Aprilis [337] incendunt, vastataque et incensa regione in munitionem suam, quae
Ascaloha [338] dicitur, juxta Mosam fluvium redierunt. Annal. Fuld.---Carolus imperator de Italia reversus,
habito Wormatiae conventu regnoque fratris accepto, magno collecto exercitu Nortmannos cum regibus suis per
XII dies obsedit: cumque magno aestu et fetore praeter mutua tela utrinque vexarentur, et immensa tempestate
horridaque grandine XII Kal. Augusti exorta perturbarentur, visa expugnandi difficultate, petentibus hostibus
pacemque deinceps regno ejus sacramento pollicentibus, datis obsidibus, cum rege eorum Sigefrido [339]
mutuum colloquium 164 habuit, eumque Christianitatem professum de baptismo suscepit, datisque mutuo
muneribus et firmata amicitia digressi sunt. Orto inter Saxones et Thuringios bello, Saxones superiores exstitere.
Pestilentia magna in Bajoaria facta. Annal. Fuld., Bert., Met., Reg.
883 Carolus imperator, celebrato in Alamannia Natale Domini, ad sancti Galli quoque coenobium venit ibique
petente Hardmoto abbate jam sene Bernhardum pro eo abbatem constituit, qui eidem loco VII annis praefuit:
ipseque Ratisbonae Pascha egit. Ratpert.---Romae Joannes papa, dato sibi a quodam propinquo suo veneno, cum
adhuc victurus putaretur, malleo percussus in cerebro exspiravit; percussorque ejus, concurrente turba, eadem
hora a nullo laesus cecidit mortuus; et Martinus [340] archidiaconus papa CX, factus, praefuit anno I, mensibus
VI. Imperator Carolus iterum in Italia obviam papae pergit et Widonem ducem reum majestatis accusatum
fugientem persequi jussit. Pestilentia exercitum vexavit. Item Saxones cum Thuringiis et Popone [341] pugnantes
vincunt. Nortmanni item Prumiam petentes a Heinrico marchione Poponis fratre ad internecionem caesi sunt.--Ludovicus rex Galliae, postquam regnum fortiter rexit et defendit, defunctus et Parisius sepultus est sexto regni
44

