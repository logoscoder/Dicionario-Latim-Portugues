Beda, hist. Angl.---95 Apud Francos Charibertus regulus, frater Dagoberti, moritur, et regnum ejus ac thesauros
Dagobertus frater accepit. Fredeg. chr. a. 631. Tres exercitus a Dagoberto contra Samonem et Sclavos diversis
partibus missi, unus Francorum victus, duo Suevorum et Longobardorum victores redierunt. Fred. chr. a. 631.
634 Calamitosus iste annus fuit Anglis tam regum apostasia et perditione quam barbarica et crudeli, quam a
Ceadwalda pertulerant, vastatione. Sed statim Oswald tertius filius Edilfridi christianissimus, paucis collectis in
Domino confisus, et adorata, quam erexerat, lignea cruce, audacter cum Ceadwalda pugnam iniit; eoque victo,
provincia et fratribus vindicatis, paternum regnum VIII annis plenus pietate nobiliter rexit. Beda, hist. Angl.--Samo cum Sclavis Thuringiam vastat. Saxones, Sclavis se resistere pollicentes, tributo D vaccarum, quas Francis
annuatim solvebant, a Dagoberto, absolvuntur. Fred. chr. a. 631.---In Italia mortuo Harialdo, rege
Longobardorum, Rotharius [al., Rotharis], a Gundeberga maritus assumptus et rex electus, regnavit annis XIII.
Paul. Diac. a. 636.
635 Per haec tempora, cum Sergius Constantinopolitanus, adnittente Cyro Alexandrino haeresim Acephalorum
instaurans, unam in Christo divinitatis et humanitatis voluntatem et operationem dogmatizasset, ipsumque
imperatorem seduxisset, ab apostolica sede damnatus est. Bed. chr., al. a. 634.---Sclavis cum Samone
Thuringiam et confines pagos incursantibus, Dagobertus filium suum parvulum Sigebertum, Pippino et Adalgiso
ducibus, et Chuniberto archiepiscopo Coloniensi commendatum, Austrifranciae regem fecit, eique sedem Metis
dedit, principibusque ut terminos regni Orientalis deinceps tuerentur persuasit. Fred. chr. a. 633.
636. Dagoberto regi Clodoveus, seu Ludovicus filius ex Nanthilde regina nascitur; cui non multo post regnum
suum occidentale destinavit et confirmavit. Fred. chr. a. 633.---Ratolfus [al., Radulfus] dux Thuringiae 96,
Sclavis saepe congrediens, victor eos fugabat. Unde elatus, ut regi suo rebellare tentaret, sensim animos
attollebat. Fred. chr. a. 633.
637 Constantinopoli Heraclius imperator, a Sergio Constantinopolitano episcopo in haeresim, ut aiunt, prius
inductus, moritur. Pro quo filius ejus Heraclonas [al., Heracleonas] cum matre Martina annis II imperat.
Theoph.; al. a. 641; vid. a. 639.---Per haec tempora Rotharius rex Longobardorum quamvis Arianus, justitiae
tamen amator leges Longobardorum scripsit. Ipse etiam nonnullas Romanorum urbes cepit, et Ravennatibus
pugna confligens, VIII ex eis millia occidit, reliquosque fugavit. Paul. Diac. a. 643.
638 Romae defuncto papa Honorio, cessavit sedes apostolica annum I, menses VII, dies XIV, quia
Constantinopoli auctoritas imperialis morte principum nutabat [164]. Anast.---Quo tempore Lateranensis
thesaurus a Mauricio chartulario, et Hisacio [al., Isaacio] patricio exarcho Italiae direptus et distractus est.--Wascones rebellare tentantes, misso a Dagoberto exercitu, perdomiti sunt. Britonum rex ad Dagobertum veniens
humiliter ei satisfecit, et pace impetrata rediit. Fred. chr. a. 635.
639 Constantinopoli mortuo Heraclona imperatore, frater ejus Constantinus regnavit menses VI [165]. Paul.
Diac. In Britannia Eadbald rex Cantuariorum Anglorum decessit, eique filius Erchanbertus successit annis XXV.
Beda, hist. Ang.---Wascones a Dagoberto pro rebellione sua veniam precantur et impetrant. Fred. a. 636.
97 640 Constantinopoli post mortem Constantini imperatoris filius ipsius Constantinus, qui et Constans, regnavit
an. XXVIII a. seq.---Romae Severinus papa LXXIII sedit mensibus II, diebus IV, vir sanctus, mitis et pius; post
quem cessavit episcopatus mensibus V. Anast.---Dagobertus rex anno regni XVI moritur, et in suburbano
Parisiaco in monasterio S. Dionysii summo studio a se constructo, ornato et ditato, et ad institutionem
Agaunensis monasterii ordinato sepelitur; cum quo pariter regni Francorum virtus et dignitas collapsa paulatim
deficiebat, et pro eo duo filii ejus Sigebertus et Ludovicus regnum patris obtinuerunt. Fred. chr. a. 638.
641 Romae Joannes quartus [166], papa LXXIV, sedit anno I, mensibus fere X, qui missa multa pecunia multos
captivos in Histria et Dalmatia a barbaris redemit, et basilicam sanctorum martyrum Venantii, Anastasii et Mauri
construxit et ornavit. Anast.---Ludovicus, seu Clodoveus infans, regnante matre Nanthilde, regno occidentali
praeponitur. Fred. a. 638.---In Hispania Sentila [al., Chintila] rex Gothorum moritur, pro quo Tolga puer regnum
accepit. Quo non post multum deposito et detonso, Chindasindus [al., Chindasuindus] regnum assumens,
superbiam Gothorum, trucidatis primoribus, nimis humiliavit. Fred. a. 640 et seq.
642 Romae Theodorus papa LXXV sedit annis VI, mensibus fere VI. Hic corpora sanctorum Primi et Feliciani
levavit et in basilica S. Stephani protomartyris sepelivit; ecclesiam sancti Valentini via Flaminia, oratorium
sancti Sebastiani Lateranis, oratorium S. Eupli ante portam S. Pauli fecit et inter alia bona constans in fide
haereticos damnavit. Anast.---98 In Britannia Oswald rex Anglorum piissimus pro patria contra Pendanum
regem Merciorum paganum pugnans occubuit, et plurimis post mortem miraculis claruit; pro quo frater ejus
Oswi regnavit annis XXVIII. Beda, hist. Angl.
643 Hoc tempore Mauricius chartularius tyrannidem affectans, missis ab Hisacio [al., Isaacio] patricio militibus,
Romae comprehensus et abductus juxta Ravennam decollatus est. Nec multo post ipse Hisacius morte apud
Ravennam periit, et pro eo Theodorus Italiae exarchus ab imperatore missus est [167]. Aega. major domus
Ludovici, vir strenuus et religiosus, obiit, post quem Erchonaldus [al., Erchinoaldus, item vir laudabilis major],
domus efficitur. Fred. chr. a. 640.
27

