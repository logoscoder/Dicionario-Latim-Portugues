interfuit, cui Rothaldus subscribitur (Concil. Germ. t. II, p. 65). Hic etiam procul dubio Rothaldus episcopus est,
qui Bernardi Italiae regis conjurationem eidem Ludovico an. 817 primus detexit, ut habet hujus imperatoris Vita.
(Bouquet, t. VI, p. 101.) Quin a Peroto adhuc an. 840 Rotaldus Veronensis episcopus nominatur. (Coint., t. VIII,
p. 375.) Exinde jam an. 844 Anastasius in Sergio II profert Aginum seu Agnimum, aut Eginonem Veronensem
episcopum in coronatione Ludovici regis. (Coint. l. c, p. 710.)
Ratoldus igitur interea temporis senio jam gravatus, episcopatu abdicato, exemplo antecessoris sui Eginonis, in
Augiense suum coenobium recessisse videtur. Certe utrumque Augiae alumnos seu monachos arguit Mabillonius
(Annal. Bened. t. II, p. 390 et 531), vix enim alia foret ratio, cur ambo hi Veronenses episcopi tantum erga
monasterium hoc affectum ostenderint atque inibi vitam claudere voluerint. Facto annorum computo Ratoldus ut
minimum centenarius an. 874 obiisse dicendus est, siquidem Eginoni an. 802 suffectus sit. Idem annus 874
Ratoldi emortualis habetur etiam in Annalibus Weingartensibus (Mabill., Ann. l. c. p. 368), qui cum post an. 877
terminentur, obitum hunc extra dubium ponunt. Hic idem annus legitur etiam in Chronico S. Galli apud
Duchesne, t. III. Unde mirum quod in libello Fraternitatum San-Gallensium (Goldast. t. II, p. II, p 152) legitur:
Anno incarnat. Dom. DCCCLXXX, indict. II (III), venit Rathold nobilissimus Alamannorum Veronensis
Ecclesiae pontifex ad monasterium S. Galli et depositionis ejus festivitatem . . . celebravit . . . quem abba
Bernhardus . . . in orationis suae communionem suscepit. Quod certe de Ratoldo priore intelligi nequit, quippe
jam ante decennium defuncto, praeterquam quod aetas nimis provecta id non permittat; nec ipse San-Gallensium
communione indiguisset, utpote ceu Augiensis monachus ejusdem jam particeps. Nullus quoque hujus nominis
episcopus Veronae tunc erat, sed Adelardus: nisi id de Rotaldo secundo accipi velit, quem Ughellus ex Peroto
inter illius Ecclesiae episcopos ad an. 840 numerat. Cum vero ab an. 844 alii episcopi ibidem praefuerint, non
video ubi interea per 40 annos delituerit iste Rotaldus II. Unde aut annus et abbas in citato textu, aut Ratoldi
nomen in mendo cubat [ Quae hic de Ratoldo dixerat, in Addendis et corrigendis replicavit Ussermannus his
verbis: «Notavit Hermannus ad an. 874 obitum Ratolfi Veronensis episcopi, quem tamen in subjunctis notis
adhuc an. 885 in vivis fuisse ex libello Fraternitatum San-Gallensium apparere diximus, simulque mendum
quoddam ibi subesse conjecimus; quod etiam interea aliunde deprehensum. Inter antiqua enim confraternitatum
monasterii S. Galli documenta in vetusto regulae codice membranaceo notatur copia confraternitatis initae inter
illud monasterium et episcopos Ratpoltum Trevirensem et Luitwardum Cumanum, an. 886, sub Bernardo abbate.
Unde vel codex, vel ejus editor Goldastus pro Ratpoldo seu Ratbodo Trevirensi legisse videtur Rutholt
Veronensis; quod eo verosimilius est cum mox postea apud Goldastum VIII Kal. Julii anno 885 legatur obitus
Liuchwardi Cumam episcopi, cum San-Gallensibus confoederati, ubi nec in anno, nec in nomine difficultatem
reperio: facile enim in cifris Romanis numerus unarius I addi vel omitti potuit, prout etiam qui hic Ratpoldus
vocatur, in Gallia Christiana, tom. XIII, Rabodus dicitur, pro diverso nempe nomina propria affinia exprimendi
modo. Caeterum Liutwardus hic in serie Cumanorum episcoporum in Ughelli Italia sacra tom. VI supplendus
est.»]. Quod postremum mihi vero admodum simile videtur ex Ekkehardo Juniore, qui in Vita B. Notkeri Balbuli
cap. 11 (Goldast t. I, p. 231) Petrum Veronensem episcopum inopinatum ad S. Gallum venisse scribit, et quidem
eodem modo quo scilicet Adalbero Augustensis antistes locum S. Galli in die festivitatis ejus orandi gratia
adiisse cap. praec. perhibetur. Quod in libello Fraternitatum ad annum 908 refertur, ut tamen quae de Petro
narrantur, prius fieri potuerint; nec enim ordinem semper observat Ekkehardus; mox enim cap. 13 refert factum
sub novo abbate Bernardo an. 883, quo Carolus Crassus teste Hermanno apud S. Gallum erat. Ut enim ex tota
narrationis serie liquet, quae hic describuntur, Notkeri Balbuli temporibus contigerunt, qui teste Hermanno an.
912 obiit. Cum igitur Petrus Veronensis circa haec tempora S. Gallum inviserit, Ratoldus autem tum mortuus
jam fuerit, forte haud multum aberraverit, qui Ratoldum loco Petri positum fuisse diceret. Sed et hic prior redit
difficultas, nullus enim Petrus legitur in Veronensium episcoporum catalogo, nec ante nec post haec tempora;
nisi quis sustinere velit, Adelardo episcopo a. 877 a papa excommunicato Petrum fuisse suffectum, de quo tamen
nulla alibi memoria.
[322]

Haec uxor erat Ludovici Germanici regis.

Nitensis pagus, etiam Niddegowe dictus, in Wetteravia erat, de quo vid. Besselii Chron. Gottwic. t. II, p.
709. In eo situm erat Ascabrunnon seu Aschenbrunnon, uti in diplomate Henrici II imp. a. 1008 vocatur, quod
hodie est Eschborn, inter Francofurtum et arcem Cronbergam.
[323]

Annales citati Carolum filium a patre primo in Italiam missum perhibent, cui tamen postea Carlomannus in
auxilium submissus est: Verum totam rem pro partium studio diversimode narrant Annales Fuldenses et
Bertiniani. Medius incedit Andreas presbyter, Ravennas synchronus, in Chronico apud Mencken t. I.
[324]

106

