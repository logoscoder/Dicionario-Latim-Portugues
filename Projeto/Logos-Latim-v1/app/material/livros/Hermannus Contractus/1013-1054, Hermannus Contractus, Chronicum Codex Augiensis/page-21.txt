uxorem accepit [115], et secuto tempore Chilpericus frater ejus Gielswindam [al., Gailesuintha] sororem Brunae
conjugem accepit, quam postea suasu Fridegundis concubinae noctu strangulavit; cujus etiam astu Audoveram
reginam, commatrem suam factam, repudiavit, et multa mala fecit. Greg. Tur. a. 566, seq.
74 564 Constantinopoli Justinianus imperator anno imperii XXXVIII decessit; pro quo Justinus minor annis XI
regnavit, homo iniquus et avaritiae ultra modum deditus. Evagr. l. V, c. 1, a. seq. His temporibus immensa
pestilentia et mortalitas totam Italiam et maxime Liguriam incredibiliter vastavit. Paul. Diac. hist. Longob.
565 Sanctus Columba presbyter et abbas, de Hibernia veniens, Brittannis verbum Dei praedicat. Bedae epit. His
temporibus Narses patricius Sindwaldum regem de reliquiis Herulorum in Italia sibi rebellantem pugna vicit et
captum alta trabe suspendit. Mar. Av. a. seq. Qui divitiis auctus magnam a Romanis passus invidiam, apud
Augustum criminatus, et ad id adductus est ut relicta Roma in Campaniam subsecuti [116] secederet, eique
Longinus successor in Italiam mitteretur. Paul. Diac. Mar. a. 568.
566 Romae Joannes tertius papa LXIII sedit annis ere XIV. Qui ecclesiam Philippi et Jacobi apostolorum, quam
decessor ejus Pelagius coeperat, perfecit et dedicavit [117]. Anast. Bed.
567 Narses eunuchus et patricius, qui Italiam a Gothis aliisque hostibus liberaverat, et multum pro republica
laboraverat, a Justino Augusto et Sophia uxore ejus injuriis lacessitus, Longobardos, qui in Pannoniis habitabant,
ad vastandam et possidendam Italiam invitavit, missis eis de ubertate Italiae fructibus terrae atque muneribus.
Paul. Diac. l. II, c. 5.---Multa prodigia, et praecipue igneae acies in coelo visae, sanguisque coruscans Italiam
terrent. Greg. M. l. III, Dial., c. 38.
75 568 Longobardi rege Alboino mense Aprili Venetiam et fines ejus ingressi sunt, eamque, paucis civitatibus
exceptis, captam subjicientes, apud Aquilegiam, seu Forum Julii, electam partem copiarum cum duce Gisulfo
relinquentes, ad totam Italiam capiendam animos intendunt. Paul. Diac. l. II, c. 7.---Ingens hoc anno nix cecidit,
et insolita frugum copia subsecuta est. Paul. Diac.
569 Hoc tempore Hunni rupta pace iterum Franciam petentes, dolis instructi Sigebertum regem cum Francis acie
victum fugant. Greg. Tur. 566.---Alboinus rex cum Longobardis Liguriam invasit, Mediolanum et alias
plerasque urbes cepit, et circumquaque praedis et caedibus furibundus, Papiam plus triennio obsedit. Paul. Diac.
570 Alboinus plerasque in Tuscia citraque civitates, exceptis Roma, Ravennaque et paucis castris, cepit. Ingens
etiam fames post ubertatem Italiam pestilentia attritam invasit. Mar.---Sanctus Vedastus episcopus decessit.
Paul. Diac.
571 Papienses cives, ultra resistere non valentes, regi Alboino se tradunt: qui, civitatem ingressus, corruente et
jacente intra portam equo suo, divinitus mitigatus, contra votum quo omnes se puniturum minitabatur, civibus
pepercit, et, sedem ibi regni statuens, tres annos et VI menses in Italia regnavit. Quo etiam tempore Narses
patricius, cum e Campania Romam reversus esset, non multo post mortuus et in loculo plumbeo cum thesauris
suis Constantinopolim relatus est [118]. Paul. Diac.
572 Hoc tempore Chilpericus rex Clodoveum filium suum hostiliter in regnum Sigeberti fratris sui misit; qui
cum juxta Burdegalensem resideret urbem, Sigulfus dux ex parte Sigeberti super eum irruit, fugientemque, 76
cum tubis et buccinis vociferando, quasi cervum Parisius usque, ubi pater ejus fuerat, persequitur. Greg. Tur.
573 His diebus Chilpericus filium suum Theodebertum item ad vastandum Sigeberti regnum trans Ligerim misit;
qui cum vastationibus crudelissime instaret, et civitates nonnullas cepisset, tandem cum ducibus Sigeberti pugna
incaute conserta, decisus interiit. Greg. Tur. a. 575.
574 Alboinus rex Longobardorum apud Veronam insidiis Rosmodae conjugis suae a Helmichiso armigero suo
peremptus est: ipseque Helmichis frustra regnum attentans, cum ad mortem quaereretur, cum eadem Rosmoda
conjuge sua et thesauris filiaque regia Albswinda Ravennam fugit, ibique venenum ab ipsa acceptum, ipsam
quoque bibere cogens, cum ipsa pariter interiit. Paul. Diac. l. II, c. 29.---Sigebertus rex Francorum, cum, suas
ulciscens injurias, fratris Chilperici regnum invasisset, eumque contra vetitum S. Germani Parisiorum episcopi
mortifero odio fugientem persequeretur, missis dolo Fridegundis jam reginae duobus adolescentibus, ab e s
peremptus interiit, ipsique pariter exstincti sunt; et Brunihild uxor ejus cum filio Childeberto capta et custodiae
mancipata est. Sed Childebertus puer clanculo a suis ereptus, et rex pro patre promotus, regnavit annis XXIII,
rex admodum fortis et strenuus. Hujus soror Ingundis Hirmingildo regi Gothorum filio Leovigildi nupsit. Greg.
Tur., l. IV, c. 46. a. 575.
575 Constantinopoli Justinus imperator post multa mala et cupiditates suas in amentiam versus moritur; pro quo
Tiberius Constantinus, qui et ipso mente capto palatium rexerat, regnavit annis VII, vir Deo devotus et
eleemosynis pauperum omnium largissimus, atque in acquirendis facile divitiis omnium fortunatissimus [119]. In
Italia Clep (Clepho) Longobardorum rex, qui pro Alboino electus fuerat, cum anno et mense uno crudeliter
regnasset, et multos Romanorum peremisset, a proprio servo suo interemptus est; post quem Longobardi sine
regibus per annos X sub ducibus 77 militantes, pluribus per totam Italiam debacchantur sceleribus,
Burgundiamque (sicut sanctus Hospitius [120] reclusus praedixerat) ingressi, Amatum [121] ducem Guntrammi
21

