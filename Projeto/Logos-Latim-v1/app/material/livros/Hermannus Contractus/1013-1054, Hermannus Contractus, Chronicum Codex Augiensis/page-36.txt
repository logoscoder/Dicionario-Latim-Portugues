episcopis damnata est. Carolus item Saxonibus subactis tertiam virorum partem transtulit. His temporibus
Alcwinus, qui et Albinus, apud regem caeterosque vita et doctrina clarus habetur. Annal. Fuld. Eginh.
795 Saxones, cum Witzam ducem Abodritarum ad regem Carolum venientem peremissent, vastata item regione
sua puniti obsides tradunt. Hunni quoque missis legatis se cum terra sua ipsi tradunt; Christianitatem promittunt.
Annal. Fuld. Eginh.
129 796 Romae, defuncto [229] Adriano papa, Leo III papa sedit annis XX. Principibus Hunnorum, Cagano et
Jugurro, civili bello peremptis, terra eorum omnibusque thesauris Carolus, per Ehericum Forojuliensem ducem et
Pippinum filium suum, potitus est. Tudun quoque princeps eorum, ad ipsum veniens, cum populo suo baptizatus
est et honorifice ad sua remissus est. Saxonia etiam iterum rebellis ab ipso pervasa vastatur. Annal. Fuld. Eginh.
797 Barcinona urbs Hispaniae Carolo reddita est. Constantinopoli Constantinus imperator a Graecis excaecatur.
Saxonia item a Carolo usque ad Oceanum vastata, et in deditionem per obsides recepta. An. Fuld. Theoph.
798 Carolus in Saxonia cum exercitu hiemavit, et Transalbianos Saxones, qui legatos ejus comprehenderant, late
vastavit, et per legatos suos conserto praelio quatuor millia ex eis occidit, reliquos pacem postulare et obsides
dare compulit. Hadefuns [al., Alfonsus] rex Gallaeciae Carolo prius munera pretiosa itemque manubias suas pro
munere misit. Helena [al. Irene] mater Constantini imperatoris caeci legatos Carolo pro pace misit. Mauri
piraticam exercere incipiunt. Annal. Fuld. Lauresh.
799 Leo papa, ut fama est, in Litania majore a Romanis lingua praecisa excaecatur, sed per Wirundum abbatem
et Winigisum Spoletanum ducem ereptus atque in Saxoniam ad Carolum perductus est. Anast. Met.---Ehericus
dux Forojuliensis a Liburnis per insidias occisus est. An. Met. Eginh.---Geroldus [230] quoque praefectus
Bajoariae, signifer et consiliarius Caroli pius et religiosus, contra Hunnos pugnans occubuit, Augiaeque, 130
quam multis auxerat donis et praediis, sepultus.---Baleares insulae, victis auxilio Caroli Mauris et Saracenis,
liberatae sunt. Britannia cismarina minor per Widonem ducem Carolo subjicitur. Patriarcha Hierosolymitanus
reliquias de sepulcro Domini, et Azan, praefectus civitatis quae dicitur Osca, claves urbis et alia praeclara
munera Carolo mittunt. Ann. Fuld. Eginh.---Augiae sancti Petri basilica ab Eginone Veronensi [231] episcopo
constructa et dedicata est.
800 Carolus Hierosolymam ad sancta loca insignia dona transmisit. 131 Ipse, dispositis per Gallici maris littora
contra piratas praesidiis, ad sanctum Martinum gratia orandi venit, ibique defunctam Luitgardam [232] conjugem
sepelivit. Inde Romam petens, Leonem papam se de illatis, et non probatis, criminibus sacramento purgantem
sedi suae restituit, ibique hiemavit; Pippino filio in Campaniam praedatum misso. Ann. Fuld. Eginh. Anast.
801 Carolus, in die natalis Domini [233] a Leone papa corona imposita, primus regum Francorum Caesar
Augustus imperator, Romanis laudes succlamantibus, appellatus est. Qui postea juxta leges Romanas
temeratores Leonis papae capitali sententiae addixit; sed, precibus ejusdem papae vita concessa, in exsilium eos
relegavit. Terraemotus magnus II Kal. Maii factus est. Annal. Fuld.
802 Helena [Irene] imperatrix de Constantinopoli legatos item ad Carolum imperatorem pro pace misit, et ille
vicissim missis ad eam Jesse episcopo Ambianense et Helingaudo comite pacem firmavit. Aaron rex Persarum
inter alia munera elephantum imperatori Carolo misit. Franci Transalbianos Saxones vastant. Fuldis Baugolfo
abbati Ratgarius successit. Paulinus patriarcha Forojuliensis, seu Aquileiensis obiit. Ann. Fuld.---Egino quoque
Veronensis episcopus hac vita decessit Augiaeque in basilica cellae suae sepultus est [234].
803 Constantinopoli deposita Helena Niciferus [al., Nicephorus] imperator factus, legatos Caroli imperatoris suis
adjunctis firmata pace remisit. Quos ille suscipiens, compacto pacis litteris mandato dimisit. An. Fuld.---Sanguis
Domini Mantuae inventus Carolo imperatori nuntiatur; cujus rei veritatem perquirendam Leoni papae imperator
demandavit. Qua occasione arrepto itinere papa ad imperatorem venit, et cum eo natalem Domini Carisiaci
celebravit. Annal. Fuld. a. 804.
132 804 Domnus papa magnis ab imperatore muneribus donatus per Bajoariam rediit. Carolus imperator
Transalbianos Saxones cum mulieribus et natis in Franciam transtulit, et pagos eorum Abodritis dedit. Richpoto
Trevirensis archiepiscopus obiit. Annal. Fuld.
805 Carolus Junior a patre missus Boemiam, occiso rege Lechone, subjugavit. Imperator Cagano apud Hunnos
priscum honorem reddidit. Annal. Fuld.
806 Carolus imperator inter tres filios suos regnum divisit [235]. Carolus Junior Sorabos vastavit et Miliduch
ducem eorum occidit. Item misso exercitu Boemia vastatur. Pippinus rex filius Caroli Mauros de Corsica insula
pepulit. Ann. Fuld.---Augiae, Waldone abbate ad regendum S. Dionysii coenobium transposito, Hetto [236] nonus
abbas praefuit annos XVII.
807 Aaron rex Persarum inter alia multa et pretiosa munera artificiosum satis Carolo imperatori misit
horologium. Classis a Carolo imperatore missa Mauros item in Corsica commisso praelio multis caesis, fugavit.
Annal. Fuld.

36

