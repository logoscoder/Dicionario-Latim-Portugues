Augusto Moenam (al., Mennam) ordinavit; ipseque ibidem morbo tactus obiit, et in loculo plumbeo Romam
relatus ad Sanctum Petrum sepultus est. Anast. Marcell. Vict. Tun.
536 Romae Silverius, Hormisdae papae dudum filius, contra voluntatem cleri a Theodato tyranno pecunia
corrupto [102] LX papa violenter promotus, sedit anno I, mensibus V. Marcell. Anast.---Theodadatus tyrannus
abhinc post II menses a Witigiso peremptus, et Witigis (al., Witiges) rex Gothorum factus est. Aimoin.--Belisarius patricius a Justiniano Augusto in Italiam contra Gothos missus, per Siciliam transiens, et Sunderat
ducem ejus vincens Africamque de tyrannis 67 eruens, Neapolim transfretavit ipsamque urbem sibi resistentem
obsessam vi cepit, et tam cives quam Gothos, nulli parcens, trucidavit. Inde cum urbem Romam ingressus esset,
Gothi omnes qui ibi fuerant, nocte egressi, Ravennam fugientes petierunt, quos insecutus, conserto praelio
septem millia ex eis occidit. Witigis vero collecto grandi exercitu Belisarium urbemque Romam uno anno
obsedit, omniaque circum devastans, urbem bello et fame graviter oppressit. Postea vero egresso Belisario,
pugna commissa victus, Ravennam aufugit. Procop. Mar. Jorn.---Fames tanta facta est, ut in Liguria quaedam
mulieres parvulos suos comederent. Marcell. h. a.
537 Silverius papa, cum in restitutione Anthemii et communione haereticorum Augustis nollet parere, jussu
ipsorum a Belisario patricio falso criminatus, et secreto positus monachique habitu indutus, indictione XV a
Vigilio diacono exsilio afflictus, et, deficiens XII Kal. Julii, post obitum etiam miraculis claruit; ipseque Vigilius
papa LXI ordinatus sedit annis XVII, mensibus VII. Anast. Aimoin.---Ipsis diebus Belisarius Theodebertum
regem Francorum cum grandi exercitu Italiam ingressum vicit, et inde reverti coegit [103]. Ipse Romae S. Petro
dona obtulit. Marcell. Vict. Tun. Procop.
538 Belisarius patricius, commissa cum Gothis pugna iterum victor, Witigisum regem eorum in ipsa fuga a
Joanne Sanguinario magistro militum comprehensum et Romam adductum, ipse, et Vigilius papa
Constantinopolim cum uxore et thesauris ad Justinianum Augustum perduxerunt; a quo patricius et comes factus,
in Orientem contra Parthorum seu Persarum excursiones constitutus, ibidem vitam finivit. Gothi in Liguria 68
manentes Helebadum (al., Heldebadum) sibi regem elevant, iterumque Romanis rebellant. Procop. Mar. Hist.
miscell. an. 540.
539 Parthi rupta pace Antiochiam totamque Syriam invadentes devastant, donec a Belisario tandem repulsi ad
terminos suos redierunt. Posteaque a Martino duce pax cum eis facta est, Belisario ad Italiam contra Totilam
revocato. Mar. an. seq.---Gothi Helebado post unum annum perempto, Eraricum regem faciunt. Procop. an. 541
seq.
540 In Italia occiso post unum annum Erarico rege, Gothi Totilam, qui et Baduilla dictus est, regem sibi statuunt;
qui successibus bellorum fretus Romanum exercitum ducesque aliquoties superavit, et per multos annos Italiam
totam ipsamque urbem Romam captam pluribus malis attrivit et vastavit. Procop. an. 541.
541 Totila per haec tempora apud Faventinum Aemiliae oppidum Romanum exercitum superat; nec multo post
iterum Romanos duces fugans, partim vi, partim donis exercitum sibi consociat, et tyrannidi instans ipsam etiam
Romam et Campaniam vastat. Hist. miscell. Procop. Marcell. an. 543.
542 Hujus Justiniani temporibus corpus S. Antonii monachi divinitus revelatum et Alexandriam translatum, in
ecclesia S. Joannis Baptistae tumulatum est. Bed. chr. Vict. Tun.---Hoc etiam tempore quinta synodus universalis
Constantinopoli contra Theodorum et omnes haereticos sub Vigilio papa collecta est [104].
543 Per haec tempora, cum Belisarius a Parthorum finibus ad auxilium 69 Italiae revocatus et diu impeditus,
tandem cum modica classe Romam jam pene vastatam ingressus esset, Totilae superirruentis exercitum
commisso praelio fudit et in Tiberi mersit, ipsumque in Campaniam repulit. Marcell. an. 547.---Hoc tempore,
cum Benedictus abbas discipulum suum Maurum ad Gallias transmisisset, migravit ipse post multas virtutes ad
Dominum. Leo. Ost., al. an. 544.
544 Sanctus Remigius, Remorum archiepiscopus et gentis Francorum apostolus, anno episcopatus LXXIV,
Idibus Januarii plenus virtutibus migravit ad Dominum [105]. Arator subdiaconus Romanus librum suum, quem
de Actibus apostolorum heroico metro edidit, Vigilio papae oblatum publice cum magno favore recitavit [106].
Paul. Diac. hist. Longob. l. I, c. 25.
545 Hoc tempore cum Belisarius a Sicilia jussu Augusti Constantinopolim revocatus esset, Totila jam securus
iterum Romam invasit, et secuto tempore collectis viribus Siciliam etiam invasam cepit, totamque, insultans
Romanis, qui diversis occasionibus subducti erant, devastat Italiam. Procop. Marius an. 547.
546 Theodebertus rex Francorum strenuus et fortis moritur, et filius Theodpaldus, multum patre nequior et
ignavior, pro eo regnavit annis VII. Mar. Greg. Tur. an. seq.
547 His temporibus Vigilius papa, cum ad consensum haereseos et 70 restitutionem Anthemii episcopi
nullatenus adduci posset, jussu imperiali Romae vi captus et Constantinopolim perductus, cum constanter in
incepto perstitisset, nec Augusto cessisset, cum comitibus affectus [injuriis] et exsilio addictus, per annos aliquot
graviter afflictus est [107]. Marcell.
19

