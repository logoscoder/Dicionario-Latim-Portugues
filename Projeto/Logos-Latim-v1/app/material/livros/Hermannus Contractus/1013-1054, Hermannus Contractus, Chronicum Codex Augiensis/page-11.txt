399 Templa idolorum jussu imperatorum in diversis partibus orbis destruuntur, et ludi gladiatorum tolluntur.
Aug., l. XVIII de Civ., capite ult. Eutropius eunuchus, qui hoc anno cum Theodoro consulatum invaserat, honore
et vita privatus interiit. Prosp. Marcell.
400 Gothi Alarico et Radagaiso regibus Italiam ingredientes devastant. Prosp. Cass.---Hoc tempore Anastasius
papa sua etiam decreta constituit, inventes in Urbe Manichaeos damnavit, et basilicam, quae Crescentiana
dicitur, via Mamurtina construxit. Anast.
401 Joannes Constantinopolitanus et Theophilus episcopi clarissimi habentur, sed adeo inter se discordes, ut
molimine Theophili Joannes in Pontum exsilio relegatus sit. Prosp.
402 Pollentiae Romani, Stilicone duce contra Gothos gravi utrorumque clade pugnantes, tandem victi terga
vertunt [50]. Cass. Jorn. Oros.---Romae Innocentius papa XLII sedit annis XIV.
403 Carthagini concilium contra Donatistas habitum.
39 404 His temporibus Innocentius papa plurima in Ecclesia constituit decreta, et ecclesiam SS. Protasii et
Gervasii martyrum Romae constructam dedicavit, et titulum in Urbe constituit. Anast. Bed.
405 Romanis duce Stilicone in Thuscia pugnantibus Radagaistis [51] cum CC militibus Gothorum facili victoria,
Deo donante, victus et captus est. Marcell. Prosp.
406 Wandali, Suevi et Alani trajecto Rheno III Kal. Januarii [52] Gallias hostiliter ingressi. Chron. Goth.
407 Constantinus in Britannia, tyrannide invasa, ad Gallias transit. Prosp.
408 Arcadius imperator Constantinopoli moritur, relicto pro se filio Theodosio, cum quo dehinc patruus
Honorius annos XV regnavit. Cass. Prosp.---Stilico dux fortis una cum filio Eucherio ab Honorio Augusto
occiditur. Oros. Marcell.
409 Wandali, Alani et Suevi in die Oct. [53] Hispanias occupant. Idat. Attalus, imperator Romae per tyrannidem
factus et mox pulsus, Gothis cohaesit. Prosp.
40 410 Alaricus rex Gothorum Romam obsedit multasque caedes ibi et praedas faciens, locis tantum sacris et ad
ea profugis, quia Christianus erat, pepercit anno ab Urbe condita MCLXIV. Placidia, soror Honorii Augusti, a
Gothis in Urbe inter alios capta. Idat. Gothorum pars Venetiam captam possedit, qui postea Ostrogothi vocati et
cum Romanis confoederati sunt. Jorn. a. 409.
411 Constantinus tyrannus apud Arelatum victus ab Honorio captus est, filiusque ejus Constans in Hispania a
Gerontio comite peremptus, et Maximus ab eo in regnum levatus est. Prosp. Marcell.---Constantius dux ab
Honorio constitutus est. Alarico rege Gothorum mortuo Ataulfus successit, qui Placidiam captivam uxorem
accepit. Pestilentia, fames, bestiae, et gladius barbaricus miserum late vastant et comprimunt orbem. Zos. Idat.,
al. a. 414.
412 Maximo in Hispania regno ablato vita concessa est. Gothorum pars maxima rege Ataulfo Gallias ingressa.
Prosp.---Heros S. Martini discipulus, Arelatensis episcopus sanctus, innocens sede sua pulsus est, et pro eo
Patroclus ordinatus. Prosp.---Wandali et Suevi Gallaeciam, Alani Lusitaniam et Carthaginensem provincias,
Silingi Baeticas sortiuntur. Idat. a. 411.
413 Herodianus, hujus anni cum Lucio consul, novarum rerum in Africa reus, honore et vita privatur. Prosp. sed
consulem vocat Heraclianum. Burgundiones partem Galliae Rheno contiguam obtinuerunt [54]. Prosp. Jovinus et
Sebastianus fratres, Galliae tyranni, Narbonae ab Honorio perempti sunt. Prosp. Idat.---His temporibus Pelagius
Brito, adnitentibus Coelestio et Juliano, liberum 41 arbitrium plus justo extollens, et hominem sine gratiae Dei
auxilio proprio nisu perfectum fieri posse asserens, fidem Ecclesiae turbat. Ejus haeresim S. Augustinus
singulariter prae caeteris expugnat, et papa Innocentius cum aliis haereticis condemnat. Prosp.
414 Attalus Gothis auctoribus in Gallia tyrannidem invasit. Prosp.
415 Gothi Hispanias petunt, quorum praesidio Attalus destitutus, a Romanis captus est [55]. Marcell.---Ataulfus
rex Gothorum a quodam sociorum vulneratus interiit, et pro eo Wallia regium nomen invasit. Prosp.--Hierosolymis corpora SS. Stephani protomartyris, Gamalielis et Nicodemi Luciano presbytero divinitus revelata,
inveniuntur, et innumeris miraculis glorificantur. Idat.
416 Wallia, rex Gothorum, pacem cupiens, viduam Ataulfi Placidiam fratri Honorio Augusto reddidit. Ejus
nuptias dux Constantius promeruit [56]. Prosp. Marcell.---Romae Zosimus papa XLIII sedit annis tribus, qui sua
etiam ad Ecclesiae statum decreta promulgavit. Anast., al. a. 417.
417 Honorius Augustus Romam triumphans ingreditur, Attalo currum ejus praecedente et post in exsilium misso.
Prosp.---Quaestio et dissensio de hujus anni Pascha [57] oritur sub Zosimo papa Romano. 42 Constantius
Fredibalum regem Wandalorum sine bello arte captum Honorio imperatori misit. Idat. a. 415.
418 Carthagini concilio episcoporum CCXVII collecto et a Zosimo papa confirmat, Pelagius aliique haeretici
damnantur. Prosp.---Eclipsis solis XIV Kal. Augusti [58] facta, et cometa abhinc usque ad mensem Septembrem
11

