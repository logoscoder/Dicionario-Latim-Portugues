63 519 Justinus Augustus legatos apostolicae sedis, ab Hormisda papa Constantinopolim pro fide missos, summo
honore suscepit, eisque in damnatione haereseos per omnia consentaneus plurima per eos donaria Romam misit.
Anast.
520 Hac tempestate Theodericus rex Francorum cum filio Theodeberto Thuringos petens, immensa eos caede
protrivit, et Ermenfridum regem eorum fugavit; quem postea fide data ad se venientem suscipiens e muro
praecipitavit, et filios ejus occidi fecit. Greg. Tur. an. 530.
521 Justinus Augustus haereticis infestus Arianos etiam Constantinopoli persequitur; unde iratus Theodoricus
rex Italiae Arianus exitium in Italia catholicis minatur. Hist. miscell.
522 In Africa mortuo tandem Trasamundo rege Wandalorum Ariano, Heldericus pro eo regnavit annis VIII; qui
statim in principio regni ecclesias diu clausas aperuit, et omnes catholicos de exsiliis revocare studuit, et optatam
Ecclesiae pacem restituit. Procop. Victor. Tun. an. seq.
523 Romae Joannes papa LV sedit annis II, mensibus IX; qui, coemeteria in urbe restaurans et aliis bonis
instans, a Theodorico Constantinopolim legatus mittitur, et summo honore et gaudio a Justino Augusto et cunctis
civibus susceptus ad portam, quae dicitur Aurea caecum illuminat, et coronato a se Augusto Justino, et pro
quibus venerat impetratis, donariis et muneribus donatus revertitur. Marcell. an. 525.
524 Theodoricus rex Gothorum et tyrannus Romanorum inter alia 64 mala Boetium patricium et philosophum
diu carceratum occidit; nec multo post socerum ejus Symmachum patricium itidem peremit; Joannem quoque
papam beatum de Constantinopoli reversum Ravennae una cum comitibus carceris afflictione necavit XV Kal.
Junii, qui non multo post Romam relatus, apud S. Petrum sepultus est [100]. Beda. Hist. miscell.
525 Theodoricus tyrannus, post III menses ab obitu papae Joannis, post multa mala sua Dei judicio subitanea
morte Ravennae interiit, et, sicut solitario cuidam revelatum est, a Joanne papa et Symmacho patricio in ollam
Vulcani dejectus est anno regni Italici XXXII. Post quem nepos ejus Atharicus [Athalaricus] puer cum matre
Amalsuinda regnavit annis VIII. Hist. miscel. Procop. Jorn.---Romae Felix quartus papa LVI sedit annis IV,
mensibus II; qui fecit basilicam sanctorum Cosmae et Damiani via Sacra, et S. Saturnini via Salaria [101]. Anast.
526 Constantinopoli Justinus imperator, Justinianum regni consortem et successorem faciens, obiit; pro quo
Justinianus ex sorore nepos ejus imperavit annis XXXVIII multa pietate et prudentia conspicuus, nisi in
quibusdam haereticis favisset. Marcell. an. seq.
527 Justinianus Augustus Belesarium amicum suum principem militiae fecit, per quem et de Parthis triumphavit
et magna ex parte rempublicam recuperavit. Hist. miscel.---Gens Winilorum sive Longobardorum, rege Odwino,
[al., Audoinus] Pannoniam invasit, ibique habitare coepit. Paul. Diac. hist. Longob. Procop.
65 528 His temporibus beatus abbas Benedictus immensa virtutum gloria claruit. Priscianus quoque grammaticus
his fuit temporibus. Bed. chr.
529 Exercitus Romanus sabbato Paschae a Parthis superatur.
530 In Africa occiso male Helderico rege Wandalorum catholico, Geilamer regnum invadens tanta feritate in
catholicos et in omnes debacchatur, ut nec parentibus suis parceret. Procop. Vict. Tun.---Romae Bonifacius
secundus papa LVII sedit annis II, mense ferme I, cum quo per dissensionem ordinatus est Dioscorus, et paucis
post diebus mortuus; quem tamen Bonifacius collecta synodo damnare molitus est. Anast.
531 Bonifacius papa Vigilium diaconum in synodo post se papam eligi sub chirographo decrevit; quod tamen
postea rescindens, quia contra canones erat, combussit. Ipse in periculo famis clerum et pauperes alimonia juvit.
Anast.
532 Ab hoc anno, scilicet Justiniani imperatoris sexto, Dionysius Romanus abbas, utriusque linguae peritissimus,
cyclum magnum paschalem inchoat, qui jam semel ab incarnatione Domini in annis DXXXII exactus, totidem in
se annos continet. Incipit autem a primo Diocletiani anno, unde Graeci cyclos suos inchoabant, cyclis
decennovennalibus XIII exactis, id est, an. CCXLVII. Bed. chr.---Romae Joannes secundus, qui et Mercurius,
papa LVIII sedit annis II, mensibus IV. Ad hunc Justinianus Augustus de fide sua litteras et donaria sancto Petro
transmisit. Anast. an. 533.---Theodoricus rex Francorum anno regni XXIII moritur, et Metis sepelitur: pro quo
filius ejus Theodebertus regnavit annis XIV. Greg. Tur. an. 534.
533 Romae mortuo Athalarico rege Gothorum, Amalsuinda Theodatum 66 in consortium regni assumit; qui
ipsam non multo post occidi jussit, et regnum sibi soli usurpavit. Marcell. an. seq.
534 Belisarius patricius a Justiniano imperatore missus Wandalorum gentem in Africa bello victam delevit,
Geilamerum regem eorum captum Constantinopolim abduxit, et Carthaginem reipublicae restituit post annos
XCIV ex quo a Geiserico capta est. Geilamer quoque post aliquot annos a Justiniano Augusto comes effectus, et
in terminos Parthorum ad eos arcendos constitutus est. Marcell. Marius. Procop.
535 Romae Agapitus papa LIX sedit anno fere I. Hic a Theodato tyranno, pro gratia Justiniani Augusti, propter
occisam Amalsuindam sibi infensi, Constantinopolim missus, constanter cum Augusto pro fide Christi
decertavit; Anthemium ejusdem urbis episcopum haereticum convictum damnavit, et in locum ejus favente
18

