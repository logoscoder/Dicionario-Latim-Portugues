467 Marcellinus in Sicilia occiditur. Tolosae, ubi sedes regni Gothorum erat, in medio civitatis sanguis e terra
prorumpens tota die una fluxit. Idat. Fred. a. seq.
53 468 Arabundus [76] imperium tentans, jussu Anthemii imperatoris exsilio deportatur. Cassiodorus.---Romae
Simplicius papa XLIX sedit annis XV, mensibus III. Qui basilicam S. Stephani in Celio monte dedicavit. Item
basilicam S. Andreae juxta S. Mariam construxit. Item basilicam S. Fibianae [77] juxta palatium Licinianum.
Anast.
469 Romanus patricius imperium affectans capitaliter punitus est. Cass. a. seq.
470 Constantinopoli Aspar, affectata tyrannide, a Leone imperatore occidi jussus est. Marcell. a. seq.---In Gallia
S. Remigius coelitus, antequam nasceretur, praenuntiatus a cella, in quam se adolescentulus, Deo militans,
incluserat, vi abstractus, Remorum archiepiscopus ordinatur [78].
471 Romae Richmer patricius, Olybrium faciens imperatorem, Anthemium imperatorem contra jus affinitatis [79]
et imperii cum gravi clade Urbis occidit. Sed non diu scelere laetatus ipse XL post die, et Olybrius VII mense,
vitam exegerunt. Marcell. a. seq. Jorn.
472 Gundebado hortante Glycerius Ravennae sumpsit imperium. Jorn. a. seq.---Constantinopoli Leo imperator
Leonem nepotem suum imperii consortem fecit. Cass. a. seq.
473 Constantinopoli Leo senior imperator obiit; post quem Leo junior 54 paucis regnans mensibus, et ipse
decessit; et post hunc Zeno imperator factus regnavit annis XVII. Romae quoque Glycerio Nepos in imperio
successit. Marcell. a. seq.
474 Romae Orestes patricius, Nepote imperatore in Dalmatias fugato, filium suum Augustulum imperatorem
constituit. Cass. a. seq. Jorn.
475 Odoacer rex Torcilingorum et Rugorum cum multis Barbarorum auxiliis pervasa Italia, Romam obtinuit
anno a conditione ejus MCCXXX. Orestem, et Paulum fratres patricios occidit, Augustulum imperatorem exsilio
damnavit, et pro eo regis nomen arripuit; cum tamen nec purpura, nec regni insignibus uteretur. Cass. et alii a.
seq.
476 Odoacer possessa Roma maximam Italiae partem sibi subjugavit.
477 Geisericus rex Wandalorum, post XXXVII et paulo plus invasae Carthaginis annos, tandem moriens
tyrannidi suae finem fecit. Post quem non melior filius Hunnericus regnavit annis fere VIII. Procop. Vict. a.
praec.
478 Hujus tempore Zenonis imperatoris corpus Barnabae apostoli, et Evangelium Matthaei evangelistae, stylo
ipsius scriptum, ipso revelante inventa sunt [80].
479 His temporibus [81] Simplicius papa Petrum Alexandrinum episcopum haereticum Eutychianum, ab Acatio
Constantinopolitano accusatum damnat. Anast.
480 Hoc tempore mortuo Childerico rege Francorum, Ludovicus filius ejus, quem Clodoveum dicunt, regnavit
annis XXX. Greg. Tur. 55 an. seq.---Ipso anno Odoacer Romae regnans in Dalmatia Odivam regem vicit et
peremit. Cassiod. Jorn.
482 Theodoricus Theodmari filius [82] rex Ostrogothorum, id est, qui olim in Italia remanserant, Gothorum,
Zenoni Augusto familiaris effectus, cum suis ei Gothis militavit. Marcell. a. seq.
483 Zeno Augustus Theodoricum hujus anni consulem [83], et magistrum militum fecit. Cass. a. seq.---Romae
Felix III papa L sedit annis fere IX, qui basilicam beati Agapiti juxta S. Laurentium construxit. Anast.---Cyrola
Arianus episcopus in Africa, adversus Eugenium Carthaginensem archiepiscopum aliosque catholicos miraculis
claros zelo ductus, quemdam e suis pecunia corruptum caecitatem simulare jussit, ut eum coram rege se
invocantem, quasi per fidem suam illuminaret; cui cum coram omnibus manus imposuisset, vera mox divinitus
caecitate percussus, dolum aperuit, conversusque a sanctis episcopis Eugenio, Vindemiale et Longuino [al.,
Longino] rursum illuminari promeruit. Ab hoc Cyrola Hunnericus rex instigatus, catholicos persequitur, et
plurimis martyrio coronatis, ipsum Eugenium cum CCCXXIV episcopis exsilio relegavit, et catholicas ecclesias
clausit. Greg. Tur. a. seq. Marcell.
484 Hunnericus, rex Wandalorum, divinitus percussus, scatens vermibus exspiravit. Post quem fratris ejus filius
Gundamundus regnavit annis fere XII, qui non multo post Eugenium episcopum revocavit. Jorn.---Ludovicus
rex Francorum juvante Raganhario [al., Ragnachario] cognato suo, Siagrium regem Galliae Aegidii filium bello
victum ad Alaricum regem Gothorum fugere compulit sibique redditum occidit, et totum regnum illius ac
thesauros sibi subjecit. Greg. Tur. a. 486.
485 Hoc tempore Acatius Constantinopolitanus, haeresi favens, Petrum 56 Alexandrinum revocat: quo audito
Felix papa utrumque cum sequacibus erroris condemnat [84]. Felicis epist. 5.
486 Odoacer Foebam [al., Phoebam seu Fevam] qui et Feletheus [85], regem Rugorum vicit et apprehendit.
Cassiod. a. seq.
15

