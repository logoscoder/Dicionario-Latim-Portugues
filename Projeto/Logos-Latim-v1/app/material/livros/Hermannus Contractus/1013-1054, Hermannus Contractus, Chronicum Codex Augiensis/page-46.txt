subjectionem a Francis promitti vix effecit, si ei legitimus non nasceretur filius. Magna contra Abodritos
expeditio ab eo, sed parvo effectu, mota est. Annal. Fuld. Met.
890 Arnolfus rex, habito in Pannonia de diversis colloquio, a Zuentibaldo duce Marahensi ex verbis apostolici
obnixe rogatur, ut Romam veniens Italiamque sub ditione sui retinens, a tantis eam eruat tyrannis. 169 Quod ille,
aliis praepeditus, ad praesens facere distulit. Iterum conventu apud Forcheim acto, Ludovici imperatoris Italiae
filiam, Bosonis viduam, ad se cum muneribus venientem benigne suscepit. Inde Constantiam, Augiamque,
orandi gratia, adiit indeque Ratisbonam rediit. Annal. Fuld.---Apud sanctum Gallum post Bernhardum Salomon
abbas praefuit annis XXX. Salomon secundus Constantiae venerabilis episcopus obiit: pro quo tertius Salomon
de coenobio sancti Galli abbas episcopus promotus, praefuit annos XXX. Hepid. Annal. Met. al. a. seq.
891 Embricho Ratisbonensis episcopus vita et aetate verendus obiit, ipsaque urbs, exceptis divinitus sancti
Emmerammi sanctique Cassiani ecclesiis, IV idus Augusti incendio tota conflagrat. Nortmanni item Franciam
Rheno contiguam vastant, contra quos exercitu misso, praelioque incaute conserto, Sunderolt Mogontiensis
archiepiscopus cum aliis multis peremptus occubuit, caeterique fugerunt (Regino): pro quo Hatto Augiensis
abbas, vir ingeniosus, archiepiscopus promovetur. Annal. Fuld.---Arnolfus vero rex Nortmannos victoria elatos,
et regnum Lotharii vastantes, cum exercitu insequens, juxta fluvium Dila [353], palustribus locis munitos,
manumque pugna conserere trepidantes, offendit. Qui milites adhortatus, equis propter loci difficultatem
dimissis, pedes eos aggreditur; clamor attollitur, res deinde gladiis cominus geritur, unoque tantum milite ex
nostris perempto, duo Nortmannorum reges, Sigifridus et Godafridus, totusque eorum exercitus multis millibus
numerosus, ferro trucidatus, et in flumine fugam impediente demersus, ad internecionem deletur. Et rex eadem
die, litaniis celebratis, et Deo laudibus redditis, multisque hostium spoliis direptis, in Alamanniam venit, et
Natalem Domini Ulmae celebravit. Annal. Fuld. Met.
892 Apud Gallias Carolus adolescens Ludovici Balbi posthumus filius, a quibusdam primatibus rex effectus,
multa deinceps Odoni mala fecit, 170 et ab eo vicissim sustinuit. Flodoard. an. seq.---Arnolfus rex Pannonias
adiens, cum Zuen ibaldum ducem Marahensem iterum sibi rebellantem cognovisset, colloquio cum Brazlavone
duce Pannoniae ulterioris habito, trifariam cum tribus exercitibus, Ungariis etiam auxiliatoribus, nuper illas in
partes de Aquilone adventantibus, per continuum mensem Marahensem devastat regionem: ipse etiam eodem
tempore priscam cum Vulgaris renovat amicitiam. Popo ducatu Thuringiae privatus est. Annal. Fuld. ---Romae
post Stephanum Formosus, prius Portuensis episcopus, papa CXIII, sedit annis IV, mensibus VII [354].
893 Engilscalcus marchio Pannoniae judicio Noricorum excaecatus, et patruelis ejus Wilihelmus decollatus est.
Arnolfus rex Marahensem iterum vastat regionem. Ipsi regi ex Vota [355] regina Ludovicus filius nascitur, et a
Hattone archiepiscopo Mogontiense, et Adalberone Augustense episcopo nobili, baptizatur, et sacro chrismate
ungitur.---Formosus papa, missis epistolis et legatis, Arnolfum regem ad suscipiendam, et eruendam a tyrannis,
maximeque a Widone, Italiam, magnopere invitat. Quod ille annuens legatos muneribus donatos remittit. Hiems
saeva, et diutina hoc anno facta. Annal. Fuld.
894 Tonitruum magnum V Kal. Febr. factum. Annal. Fuld.---Widone Italiae tyranno mortuo, Angildruda [al.,
Agiltruda] vidua ejus cum filio Lantperto tyrannidem invasit. Regino. Luitprand. [356].
895 Arnolfus rex Hildigardam Ludovici regis patrui sui filiam, cujus maxime molimine, dejecto Carolo, rex
factus-fuerat, exsilio damnat. Annal. Met. an. praec. Synodus magna apud Triburiam collecta. Conc. Germ., tom.
II, p. 388. Arnolfus rex cum Odone, tunc Galliarum rege, ad se veniente pacem firmat, Caroloque filio regis
Ludovici Balbi non 171 multo post advenienti et munera offerenti, auxilium denegat. Ipse etiam Zuentibaldum,
ex concubina filium suum, regem super Lotharii regnum ungi fecit: itemque per epistolas a Formoso papa
rogatus Italiam autumno petit, Peringariumque perterritum ad deditionem venientem regnumque pervasum
Italiae reddentem suscepit, et Waltfredo Meginfredoque comitibus Italiam cis Padum distribuit, et omnia
vastando, divisisque ad superum inferumque mare copiis transiens, ipse Natalem Domini lunae [forte, Lucae]
celebravit. Annal. Met. Fuld.
896 Magna pluviarum inundatione exercitu fatigato, et plurimis equis inde amissis, Perengario etiam a fidelitate
ejus deficiente, et ad Lantpertum se conferente, Arnolfus rex tandem Romam venit, eamque, Angildruda
Widonis vidua cum filio Lantperto machinante, obseratam inveniens, mandato Formosi papae intus inclusi,
celebratis apud sanctum Pancratium litaniis, eam oppugnat, expugnataque citius urbe, ingressus, a domno papa
honorifice susceptus, imperatorque coronatus est [357], et dispositis ibi rebus, primoribusque sacramento subactis,
Angildrudam persequi statuens, infirmari coepit; metuensque morbum graviorem, de Italia statim redire
acceleravit. Quo reverso, Perengarius ac Lantpertus, diviso inter se regno Italiae, tyrannidem exercuere,
Lantpertusque Megenfredum comitem decollare jussit. Annal. Fuld.---Formosus papa die Paschae obiit, pro quo
sextus Bonifacius papa CXIV ordinatus decima quinta die podagra defunctus est: cui sextus Stephanus,
Campaniae prius episcopus, papa CXV, substitutus sedit annum I. Qui tyrannis favens, et Arnolfum odiens,
Formosum papam octavo post obitum mense effossum, et in sella positum, loquente pro eo diacono, criminatum
172 et quasi convictum degradavit, et per crura protractum, in Tiberim projici praecepit. Sed divinis per merita
ejus miraculis territi cives Romani, non multo post Stephanum digne cruciatum ejecerunt, Formosumque in
46

