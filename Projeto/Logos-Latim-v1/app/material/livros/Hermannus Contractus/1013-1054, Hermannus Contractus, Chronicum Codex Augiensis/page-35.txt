773 Carolus, ab Adriano papa pro defensione rerum sancti Petri rogatus, Italiam petit, et, claustris Alpium vi
potitus, Desiderium fugientem Papiae 125 obsedit, et ipse Romam orandi gratia adiens, Pascha inibi celebravit
[224]. Annal. Fuld.
774 Longobardi cum Desiderio rege suo Carolo se tradunt, anno ex quo Italiam cum Alboino rege intraverant
CCV, ipseque regno eorum et thesauris potitus, abducto secum rege cum conjuge, victor rediit. Annal. Fuld.
Met.
Saxones pactum frangentes Hessios petunt; sed ecclesiam apud Friteslar, a sancto Bonifacio dedicatam, Deo
prohibente incendere nequeunt. Al. a pr.---Corpora sanctorum Gordiani et Epimachi de Roma in Alamanniam
translata sunt [225].---Ecclesia sancti Nazarii Lauresham dedicata est. Annal. Fuld.
775 Carolus late Saxonum terras vastat, et duobus eos praeliis vasta strage superat. Roudgaudus [226]
Longobardus Italiae regnum affectat. Annal. Fuld. Reg.
776 Carolus item Italiam petit, et Roudgaudum victum occidit. Saxones item rebellantes Caroli praesidia bello
petunt. Annal. Fuld.
777 Saxones multa tandem caede perdomiti Carolo subduntur, et Christiani efficiuntur, se suaque omnia
tradentes, si ultra fidem violarent. Annal. Fuld.
778 Carolus Hispanias bello petit, et, obsidibus acceptis, Wasconibusque et Narbaris (Navarris) subactis, rediit.
Annal. Lauresh.---Interim 126 Saxones item rebelles duce Widikindo Francorum terminos usque ad Rhenum
vastant; sed insequente regis evercitu magna ex parte caesi fugiunt. Annal. Fuld.
779 Carolus item Saxonibus pugna victis et subactis, obsides accepit. Fuldis Sturmi abbas obiit, et Bagolf [ al.,
Baugulfus] successit. Annal. Fuld. Laurish.
780 Carolus, habito in Saxonia conventu, et dispositis tam Saxonum quam Sclavorum rebus, ipse Romam orandi
gratia adiit. Annal. Fuld.
781 Pippinus filius Caroli Romae ab Adriano papa baptizatus est, et cum fratre Ludovico rex unctus. Tassilo,
dux Bajoariae, fidem subjectionis Carolo sacramento et obsidibus firmat. Annal Fuld.---Constantiae episcopus et
abbas Joannes obiit; pro quo Egino episcopus annos XXXII, et Petrus Augiae abbas annos V, et apud sanctum
Gallum Roudpertus abbas annum I praefuerunt. Hepid.---Inter alia prodigia, cruces multis in vestibus apparent.
Sanguis e terra et aere fluxisse dicitur. Annal. Fuld.
782 Carolus item in Saxonia conventum habens, legatos Danorum et Hunnorum audivit. Quo reverso, Saxones
legatos ejus, in Sclavos cum exercitu missos, persuadente Widikindo, commisso praelio, non sine magna clade
sua interimunt; ob quorum vindictam Carolus Saxonum quatuor millia et quingentos decollare jussit. Annal.
Fuld. Met.---Apud sanctum Gallum Waldo abbas praefuit annum I et dimidium. Hepid.
783 Hiltigard regina uxor Caroli II Kal. Maii [227], et Bertha mater ejus IV Id. Jul. obiit. Carolus item Saxones
bis acie confligens magna 127 strage vicit, Fastradamque eo anno duxit uxorem. Annal. Fuld. et Met.
784 Junior Carolus a patre in Saxoniam missus Westfaldos praelio vicit, et domuit. Annal. Fuld.---Apud sanctum
Gallum Werdo abbas praefuit annos XXV. Hepid.
785 Widikind Saxo, ad deditionem Carolo veniens, baptizatus est, et tota Saxonia subacta est. Conjuratio
orientalium Francorum contra Carolum orta et compressa est. Annal. Fuld. Eginh.
786 Carolus misso per Autulfum [al., Audulfum] exercitu Britones domuit, et ipse Romam orandi gratia adiit.
Auctores conjurationis contra Carolum diversis poenis multantur. Lullo Moguntiensi archiepiscopo Richulfus
successit annis [suppl. XXVII]. Augiae post Petrum Waldo abbas octavus praefuit annis XX. Annal. Fuld.
787 Carolus, Beneventum petens, obsides accepit. Ruoddrud [al., Rotrudis] filia ejus Constantino imperatori
desponsatur. Eclipsis solis XV Kal. Octob. Annal. Fuld.
788 Tassilo dux Bajoariae, infidelitatis et perjurii convictus, a Carolo ducatu privatur. Graecorum exercitus a
Francis et Italis vincitur. Item Hunni, qui et Avares, a Caroli vincuntur exercitu. Annal. Fuld. Naz.
789 Carolus, valido undique collecto exercitu, Albiam fluvium transit, et Sclavos, qui Wilzi dicuntur, praeliis
protritos subjugavit. An. Fuld. Eginh.
790 Hunc annum Carolus sine bello Wormatiae quietus transegit. Annal. Fuld.
791 Carolus, trifariam diviso exercitu terras Hunnorum ingrediens, ferro et igne devastat. Annal. Fuld. Loisel.
128 792 Synodo Ratisponae collecta, haeresis Feliciana damnata est. Concil. Germ. t. I, p. 287.---Conjuratio
Pippini contra patrem Carolum detecta et supplicio auctorum punita est. Annal. Fuld. Eginh.
793 Pugna inter Sarracenos et Francos in Gothia, Sarracenis superioribus, commissa est. Saxones item more suo
rebellant. Annal. Fuld.
794 Synodo magna in Franconorurt habita, haeresis item Feliciana damnata est. Annal. Lauresh.---Fastrada
regina mortua et Moguntiaci sepulta est. Pseudosynodus Graecorum [228], pro adorandis imaginibus habita, ab
35

