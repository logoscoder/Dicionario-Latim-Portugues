1013-1054 - Hermannus Contractus - Chronicum [Codex Augiensis]
HERMANNI CONTRACTI CHRONICON [1]
EX INEDITO HUCUSQUE CODICE AUGIENSI,
UNA CUM EJUS VITA ET CONTINUATIONE A BERTHOLDO,
EJUS DISCIPULO, SCRIPTA. SUBJICITUR CHRONICON PETERSHUSANUM INEDITUM.
Ex mss. codicibus collegit, notis et observationibus illustravit
P. AEMILIANUS USSERMANN Congregationis S. Blasii monachus et bibliothecarius.
(Germaniae sacrae Prodromus, tom. I.)

CODEX AUGIENSIS. [2]
1 Anno XLII Augusti Caesaris; ex quo autem Aegyptus in provinciam redacta est, et Cleopatra cum Antonio
victa XXVIII anno; ab urbe vero condita DCCLII, olympiadis CXCIII anno tertio, Dominus noster Jesus
Christus in Bethlehem Judae nascitur, transactis ab initio mundi secundum 2 Hebraicam veritatem annis tribus
millibus DCCCCLII, secundum septuaginta Interpretes vero quinque millibus CXCIX [3].
2 Codices vacant [4].
3 Infantes pro Domino trucidantur ab Herode [5]. Euseb.
5 Asinius Pollio orator moritur. Eus.
6 Herodes rex Judaeae cum magno cruciatu moritur, pro quo Archelaus regnavit annis IX [6].
7 Fames magna Romae facta est. Eus.
9 Tiberius Caesar Dalmatas Sarmatasque subegit. Eus., Dio.
12 Jani portae, duodecim annis jam ab Augusto clausae, aperiuntur. Suet.; Oros.
13 Messala Corvinus orator moritur. Eus.
14 Eclipsis solis facta est [7].
15 (In marg. Tiberius privignus Augusti regn. annis XXIII.) Archelaus in Viennam Galliae urbem ab Augusto
relegatur, et Augustus moritur anno aetatis LXXVI, imperii LVI; pro quo Tiberius regnat annis XXIII. Eus. a.
praec.
16 Herodes tetrarcha Judaeorum regnum tenuit annis XXIV. Eus. a. 14.
17 Mathematici urbe pelluntur. Dio.
18 Livius historiographus moritur. Ovidius poeta in exsilio moritur. Eus. a. 17.
19 Germanicus a Tiberio missus Germanos vicit, Tac. a. 16.
20 Tredecim urbes terraemotu corruerunt. Eus. a. pr.; Dio. a. 17.
3 21 Fenestella historiographus et poeta moritur. Eus. a. pr.
22 Tiberius multos reges ad se vocatos dolo nunquam remisit. Eus. a. pr.
23 Pompeii theatrum incensum est. Eus. a. pr.
24 Tiberius Drusum consortem regni fecit, qui eodem anno veneno periit. Eus. a. pr.
27 Pilatus praeses Judaeae a Tiberio mittitur. Eus.
30 Dominus Jesus Christus a Joanne baptizatur trigesimo anno aetatis suae secundum carnem inchoante, et
praedicare coepit.
31 Joannes Baptista ab Herode tetrarcha decollatur.
33 Dominus in Hierosolyma passus est et resurrexit. Eclipsis solis [8] et maximi terraemotus facti sunt. Eus.
34 Jacobus frater Domini Hierosolymorum episcopus ab apostolis ordinatus, sedit annis XXX. Eus.
35 Pilatus imaginem Caesaris in templo statuens seditionem excitavit. Eus. a. 32.
36 Pilatus Romam venit, et de miraculis Domini Caesari nuntiavit. Eus.
37 Tiberius ea, quae a Pilato audierat, senatui nuntiavit, sed senatus contempsit. Eus. a. pr.
38 Tiberius populum Romanum graviter afflixit, et ipse veneno periit. Eus. a. pr. In marg. Gaius ann. III, mens.
X, dies VIII. Vir scelestissimus.
1

