644 Sanctus Paulinus Eboracensis episcopus, et doctor Anglorum, anno episcopatus XX migravit ad Dominum
VI Id octob. Beda, hist. Angl.---Pippinus [168], major domus, et dux Sigeberti, justitiae et pietatis amator eximius
obiit, post quem filius ejus Grimoaldus major domus effectus est. Fred. chr. a. 639.
645 Hoc tempore Pyrrhus Constantinopolitanus, Sergii et in sede et in haeresi successor, cum a Theodoro papa
dudum damnatus ex Africa Romam venisset, et fictam poenitentiam satisfactionemque simulasset, benigne
susceptus et reconciliatus est. Postea vero domum reversus et errorem repetens, denuo ab ipso papa depositus,
damnatus et anathematizatus est [169]. Beda, chr. Paul. Diac.
646 His temporibus beata virgo Gertrudis, filia Pippini, soror Grimoaldi majoris domus, Nivalensis [al.,
Nivialensis] coenobii mater, virtutibus 99 claruit. Hujus soror Begga, et ipsa femina religiosa, Ansgiso sancti
Arnolfi filio nupsit, cui etiam Pippinum juniorem [170] peperit. Vita S. Sigeberti tom. II Script. Franc.; al. an.
seq.
647 His temporibus cum Paulus Constantinopolitanus Pyrrhi successor haeresim non solum non dimitteret, sed
augmentaret, ipsumque imperatorem cum aliis seduceret, nec, a domno papa admonitus et increpatus,
resipisceret, et ipse identidem damnatus est. Bed. chr. Anast. a. 648.---In Italia, mortuo Rothario rege
Longobardorum, Rodoaldus filius ejus regnavit annis V [171] Paul. Diac.
648 His Constantis imperatoris temporibus [172] gens Sarracenorum crudelissima Palaestinam ipsamque
Hierosolymam, utramque Aegyptum, Alexandriam urbem et magnam Africae partem aliasque plures provincias
Romani imperii vastavit atque diripuit. Fred. chr. a. 639.
649 Romae Martinus papa LXXVI sedit annis VI, mensibus fere II. Quo tempore Paulus Constantinopolitanus,
ipso imperatore Constante seducto, legatos apostolicae sedis se pro haeresi arguentes carceribus, exsiliis et
diversis modis afflixit, catholicisque, ubicunque potuit, non modicam persecutionem concitavit. Anast.
650 Martinus papa indictione IX [173] synodum Romae CV episcoporum colligit, in qua Cyrum, Sergium,
Pyrrhum, Paulum cum sequacibus erroris condemnat. Bed. a. 649.
651 In Britannia Oswi rex pius ab Oswi rege pugna fugatus, ad quemdam 100 suorum, cui fidem habebat, venit,
a quo statim proditus, ab Oswi rege cognato interfici jussus est. Ipso anno beatus Aidanus Scotigena, episcopus
et doctor Anglorum, II Kal. Septemb. decessit. Beda, hist. Angl.---In Italia, mortuo Rodoaldo rege
Longobardorum, Haribertus [al., Aripertus], filius Gundoaldi fratris Theodelindae reginae, regnavit annis IX.
Paul. Diac., al. a. 653.
652 Hoc tempore Olympius exarchus, a Constante imperatore in Italiam missus, cum domnum papam et caeteros
in fide catholica unanimes depravare eisque nocere non posset, frustraque ipsi papae divinitus protecto insidias
paravisset, cum eo tandem pacificatus, collecto exercitu Siciliam contra Saracenos ingreditur; ubi, victo
caesoque ab ipsis exercitu Romano, taedio morboque confectus moritur. Anast. Paul. Diac.
653 In Britannia Honorius Anglorum archiepiscopus obiit, pro quo Deusdedit annis X praefuit. Beda. hist. Angl.
654 In Britannia mediterrone [174] Angli ad fidem Christi conversi sunt. Beatus papa Martinus jussu Constantis
haeretici imperatoris a Theodoro exarcho ad hoc misso, Romae in basilica Salvatoris, quae Constantiniana
dicitur, comprehensus et Constantinopolim adductus, cum flecti nullatenus posset, exsilio in Chersonam
damnatus est. Bed. chr. Anast. al. a. 653.
655 Martinus papa in exsilio migravit ad Dominum, ibique sepultus multis postea miraculis claruit; pro quo
Romae Eugenius papa LXXVII ordinatus [175] sedit annis II, mensibus fere X, vir benignus et mitis et pius.
Anast.---In Britannia Pendan rex Merciorum paganus ab Oswi rege sancti Oswaldi fratre pugna victus interiit, et
gens Merciorum Christi fidem accepit. Beda, hist. Angl.
101 656 Petrus Constantinopolitanus, quasi satisfaciens pro fide sua, misit Romam synodicam epistolam valde
obscuram et dubiam, sed a domno papa et Ecclesia Romana non est accepta. Anast.
657 Romae Eugenio papa defuncto cessavit episcopatus mensibus II. Anast.
658 Romae Vitalianus papa LXXVIII sedit annis XIV, mensibus VI; qui, litteris ex more Constantinopolim
missis in sede confirmatus, Ecclesiam Romanam insigniter rexit. Anast. a. 657.
659 In Britannia Vulfhere [al., Wolpher], filius Pendani, rex Merciorum effectus regnavit annis XVII.
Constantinus, qui et Constans imperator, sancto Petro donaria pretiosa Romam misit. Anast.
660 In Italia, defuncto Hariberto rege Longobardorum, duo filii ejus Godabertus et Pertharich regnum inter se
dividebant; Godabertus Ticini, et Pertharich Mediolani regnum statuentes. Sed non multo post, factione
pravorum odio infando alterutrum regno pellere cupientes, dissentiunt; et Godabertus misso Gunbaldo duce [176]
perfidissimo, Grimoaldum virum strenuum, qui jam XXV annis dux Beneventi erat, auxilio sibi contra fratrem
ascivit; qui ab ipso Gunbaldo instigatus Godabertum occidit, et Pertharich ipso terrore fugatus ad Hunnos
secessit post unum annum et III menses regni sui, Grimoaldusque arrepto Longobardorum regno annis IX
strenue regnavit. Paul. Diac. a. 661. seq.
28

