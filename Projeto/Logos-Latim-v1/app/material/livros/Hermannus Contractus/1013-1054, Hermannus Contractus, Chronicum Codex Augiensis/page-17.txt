504 Synodo CXV episcoporum collecta, beatus papa Symmachus de illatis purgatur et sedi suae cum gloria
restituitur, et pervasores sedis ejus Laurentius Nucerinus et Petrus Altinas, condemnantur. Anast. a. pr.--Ludovicus rex Francorum, per suffragia sancti Petri sanctique Martini et aliorum sanctorum divinum implorans
auxilium, Gothos petiit, eosque juxta Pictavis urbem in campo Voglensi [93] pugna vicit, et regem eorum
Alaricum, qui jam XXII annis regnavit, occidit, regnumque ejus, quod in Galliis habebat, ac thesauros accepit.
Amalricus [al., Amalaricus] vero filius Alarici fugiens, regnum patris sui in Hispaniis recepit. Procop. de bell.
Goth. a. 507. Jorn.
505 Ludovicus rex Francorum Parisius beati Petri basilicam aedificat. Greg. Tur. a. 508.
60 506 Hoc tempore Ludovicus rex Francorum Ragnacharium [94] cognatum suum regnique participem,
ignavum et luxuriosum, a suis proditum, bello victum fugavit, et comprehensum sua manu cum fratre Richario
occidit et ejus sibi populum subjecit. Greg. Tur. a. 509.---Theodoricus rex Italiae contra Francos in Galliam
exercitum misit. Gassiod. a. 508.
507 His temporibus, Romae iterum dissensione contra Symmachum papam et Ecclesiam orta, nonnulli ex parte
ejus fustibus et diversis plagis afflicti, nonnulli trucidati et necati, et multa indigna et nefaria contra Ecclesiam et
religionem commissa sunt. Anast.
508 Hoc anno [95] Romae Boetius vir eruditissimus consulatum administravit. Cass.
509 Ludovicus, qui et Clodoveus Magnus, Francorum rex post multas victorias totam pene Galliam possidens,
Parisius, ubi sedem regni instituit, moritur, et in basilica S. Petri a se constructa sepelitur anno regni XXX, post
transitum S. Martini, ut in gestis Francorum habetur, anno CXII [96]. Post quem quatuor filii ejus diviso regno,
Theodericus, Metis sedem habens annis XXIII, cum strenuo filio suo Theodeberto regnavit; Chlodomeris
Aurelianis, Childebertus Parisius, et quartus Chlotarius Suessionis sedem statuens annis LI regnavit. Horum
soror Hrodhildis, aequivoca matris, et aeque religiosa, Amalrico regi Gothorum Ariano in Hispaniis nupsit,
materque vidua apud S. Martinum Turonis in orationibus et eleemosynis permansit. Greg. Tur. Aimoin. caeteri
recte ad an. 511.
61 510 His temporibus Symmachus papa inter alia bona Manichaeos in urbe inventos damnavit, ecclesiam S.
Andreae ad S. Petrum construxit, oratorium S. Thomae, confessionem S. Cassiani itemque sanctorum Proti et
Hyacinthi, oratorium S. Apollinaris, itemque S. Sosii, item S. Crucis, item S. Joannis Baptistae, item S. Joannis
Evangelistae, basilicam S. Petri, et porticum marmore stravit et multis modis ornavit. Xenodochia instituit, et
singulis annis catholicos, a Trasamundo rege Wandalorum Ariano per exsilia dispersos, alimonia et vestibus
juvit. Construxit etiam basilicam S. Agathae via Aurelia, item S. Pancratii, item S. Silvestri, item S. Martini,
item SS. Cosmae et Damiani, et alias nonnullas struxit, renovavit et ornavit. Anast. Bed. chron.
611 Hoc tempore reges Francorum Chlodomeris, Childebertus, et Clotharius, Burgundionum reges Sigismundum
et Godomarum petunt, et pugna victos fugant. E quibus Sigismundus rex religiosus ad sanctos Agaunenses [97]
confugiens, insequente Chlodomere, ibidem captus et Aurelianis in carcerem missus una cum uxore ac filiis
trucidatus est; et secuto tempore Chlodomeris iterum Burgundiones petens pugna fugavit, et ipse, inter hostes
equo delatus, ab ipsis jugulatur, et Burgundia a Francis subjugatur. Greg. Tur. Marius Av. a. 515. seq.
512 Amalaricus in Hispaniis rex Gothorum Arianus Hrodhildem uxorem suam catholicam multis modis afflixit.
Qui postea a fratre ejus Childeberto pugna victus et peremptus est; et pro eo Theuda regnavit [98]. Greg. Tur a.
531.
513 Cassiodorus hujus anni consul fuit, qui postea conversus et monachus effectus coenobium construxit, et in
saeculari divinaque litteratura 62 clarus effulsit. Psalmos exposuit, libros institutionum et chronica fecit. Romae
tandem, dissensione cessante inter clerum et populum, optata rediit concordia, et Symmachus papa beatus obiit
[99]. Anast. Cass.
514 Theodoricus rex Italiae filiam suam Amalsuindam Eutharico Cillicae in matrimonium junxit. Cassiod. an.
seq. Jornand.---Romae Hormisda papa LIV sedit annos IX, qui inter alia bona Eutychianos itemque Manichaeos
damnavit, clerum erudivit, basilicas adornavit. Anast.
515 Hoc tempore Vitalianus quidam servus dignitatibus elatus Anastasio imperatori rebellat, et Scythis adjunctus
crebris praeliis milites ejus victos fugans, magno reipublicae dedecori et detrimento fuit. Marcell.
516 His diebus Hormisda papa, pro fide catholica ad imperatorem Anastasium Constantinopolim legatos mittens
et nihil proficiens, alios itidem cum epistolis legatos mittit. Quos Anastasius cum corrumpere non posset, exsilio
deputavit et inter alia domno papae rescripsit dicens: Nos jubere volumus, non nobis juberi. Anast
517 His temporibus Theodoricus rex Francorum Danos se invadentes per filium Theodebertum una cum rege suo
ad internecionem delevit. Greg. Tur. a. pr.; al., circa an. 515.
518 Anastasius imperator, cum haeresi Eutychetis favisset et catholicos persequeretur, fulmine ictus interiit,
major octogenario. Pro quo Justinus imperator catholicus Constantinopoli regnavit annis VIII; qui nonnullos
imperio inhiantes occidit, et cum Vitaliano tyranno pace prius facta, eumdem postea peremit. Marcell.
17

