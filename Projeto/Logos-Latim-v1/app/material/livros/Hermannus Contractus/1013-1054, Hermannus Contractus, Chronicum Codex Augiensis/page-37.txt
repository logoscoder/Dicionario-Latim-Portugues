808 Godafridus, rex Danorum et Nortmannorum, multo militum suorum damno cum Abodritis bello conflixit et
vicit. Carolus Junior Linones et Smeldingos, qui ad Godafridum defecerant, vastavit. Eardolf, rex
Nordanumbrorum, regno pulsus, primo ad Carolum imperatorem ac deinde Romam questum venit. Annal. Fuld.
809 Ludovicus filius imperatoris Hispaniam petiit. Eardolf in regnum 133 suum per legatos papae et imperatoris
remittitur. Quaestio de processione Spiritus sancti synodo habita [237] ventilatur. Imperator contra Godafridum
castrum Esesfeld [238] trans Albiam aedificat. Trasico dux Abodritarum cum fortiter multa contra perfugas
Godafridi suesque desertores fecisset, a militibus ejus dolo occisus est. Annal. Fuld.---Apud sanctum Gallum
Wolfleo [239] abbas praefuit annos IV.
810 Ruoddrud filia imperatoris VIII Id. Junii obiit. Godafridus missa magna classe Fresonibus, ter praelio victis
tributum imposuit: cui cum imperator Carolus jam cum exercitu occursaret, elephas quem Aaron miserat, subito
moritur, classisque reversa, et Godafridus, qui se cum ipso imperatore acie conflicturum minitabatur, domi a suis
peremptus nuntiatur. Castellum quoque Hochbuoch [240] super Albiam situm cum praesidio suo a Wilzis captum.
Pippinum quoque Italiae regem filium suum VIII idus Julii defunctum didicit. Hispani, itemque Graeci per
legatos cum illo pacem firmant. Maxima boum pestilentia hoc anno facta. Hemmingus rex Danorum, filius
Godafridi [241], pacem cum imperatore fecit. Ann. Fuld.
811 Heito abbas Augiae et episcopus Basileae, cum Hugone et Haione, comitibus [242] Constantinopolim missus,
Odoporicum [Hodoeporicum] suum scripsit. Interim Niciforus [Nicephorus] imperator cum Vulgaribus pugnans
occisus est. Tandem Michael imperator factus legatos Caroli imperatoris remittit. Tres exercitus fausto omine in
Linones, in Pannonias, 134 in Britones ab imperatore mittuntur. Carolus rex filius imperatoris II Non. Decem.
obiit. Annal. Fuld.
812 Hemmingo rege mortuo, orto inter Danos de regni primatu praelio, decem millia nongenti et quadraginta
cecidisse feruntur. Michael imperator, legatis Caroli remissis, suos etiam pacem confirmatum misit. Beneventani
viginti quinque millia solidorum auri tributum Carolo persolvunt. Classis Danorum Hiberniam invadens a Scotis
victa est. An. Fuld.
813 Carolus imperator Amalharium Treverensem archiepiscopum et Petrum Nonantulanum abbatem item
Constantinopolim misit, quorum Odoporicum item scriptum habetur [243]. Ipse Ludovicum filium consortem
imperii, Bernhardum [244] quoque Pippini filium, nepotem suum Italiae regem fecit. Thegan.---Quina [245]
permagna concilia Mogontiaci, Rhemis, Turonis, Cavillonis, Arelati pro statu Ecclesiarum fieri jussit. Pons
Mogontiaci super Rhenum a Carolo structus incendio periit. Annal. Fuld.---Constantiae Egino episcopus obiit.
Post quem Wolfleoz episcopus factus est, qui coenobium quoque S. Galli IV jam annis tenuit [246]. Apud
sanctum Gallum Gozpertus abbas praefuit annis XXVII.
814 Carolus imperator magnus, cum prius thesauros suos inter XXI archiepiscopatus regni sui caeterosque
episcopatus et Ecclesias divisisset, febre et pleuresi pulsatus, V Kal. Febr. Aquisgrani obiit, ibique honorifice
135 sepultus est anno aetatis LXXI, regni XLVII, subjectae Italiae XLIV, imperii XIV, indictione VII. Pro quo
filius ejus Ludovicus, cognomento Pius, regnavit annis XXVII. Qui statim auditis et absolutis gentium
diversarum legatis, generale colloquium Aquisgrani habuit, et multa per totum regnum perperam gesta correxit.
Annal. Fuld., Eginh., Thegan.
815 Exercitus Herioldo Danorum regi ad auxilium a Ludovico rege missus XL [247] obsides ab hostibus accipit.
Quidam ex Romanis primoribus in necem Leonis papae conjurantes puniuntur. Ann. Fuld., Laurish.
816 Sorabi, itemque Wascones rebellare molientes comprimuntur. Leone papa in VIII Kal. Junii [248] defuncto,
Stephanus sedit mensibus VII. Qui ad Ludovicum regem in Franciam veniens, Remis eum imperatorem
coronavit, muneribusque et amicitia mutuo illi junctus Romam rediit. Imperator synodo [249] collecta multa de
statu et religione coenobiorum bene disposuit. Ann. Fuld.---Augiae basilica S. Mariae, a Heitone abbate et
episcopo constructa, dedicata est
817 Stephano papa IX. Kal. Febr. defuncto, Paschalis sedit annis VII. Eclipsis [250] solis Nonis Febr. facta, et
cometa visa est. Legati Leonis imperatoris de Constantinopoli pro pace ad Ludovicum veniunt imperatorem.
Ludovicus imperator Lotharium [251] primogenitum suum imperii consortem, Ludovicum et Pippinum filios suos
Bajoariae et Aquitaniae reges praefecit. Sclaomir dux Abodritarum rebellat. Bernhardus rex Italiae rebellare
molitus, cum rebus suis desperaret, patruo imperatori ad deditionem venit. Ratgarius Fuldensis abbas a fratribus
accusatus et convictus deponitur. An. Fuld.
136 818 Bernardus rex, item rebellionis convictus, judicio Francorum excaecatus moritur, complicesque ejus
diversis modis puniti episcopique depositi sunt. Ludovicus imperator Cismarinos Britannos rebellantes, exciso
Mormanno duce eorum, domuit. Eclipsis solis VIII Id. Julii facta [252]. Irmingard imperatrix obiit V Non. Octob.
Fuldis Eigil abbas constituitur. Annal. Fuld., Thegan.
819 Sclaomir dux Abodritarum exsilio damnatus et regnum ejus Ceaddrogo Trasconis filio datum. Synodo
Aquisgrani [253] habita multa de statu Ecclesiarum et coenobiorum tractata sunt. Imperator Judith filiam Welphi
comitis duxit uxorem, ex qua Carolum genuit. Exercitus in Pannonias contra Liudwidum [al., Liutwitus et
37

