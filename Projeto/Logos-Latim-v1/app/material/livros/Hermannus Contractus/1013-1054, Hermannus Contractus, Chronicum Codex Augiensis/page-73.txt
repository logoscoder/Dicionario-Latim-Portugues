579 Magna aquaram inundatio et illuvies, fulmina, terraemotus homines terruere. Mar. Greg. Tur. a. seq.
580 Cometa die Paschae visus. Suessionis coelum ardere visum est. Pestilentia ingens fit.
581 Hoc tempore exercitus Tiberii imperatoris Persas potenter superavit.
582 Constantinopoli Tiberius omni laude dignissimus obiit, pro quo Mauricius regnavit annis XXI. Romae
Pelagius secundus papa LXV sedit annis X, mensibus II. Hic templum S. Petri tabulis argenteis deauratis texit,
aliaque multa bona fecit.
583 Childebertus rex Francorum, acceptis L millibus solidorum auri a Mauricio imp. ut Longobardos de Italia
pelleret, cum eisdem pactum firmavit, et imperatori pecuniam requirenti nec responsum dedit.
584 Guntrammus rex in suburbano Cabillonensi monasterium S. Marcelli construxit.
585 Chilpericus rex Francorum, per insidias interemptus, Parisius sepelitur.
586 Longobardi Autharium regem sibi constituunt.
587 Globus igneus . . . cecidit. In Hispania Richaredus, Levigildi regis Gothorum Ariani filius, post mortem
patris effectus rex, a Leandro Hispalitano episcopo cum tota gente Gothorum ad catholicam fidem convertitur.
588 In Hispania haeresis Ariana . . . regis. Caesara regina, uxor Aunulfi regis Persarum, occulte baptizata,
postmodum etiam maritum suum cum tota gente apud Antiochiam baptizari persuasit.
589 Childebertus rex sororem suam, Authario regi Longobardorum promissam, regi Gothorum, qui nuper
catholicus factus est, in matrimonium tradidit.
590 Tunica . . . et aliis pluribus episcopis . . . allata est.
591 Rex Longobardorum Theodelindam, regis Bajoariorum filiam, pulchram et piam duxit uxorem.
592 Ingens mortalitas facta est, in qua primo . . . diebus X, qui statim inter alia multa librum . . . itemque S.
Pauli, et sex capitula synodica scripsit.
593 Siccitas magna, etc., ut Aug.
594 Item locustarum, etc., ut Aug.
595 Gregorius synodum XXIV episcoporum ad S. Petrum collegit indictione XIV.
596 S. Columbanus presbyter et abbas, post multa mirabilia. . . aetatis LXXII. Hoc tempore B. Gregorius papa,
missis. . . Joanne et aliis, Anglorum gentem in Britannia ad fidem Christi convertit.
597 Childebertus rex Francorum obiit.
598 His temporibus, cum Romanus. . . captas per deditionem recepisset, et ob id Agilolfus rex Italiae et ipsi
Romae. . . pax utrinque facta est.
599 His temporibus monasterium, etc., ut Aug.
600 Gregorius papa Lundoniae. . . indictione IV. Clades glandularia multas civitates afflixit.
602 Mauricius imp. Phocam, reipublicae utilem, principem militiae fecit. Globi ignei in coelo visi.
603 Constantinopoli Phocas Mauricium imp. turpiter interfecit, et ipse pro eo annis VIII regnavit. Corpus S.
Victoris. . . et miraculis declaratur.
604 Etherius Lugdunensis archiepiscopus obiit, eique Secundinus successit.
605 Beatus papa. . . mensibus. Sabinianus papa LXVII sedit anno. . . exspectabatur. Hoc anno synodus nefaria
Cabillonis congregata, et B. Desiderius Viennensis archiepiscopus injuste deponitur, et exsilio damnatur.
606 Fames Romae facta, et induciae cum Longobardis ad annum unum; mense Aprili et Maio cometa videtur.
607 Romae Bonifacius tertius papa LXVIII sedit menses ferme novem. Post quem item cessavit episcopatus
mensibus decem. Al. a. 606.
608 Bonifacius papa, quia Constantinopolitana . . . . Romae collegit.
609 Romae Bonifacius . . . post hunc cessavit episcopatus mensibus ferme septem. Hic apud . . . et in honore S.
Mariae . . . constituit.---B. Desiderius Viennensis archiepiscopus, de exsilio revocatus, factione Brunihildis et
Theodorici lapidatus, post obitum miraculis claruit.
610 His temporibus Persae, multas provincias Romanis auferentes, Hierusalem cruce Domini spoliaverunt.
611 Heraclianus Phocam Aug. regno privavit, filioque suo Heraclio illud concessit, qui regnavit annis XXVI.--B. abbas Columbanus, S. Galli magister, a Luxoviensi coenobio a se constructo, molimine Brunihildis pulsus,
sanctum ibi Eustasium pro se reliquit abbatem.
612 B. Augustinus Anglorum archiepiscopus migravit ad Dominum. S. Columbanus, a Luxovio pulsus, concessu
Theodeberti regis Brigantium venit, ibique triennio mansit.
613 In Hispania, mortuo Betterico, Sisebodus rex efficitur Gothorum.
73

