expugnatum aggredi distulit, interimque eo infecto negotio, sed alias universa Italia parente pacataque, redire
disposuit. Interea imperatrix Agnes, quae Romae ab imperatore digressa fuerat, in Ravennati territorio filiam
peperit.---Imperator vero coepto redeundi itinere, Mantuae paschale festum in gravissima decumbens aegritudine
commoratur. Postea convalescens corpus beati Widonis Pomposiae monasterii abbatis in magna sanctitate ante
non integrum annum defuncti, plurimis glorificatum miraculis, de Parmensi, ubi sepultus fuit, civitate ad urbem
Spiram transferendum, magno secum cum honore de Italia rediens devexit. In quo itinere Augustam Vindelicam
in litaniis [536] ante Ascensionem Domini veniens, Eberhardo urbis ejusdem 219 episcopo, in adventu ejus
defuncto, Henricum capellanum suum successorem constituit; actoque inibi eodem festo, Pentecostes solemnia
Spirae celebravit, ibique colloquium cum regni principibus habuit et corpus praefati abbatis in incoepta extra
urbem basilica [537] tumulari fecit.---Quo tempore Welf comitem Suevigenam [538], Welf dudum comitis filium,
Carentani ducem promovit. Avunculum quoque ejus Adelberonem, ducum videlicet Henrici et Friderici [539]
fratrem. Metensis Ecclesiae episcopum post Theodericum nuper defunctum constituit. Item, Poppone
archiepiscopo ipsis diebus defuncto, Trevirensi urbi Eberhardum Wormatiae praepositum archipraesulem
praefecit.---Per idem tempus, cum expeditionem in Pannonias ad Petrum ulciscendum disponeret, Godefridus
dux cum Balduino [540] de Flandris et aliis nonnullis rebellionem innovasse bellumque copiis collectis paravisse;
Theodericus quoque de Phladirtinga marchio rebellavisse, et episcopatus sibi contiguos ad injuriam imperatoris
populatus esse nuntiatur. Praeterea Andreas, qui regnum Petri obtinuit, jam crebro legatos supplices miserat,
regnum se ab Hungaris coactum suscepisse confirmans, de Petri sese injuriis excusans, quique adversus eum
conjuraverant, partim a se trucidatos, partim imperatori tradendos denuntians, suamque imperatori subjectionem,
annuum censum et devotam servitutem, si regnum se habere permitteret, mandans. Quibus ex causis dilata
expeditione illa, cum Godefridus quoque dux rebellionem suam callidis legationibus dissimularet, autumnali
tempore navali exercitu collecto contra Theodericum in Phladirtingam arma commovit.---Interea Otto Suevorum
dux, qui provinciam sibi traditam pie ac strenue tertio jam anno regebat, immaturo obitu diem clausit extremum.
Ipsis quoque diebus Heinricus Bajoariae dux defunctus Treveris sepelitur. Clemens etiam, qui et Suidegerus
papa, in Romanis partibus nono mense promotionis suae diem [541] obiens, ad episcopatum suum Babenberg
reportatus tumulatur.---220 Imperator expeditione in Phladirtingam trajecta, aquosis impedientibus locis, parum
proficere potuit, et revertens, adversariis marino cursu levibus scaphis latrocinantium more sequentibus, et
extremos quosque incursando caedentibus, non modicam in exercitu cladem pertulit. Ipso quoque tempore
Godefridus, inter alia quae contra regem gessit, Viridunensem civitatem dolo captam incendit et evertit; cujus
ducatum imperator Adelberto [542] cuidam tradit. Gesta Virdun. epp. apud Calmet.
1048 M. G. Imperator Natales Domini in Saxonia moratus [543], confestim per Wirzeburg in Alemanniam venit,
et Ulmae colloquium habens, Ottonem de Svinvurt marchionem Suevis ducem constituit: indeque Bajoariam
veniens, quadragesimale et paschale tempus exegit. Eadem Quadragesima sanguis, ut creditur, Domini apud
urbem Mantuam divina per quemdam caecum revelatione invenitur, et plurimis miraculis declaratur. Imperator
Ratisbona, ubi Pascha cum Ottone et Brecizlao ducibus et multis aliis principibus egit, digressus, Alemanniam
repetit, et in Augiam nostram [544] ingressus VIII Kal. Maii, novam sancti Marci evangelistae patroni nostri
basilicam, a domino Bern abbate constructam, se praesente a Theoderico Constantiensi episcopo dedicari fecit, et
ejusdem sancti festo in litania majore apud nos acto, Ascensionem Domini Turego, Pentecosten autem Solodoro
celebravit, habitoque ibi cum Burgundionibus colloquio, per Franciam orientalem in Saxoniam remeavit.---Per
idem tempus dominus Bern, abba Augiae, vir doctrina et moribus insignis, anno promotionis suo XI, in senectute
bona morbo confectus, VII Idus Junii diem ultimum clausit, et in basilica sancti Marci sepultus quiescit. In cujus
locum Vodelricus decanus a fratribus electus, abbas ab imperatore constituitur.---221 Defuncto quoque viro
docto Wazone [545] Leodii pontifice, Dietwinus successit. Sequente Julio Poppo Brixiensis [546] episcopus, ab
imperatore electus, Romam mittitur, et honorifice susceptus apostolicae sedi papa CLII ordinatur [547], mutato
nomine, Damasus secundus vocatus. Sed paucis diebus exactis defunctus, et ad sanctum Laurentium extra urbem
sepultus est. Autumnali tempore Henricus imperator, et Henricus Galliarum rex, in Metensi territorio [548]
convenientes, pacem pactumque inter se juramento confirmant. Quibus diebus terraemotus magnus factus est
nocte III Idus Octobris. Ipsis item diebus Agnes imperatrix filiam imperatori peperit.---Eodem etiam tempore
Godefridus Adelbertum ducem se depraedantem persecutus, et dimissa multitudine cum paucis inventum, cum
aliis qui repugnare tentabant, occidit. Post quem Gerhardus dux [549] ab imperatore constituitur. Ipsis imperator
diebus Argenturacum, et inde prope Natalem Domini Ulmam venit, sicque in Bajoariam proficiscitur.
1049 M. G. Imperator Natalem Domini Frisingae, et Purificationem sanctae Mariae Ratisbonae agens, Bajoariae
ducem Conradum [550] constituit, et circa quadragesimale tempus inde in Saxoniam recessit. Godebaldus
Nemetensis [551] praepositus Aquileiae patriarcha post Eberhardum his diebus defunctum ab imperatore
promovetur.---222 Interea, glaciali hieme suppeditante, nonnulli de partibus maritimis milites et principes, cum
Leodiensi [552] episcopo, et Trajectensi, atque Metensi congregati, Theodorico in Phladirtingam insidias tendunt,
commissaque pugna victum occidunt [553], et provinciam illam imperatori subjiciunt; quam tamen non multo
post Godefridus occupans, ab eisdem pugna petitus et victus vix aufugit.---Per idem tempus Brun, id est, de
Tullo Leucorum episcopus, ab imperatore electus Romamque missus summo honore suscipitur, et in
Quadragesima [554] papa CLIII ordinatus Leonis nomen noni accipit. Qui in proximo Pascha Udalricum
58

