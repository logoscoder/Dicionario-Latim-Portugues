Suessionis a sancto Bonifacio archiepiscopo unctus et consecratus, regnavit annis XVII. Ann. Fuld. Gest. reg.
Franc.---Audogarius, primus Campidonensis coenobii fundator et abbas, locum illum incolere coepit [212].
753 Pippinus rex perfidam rursus Saxoniam vastat, ibique Hildigarius Coloniensis archiepiscopus occisus est.
Ann. Fuld.---Gripho, cum Italiam petere moliretur, a comitibus Pippini in valle Maurienna interimitur. It.--Stephanus papa, pro auxilio contra Haistulfum Longobardorum regem poscendo, ad Pippinum regem in
Franciam venit, et filios ejus Carolum et Carlomannum [213] Parisius reges unxit. Ann. Fuld. Met.
754 Sanctus Bonifacius Moguntiensis archiepiscopus, cum Fresonibus evangelizaret, martyrio ab eis coronatus
est anno episcopatus XXXVI et apud Fuldense coenobium sepultus; pro quo Lullus archiepiscopus praefuit annis
XXXII. Ann. Fuld. an. 755.---Carlomannus frater Pippini, cum ad eum pro dissuadenda expeditione Italica
venire vellet, Lugduno obiit. Al. an. 754.---Pippinus Italiam cum exercitu petit, et Haistulfum regem victum et
Papiae obsessum obsides dare, et res sancti Petri sacramento reddere compulit. Anast. Fred. append.---Stephanus
papa duce Hieronymo Pippini fratre Romam rediit. Ann. Fuld.
122 755 Haistulfus sacramentum contemnens Romam obsidet, omnia circum ferro et igne devastans; pro qua re
papa legatos marino itinere ad Pippinum questum et denuo auxilium obsecratum mittit. Annal. Fuld.
756 Pippinus rex, iterum Italiam petens, Haistulfum Papiae inclusum obsidet, et Ravennam cum Pentapoli,
aliisque quae pervaserat, sancto Petro et domno papae per legatum suum Folradum reddere coarctat. An. Fuld.
Fredeg. cont. an. praec.
757 Haistulfus rex, in venatu ex equo lapsus, interiit; pro quo Desiderius regnavit [214]. Constantinus imperator
inter alia munera Pippino regi etiam organum misit. Ann. Fuld.
758 Pippinus Saxonibus item superatis annuatim CCC equorum censum imponit. Ann. Fuld.---Romae Stephano
papae Paulus successit annis X. Anast. a. 757; sic et Gottwic.
759 Waifarius, tyrannidem in Aquitania exercens, pressuras ecclesiarum, praedas et incendia villarum facit. Ann.
Fuld. h. a.; al. a. seq.---Sanctus Othmarus abbas, a Warino et Rudhardo [215], consensu Sidonii episcopi, inique
damnatus et in insulam Rheni Stein relegatus, migravit ad Dominum [216]. Cujus abbatiam cum Sidonius
episcopus et abbas temerario ausu invasisset, ante altare sancti Galli profluvio ventris percussus interiit [217]; pro
quo Joannes, Augiensis item monachus, episcopatum 123 et utramque abbatiam accipiens, praefuit annis XXI;
qui primum Romanae sedis privilegium Augiae ab Adriano papa impetravit. Hepid. an. 758; Gottw. an. 760.
760 Pippinus Aquitaniam, seu Wasconiam invadens, Waifarium, quae injuste invaserat, sacramento reddere
compulit. Annal. Fuld.
761 Waifarius, sacramenta postponens, cuncta quae potuit usque Cavillonem ferro, praeda, igne vastavit. Annal.
Fuld.
762 Pippinus, cum filio Carolo Aquitaniam item petens, plurimas urbes capit, et plures sibi rebelles domuit.
Annal. Fuld.
763 Tassilo dux, de exercitu se subducens, Bajoariam repetit. An. Fuld.
764 Hiems frigore saeva et ultra solitum prolixa hoc anno accidit. Pippinus magnum conventum Carisiaci habuit
[218].
765 Roudgangus [al., Hruodhgangus seu Chrodegangus], Metensis archiepiscopus [219], corpora sanctorum
Gorgonii, Naboris et Nazarii a Paulo papa impetravit. Annal. Fuld.; Notk. in Martyr.
766 Corpus sancti Gorgonii in Gorza [al., Gorzia] coenobio [220] sancti Naboris in Novacella, sancti Nazarii in
Lauresham conditum est. Annal. Fuld.; al. a. pr.
767 Pippinus in Aquitania Lemovicam urbem expugnatam capit. Annal. 124 Fuld.---Romae Paulus papa obiit,
pro quo Stephanus sedit annis IV.
768 Pippinus, occiso Waifario et subacta Aquitania victor rediens, VIII Kal. Octob. Parisius obiit, ibique
sepelitur anno aetatis LIV; pro quo filii ejus, diviso regno, Carolus Magnus annos XLVI, et Carlomannus IV
annos regnavit. Annal. Fuld. [221].
769 Carolus et Carlomannus Hunoldum Aquitaniae ducem bello victum capiunt. Annal. Fuld.---Corpus sancti
Othmari abbatis, post X annos, in insula qua obiit, incorruptum repertum, ad monasterium sancti Galli
translatum est. Hepidan. an. 768, al. an. 770; Walafr. Strab.
770 Carolus filiam Desiderii regis Longobardorum, adducente Bertha matre sua, uxorem duxit, sed statim eam
repudiavit. Annal. Fuld. Eginhard. in ejus Vita.
771 Carlomannus rex obiit, et Remis sepelitur. Carolus synodum magnam colligit [222]. Eginh. Annal. Met.
Franc.
772 Carolus Saxones petit, Eresburg [223] castrum cepit, idolum eorum, Irminsul dictum, diruit, et laborantem siti
exercitum, datis divinitus in sicco quodam torrente aquis, reficere meruit, acceptisque pro pace XII obsidibus,
rediit. Ann. Fuld.---Romae post Stephanum Adrianus papa sedit annis XXIV.
34

