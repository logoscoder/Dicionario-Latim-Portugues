487 Gundamnundus rex Wandalorum Carthagini ecclesiam sancti Agilei catholicis reddidit, petente sancto
Eugenio episcopo. Prosp. append.
488 Theodoricus rex Ostrogothorum permissu Zenonis Augusti Italiam petiit, cui apud Isoncium Odoacer
occurrens bello conflixit et victus aufugit; et iterum recollectis viribus Veronae acie congressus, denuo victus et
fugatus est. Jorn. a. seq. Marius.
489 Theodoricus ad fluvium Adduam Odoacrum tertio certamine vicit fugientemque apud Ravennam obsedit.
Jorn. a. seq. Mar.---Ludovicus rex Francorum, Thuringos petens, gravi eos caede prostravit ipsosque cum terra
eorum sibi subjecit. Greg. Tur. a. 491.
490 Odoacer, noctu a Ravenna cum Herulis egressus, collectis viribus quarto cum Theodorico conflixit, et itidem
victus ab eo captusque est [86]. Citati ad a. seq.---Ipso anno Gundamundus rex Wandalorum pacem cum
Romanis fecit. Constantinopoli Zenon imperator moritur; post quem Anastasius imperium Orientis XXVIII annis
tenuit. Cassiod. a. seq.---Hoc tempore Ludovicus rex Francorum intercurrente Aureliano legato suo de
Burgundia Hruodhildem [al., Chlotildem seu Crotildem] uxorem Christianam accepit, filiam scilicet Hilperici
[87], quem frater suus Gundobaldus cum uxore et filiis trucidaverat. Greg. Tur. a. 493.
57 491 Romae defuncto Felice papa concilium a presbyteris et diaconibus actum [88].
492 Theodoricus Ravennae Odoacrum insidias sibi molientem peremit, ac ipse Occidentis imperium XXX annis
obtinuit. Cass. Marius a. seq.---Romae Gelasius papa LI sedit annis IV, mensibus VII, vir doctus, et pius, qui pro
Ecclesiae statu nonnulla decreta fecit, multa sublimiter scripsit, haereticos damnavit, clerum Romanum auxit,
pauperes dilexit. Ipse dedicavit ecclesiam S. Euphemiae Tiburtina urbe, aliasque basilicas sanctorum Nicandri,
Eleutherii, et S. Andreae via Lavicana. Fecit etiam basilicam sanctae Mariae via Laurentina. Anast.
493 His temporibus in Africa beatus Fulgentius episcopus, qui Ruspensem XXVI annis rexit Ecclesiam,
doctrina, et actibus clarus effulsit; qui et ipse plurima inter alios catholicos mala, et exsilia perpessus est. Victor
Vit. Isid.---Hac etiam tempestate Ludovicus rex Francorum Gallias usque Sequanam, et deinde usque Ligerim
fluvios suo regno subegit. Hunc multa instantia Chrodhild uxor sua ad fidem Christi cohortatur. Greg. Tur. an.
seq.
494 Gundamundus rex Wandalorum, persuadente Eugenio archiepiscopo, tandem post X annos omnes catholicos
episcopos de exsilio revocavit et diu clausas ecclesias pace reddita aperuit. Procop. a. seq.---Ludovicus rex
Francorum contra Alamannos pugnans, cum exercitus ejus periclitaretur, Deum coeli invocans, et fidem suam
Christo vovens, ipso juvante victor Alamannos subjugavit. Greg. Tur. a. 496.
495 Ludovicus, seu Clodovens rex Francorum instante Hrodhilde [89] 58 conjuge sua, a sancto Remigio Remensi
archiepiscopo fide Christi imbutus, cum gente sua baptizatur. Greg. Tur. a. seq.
496 Gundamundo rege Wandalorum defuncto, Trasamundus XXVI paulo plus annis pro eo regnavit. Qui item
catholicis infestus ecclesias post aliquot annos clausit, et inter alios persecutionis labores CCXL episcopos
exsilio in Sardinia et aliis insulis afflixit. Hist. miscell. Procop. ad ann. seq.
497 Boetius, patricius et consul, multa his temporibus ingenii sui monimenta in saeculari philosophia excellenter
edidit. Romae Anastasius papa LII [90] sedit annis fere II. Hic confessionem S. Laurentii exornavit; et, quia
quibusdam haereticis communionem clam reddere velle videbatur, quidam se ab ejus communione sequestrant.
Anast. a. 496.
498 Isauri, occiso Lilingo duce suo, ab Anastasio imperatore victi trucidati sunt. Marcell.---Hoc tempore
Ludovicus rex Francorum Gundebaldum et Gondegiselum fratres, Burgundionum reges, pugna [vicit] et fugavit,
et Gundebaldum Avenione obsessum tributarium fecit, et cum magna praeda redit. Greg. Tur. Marius. a. 500.
499 Theodoricus rex Romae et alibi multa per haec tempora mirifica construxit aedificia. Cassiod. a. seq.--Romae Symmachus papa LIII sedit annis XV, mensibus fere VIII, cum quo simul per nimiam dissensionem
ordinatus est [91] Laurentius, et magna Romae inter clerum et populum discordia facta, donec judicio Theodorici
regis et majoris multitudinis Symmachus in sede confirmaretur. Anast. Vict. Tun. an. 498.
59 500 Symmachus papa, synodo Romae acta, inter alia Laurentium aemulum suum Nuceriae episcopum
constituit. Anast. Pag. h. a.
501 Theodoricus rex aquaeductum Ravennae fecit. Cassiod. a. seq.---His temporibus sanctus Mammertus
Viennensis archiepiscopus virtutibus claruit, qui, propter luporum et ursorum immanitatem, aliasque plagas
triduanas ante Ascensionem Domini litanias primus instituens, Domini misericordiam plagarumque cessationem
promeruit [92].
502 Theodoricus rex victis Vulgaribus, [al., Bulgaribus] Sirmium regno Italiae restituit. Marcell. a. 504.
503 Quidam ex Romanis, Symmachum papam falso criminantes et apud regem accusantes Laurentiumque
revocantes, magnum Romae schisma fecerunt, et Petrus Altinae urbis episcopus permissu Theodorici sedem
apostolicam invasit. Anast. Pag.
16

