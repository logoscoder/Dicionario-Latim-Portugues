548 Per haec tempora Justinianus Augustus inter alia magnifica basilicam Salvatoris, quae Agiae Sophiae
dicitur, incomparabili opere Constantinopoli construxit. Ipse leges Romanas infinitas abbreviatas collegit et
leges, quae Justinianae dicuntur, composuit. Paul. Diac. hist. Longob. l. I, c. 25.
549 Hoc tempore gens Gepidorum [Gepidarum] a rege Alboino et Longobardis, qui in Pannonia tunc habitabant,
praelio victa et pene deleta est, et Chunimundus rex eorum occisus est, de cujus capite auro incluso Alboin sibi
Praciam [108] fecit, filiamque ejus Rosmodam [Rosamundam] inter alios multos captivam, postea, defuncta
conjuge Lotharii regis Francorum filia, in sui perniciem duxit uxorem. Al. an. 547; alii an. 568.
550 Victor episcopus [109] Capuanus de hujus anni Pascha scribens, erroneos Victorii cyclos arguit. Bed. chr.--Hoc tempore Totila rex Gothorum iterum Romam obsessam et fame nimis oppressam cepit, et quibusdam
senatoribus Constantinopolim fugientibus securus urbem possedit. Procop. an. 549.
551 Hucusque Jordanis episcopus Chronica sua de Gestis Romanorum abbreviata perduxit [110]. His temporibus
in Africa Mauri per Joannem patricium domiti sunt. Marcellin.
71 552 Hoc tempore, Justinianus Augustus Narsetem eunuchum, chartularium et cubicularium suum, principem
militiae fecit et in Italiam misit, qui commissa pugna Dei gratia victor Totilam regem occidit, et gentem
Gothorum auxiliantibus etiam Longobardis in Italia exterminavit. Marcellin. app. Per haec etiam tempora cum
Buccelinus comes, cum sociis a Theodeberto rege Francorum dudum missus, per annos aliquot Italiam
Siciliamque infestaret et Romanum saepe exercitum superaret, tandem exercitus ejus, profluvio ventris attritus et
attenuatus, a Narsete pugna victus et profligatus, ipse dux occisus est; nec multo post socius ejus Ammingus [111]
dux cum reliquis Gothorum, quibus se junxit, peremptus est. Marcell. app. ann. seq.
553 Theodpaldus rex Francorum moritur, et regnum ejus uxoremque Wanderadam [al., Vuldetradam] Clotharius
rex, patris ejus Theodeberti patruus accepit, qui jam XLIV anno regnabat. Ipso anno, Clotharius ipse Saxones
rebellantes juxta Wiseram fluvium magna caede domuit, et Thuringiam pervasam devastavit. Marcell. app.
554 Vigilius papa, tandem impetrantibus Romanis et Narsete, de exsilio relaxatus, cum Romam redire coepisset,
in Sicilia morbo calculi tactus decessit [112]: sed tamen Romam relatus apud S. Marcellum via Salaria sepultus
est. Pro quo ordinatus Pelagius papa LXII sedit annis XI, mensibus X; qui, a populo Romano factionis contra
Vigilium incusatus, celebratis una cum Narsete litaniis apud S. Petrum, ambone ascenso Evangelioque super 72
caput suum posito, juramento se crimine purgavit. Marcellin. app.
555 Hoc tempore, Saxones iterum Clothario rebellantes, cum ab eo peterentur hostiliter eique pro satisfactione
dimidium rerum suarum offerrent, idque exercitus Francorum refutans eo invito pugnam iniisset, magna ab eis
caede protritus fugae praesidium petiit. Marcell. app.
556 His diebus, Chramnus patri suo Clothario, adnitente patruo Childeberto, rebellans, regnum Francorum
domestica seditione perturbat. Saxones factione Childeberti in Francia praedas egerunt. Childebertus Remensem
Campaniam populatur. Marcell. app.
557 In Britannia Bridius [al., Bridus] rex Pictorum efficitur. Childebertus rex Francorum circa haec tempora
moritur, et Parisius in basilica S. Vincentii a se constructa sepelitur; regnumque ejus Clotharius frater assumens
totam paterni regni monarchiam obtinuit. Marcell. app., al. a. seq.
558 Chramnus patrem Clotharium, quem multis offenderat, hoc tempore in Britanniam fugiens, insequente eo
ibidem cum Conobro rege, pugna victus et captus, cum uxore et filiabus vivus incensus est [113]. Quo etiam
tempore, Turonis basilica S. Martini, rebellibus ad eam fugientibus, igne crematur. Marcell. app.
559 Clotharius rex, de sceleribus et peccatis suis poenitentiam agens, basilicam S. Martini hoc tempore studiose
reparans stanno texit. Greg. Tur. a. seq. Sanctus Medardus episcopus plenus virtutibus migravit ad Dominum, et
a Clothario rege Francorum Suessionis magna cum gloria sepultus est. Greg. Tur. a. seq.
73 560 Clotharius major, filius Clodovei Magni, rex Francorum, anno regni LI Compendii moritur, et Suessionis
apud S. Medardum sepelitur. Post quem quatuor filii ejus, diviso regno, Sigebertus Metis et Remis sedem
habens, annis XIV, Charibertus Parisius, Hilpericus Suessionis XXV annis, Guntrammus Aurelianis et in
Burgundia XXIII annis regnavit. Marius Greg. Tur. an. seq.
561 In Britannia Edilbertus rex Anglorum regnavit annis LVI. Bed. hist. Ang. a. 560. Hunni cum rege suo
Chagano Gallias petentes, a Sigeberto rege pugna victi et humiliati, vix impetrata pace, foedere pacto redierunt.
Greg. an. seq.
562 Chilpericus rex regnum fratris sui Sigeberti et urbem Remensem invasit, Campaniamque vastavit. Quo
audito Sigebertus a Hunnis reversus, econtra Suessionis urbem cepit, Theodebertum filium Hilperici ibidem
captum in exsilium misit, ipsumque Chilpericum pugna victum fugavit, et civitates suas recepit. Postea vero,
accepto ab eo pacis sacramento, filium ei reddidit, pacemque cum eo firmavit. Greg. Tur. an. 563, l. IV, c. 23.
563 Charibertus rex libidini deditus, cum, Ingoberga uxore sua repudiata, duas ancillas germanas sibi in
matrimonio junxisset, a sancto Germano Parisiorum episcopo excommunicatus, non multo post interiit [114]. Quo
etiam tempore, Sigebertus rex Brunam, quae et Brunihildis, filiam Athanagildi regis Gothorum de Hispania
20

