708 Romae, Sisinnius papa LXXXIX ordinatus, ingravescente podagra, XX tantum diebus supervixit; post quem
Constantinus papa XC effectus sedit annis VII, diebus XV, vir valde mitis et pius, et omnibus bonis studiis
intentus et stabilis. Anast.---Aldhelmus episcopus, vir doctus et eloquens, prosa metroque facetus, obiit. Mabill.
saec. III, Bened. p. I; Bolland. 25 Maii.
709 Coenredus, rex Merciorum, et cum eo Offa regius juvenis, filius Sigiheri regis, relictis regnis Romam
veniunt, ibique monachi effecti mortalem non multo post vitam finierunt. Bed. epit.---Wilfridus episcopus
venerabilis, anno episcopatus XLV, post exsilia multosque labores obiit, eique Acca in Hagustaldensi episcopatu
successit. Beda, hist. Angl.; Mabill. l. c.; Bolland. 24 April.
710 Adrianus, abbas venerabilis, anno, ex quo a Vitaliano papa in Britanniam cum Theodoro archiepiscopo
missus est, XLI obiit. Childebertus rex Francorum, filius Theodorici, moritur anno regni XVII; pro quo
Dagobertus filius annis V. Fred. contin. Annal. Met. an. seq.
113 711 Constantinopoli, Philippicus imperator factus Justinianum imperatorem occidit, et ipse annum I et VI
menses regnavit, catholicos persequens et haereticis favens. Bed. chr. Paul. Diac.
712 Haribertus rex Longobardorum moritur; post quem Luitprandus [190]. Paul. Diac.
713 Constantinopoli Anastasius Philippicum oculis et regno privavit, et ipse annis III regnavit. Paul. Diac.
714 Anastasius imperator, missis Constantino papae litteris, se catholicae fidei fautorem declaravit. Bed. chr.--Pippinus filius Ansgisi, nepos sancti Arnolfi, major domus et dux Francorum, anno regni XXVII obiit [191]; pro
quo filius ejus Carolus, ex superducta uxore [192] Alpheide natus, regnat annis XXVII. Annal. Fuld.---Romae
defuncto Constantino papa Gregorius secundus sedit annos XV, menses IX [193]. Anast.
715 Carolus e custodia, in quam eum Plectrudis vidua patris sui conjecerat, divino auxilio liberatus, contra
Radpodum Fresonum regem cum sui damno exercitus pugnat. Annal. Fuld. h. et seq. a.---Dagobertus junior
filius Childeberti rex Francorum moritur; pro quo Chilpericus, qui et Daniel [194]. Fred. cont. Annal. Met.
114 716 Egbertus vir sanctus, natione Anglus, inter alia bona sua, Scotos legitime Pascha celebrare docuit.
Bedae chr.---Constantinopoli, Theodosius imperator factus annum unum regnavit, qui Anastasium imperatorem,
pugna victum, presbyterum ordinari fecit. Paul. Diac.---Chilpericus rex et Reginfridus [al., Raginfredus] major
domus regiones Rheno contiguas vastantes, a Plectrude vidua Pippini muneribus avocantur. Annal. Fuld.---Apud
Anglos, Osred Nordanumbrorum rex anno regni XI occubuit. Beda, hist. Angl.
717 Romae, Tiberis supra modum inundans multa subvertit aedificia. Paul. Diac.---Carolus Chilpericum et
Reginfredum apud Vinciacum Dominica Palmarum [195] pugna victos fugavit. Annal. Fuld.---Hoc tempore
Winfridus, qui et postea Bonifacius, genere Anglos, Germaniae gentibus verbum salutis praedicat auctoritate
Gregorii papae. Annal. Fuld. Othlon. Pag. a. 716.
718 Constantinopoli, Leo imperator annos IX regnavit; cujus tempore Sarraceni, qui jam multas pervaserant
provincias, triennio urbem ipsam obsidentes, divine tandem auxilio fame, peste, ferro naufragioque repelluntur.
Paul. Diac., al. a. 717.---Carolus, receptis a Plectrude patris sui thesauris, Clotharium quemdam sibi regem
constituit [196], et, inita rursum pugna, Chilpericum et Reginfredum, una cum Eudone duce Aquitaniae auxilium
eis ferente, victos fugavit. Fred. cont. Annal. Fuld. a. 717.
115 719 Chilpericus ab Eudone, ad quem confugerat, Carolo reposcenti redditus, et Clotarius rex mortuus est.
Annal. Fuld. Met. an. 719 et 720.---Sanctus Bonifacius, a Gregorio papa Moguntiae archiepiscopus ordinatus
[197], multis populis et gentibus verbo et exemplo profuit. Annal. Fuld.
720 Mortuo Chilperico, Theodericus filius Dagoberti rex a Carolo constituitur. Annal. Fuld.---Sanctus Othmarus,
cellae sancti Galli primus abbas constitutus, coenobialem inibi vitam instituit, et XL per annos nobiliter rexit.
Hepidannus. Walafr. in Vita.
721 Carolus item Reginfredum vicit, Andegavis urbem vi cepit, Saxones bello superavit. Annal. Fuld. a. 724.--Sanctus Joannes Hagustaldensis episcopus obiit. Beda.
722 Carolus Alamanniam et Bajoariam armis subegit. An. Fuld. a. 725.
723 Alamanni et Bajoarii item Carolo rebellant. An. Fuld. Fred. a. 728 et 730.
724 Carolus transito Ligere Aquitaniam vastat; Eudonem ducem pugna victum fugat. Annal Fuld. 31.---Sanctus
Pirminius, abbas et chorepiscopus, [198] a Bertholdo et Nebi principibus 116 ad Carolum ductus, Augiaeque
insulae [199] ab eo praefectus, serpentes inde fugavit, et coenobialem inibi vitam instituit [200] Hepid.
725 Sarraceni, ab Eudone in auxilium evocati, Gallias praeda et incendio vastant. Annal. Fuld. a. 732.
726 Carolus, inita pugna, magnam Sarracenorum multitudinem una cum rege eorum victor prostravit. Annal.
Fuld. a. 732.
117 727 Carolus, Burgundiam petens, sibi eam subjecit. An. Fuld. a. 733.---Sanctus Pirminius, ob odium Caroli
a Theodebaldo Gotifridi ducis filio ex Augia pulsus, Etonem pro se constituit abbatem, et ipse Alsatiam, alia
instructurus coenobia, petiit. Fragment. incerti apud Urstis. p. II, p. 76.
32

