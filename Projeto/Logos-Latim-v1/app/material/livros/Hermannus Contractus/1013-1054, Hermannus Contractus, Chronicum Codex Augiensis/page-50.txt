Luitolfus dux, collectis contra se invicem exercitibus, juxta fluvium Hilaram [416], et villam vocabulo Tussam,
jam jamque pugna conflicturi consedissent, intercurrentibus sanctis episcopis Vodalrico Augustensi et Hardperto
Curiensi, Deo donante, pacificati et confoederati sunt. Frod. an. 954.
954 Hungarii item egressi Franciam, Bajoariam Italiamque devastant. Reg. cont.; Frod.
955 Hungarii cum tantis ut nunquam antea copiis percursa Bajoaria Licum flumen transeunt, basilicam sanctae
Afrae Augustae incendunt, sanctum episcopum Vodalricum, multa instantia divinum implorantem auxilium,
Augustae cum suis obsessum armis circumstrepunt; sed, superveniente cum exercitu Ottone rege IV Idus
Augusti pugna valida nimis committitur, multum humani sanguinis funditur, caedes Hungariorum immensa
sequitur, 185 alveus fluminis fugientium et morientium cadaveribus oppletur, et paucissimis fuga elapsis,
innumerabilis eorum exercitus ad internecionem deletur; ipsique, qui tunc effugere poterant, per totam postea
passim Bajoariam capti trucidatique sunt: inter quos reges eorum comprehensi, Ratisbonae in patibulis suspensi
sunt. In ipsa pugna ex nostra parte inter alios multos Conradus dux bellicosus, et pius gener regius [417], et sancti
frater episcopi, comes Theodpaldus [418], sororisque ejus [419] filius Reginbaldus comes, aviae [420] meae
Berthae patruus, occubuere. Reg. cont. Hepid. Frod. Witich.---Romae Joannes XII, qui et Octavianus, papa
CXXX, sedit annis VIII, mensibus IV: qui tanti ordinis, heu proh dolor! oblitus, vanitati et spurcitiae vitam suam
deditus duxit. Al. an. seq.---Mogontiae Fridericus archiepiscopus decessit eique Hatto [421] successit. Henricus
quoque frater regis Bajoariae dux moriens filium aequivocum successorem reliquit. Reg. cont.
956 Luitolfus dux Italiam hostiliter invasit, fugatoque Beringario et filio ejus, Papia urbe provinciaque potitus
est. Reg. cont.
957 Luitolfus dux commissa pugna Adalpertum vicit, cunctisque sibi 186 una eum regno Italiae subjugatis, ipse
eodem anno apud Plumbiam [422] immaturo obitu vita decessit et magno multorum tuctu Moguntiae sepultus est,
Ottone filio adhuc parvulo superstite relicto. Et Burchardus Alamanniae ducatum accipit [423]. Reg. cont. Witich.
958 Alawico Augiae abbate defuncto, Eggehardus abbas XXIII praefuit annis XV, qui ecclesiam sancti Joannis
Baptistae formoso inibi artificio construxit. Hepid. a. 959.---Nonnullis hominibus signa crucis in vestibus
apparent. Eberhardus Argentinensis praepositus cum magno apparatu in cellam sancti Meginradi veniens ibique
regularem vitam instituens, post ejus introitum XXV anno ad Dominum migravit [424].
959 Apud sanctum Gallum Anno [425] abbas praefuit anno paulo plus uno.
960 Apud sanctum Gallum Burchardus abbas praefuit annis XIII [426].
961 Otto rex filium suum aequivocum ex Adalheide regina regem eligi fecit, et ipse Italiam cum exercitu petiit.
Signum in sole apparuit.
962 Otto rex Romam veniens a Joanne seu Octaviano papa imperiali unctione coronatur, ipseque papam pro
sceleribus, quae fama de illo vulgabat, arguens, ejus corrigere turpitudinem non valebat.
187 963 Otto imperator Natalem Domini Papiae moratus ipso anno, cum propter alia, tum maxime propter papae
Joannis scelera, quae magis magisque infamari audiebat, dijudicanda Romam venit. Quo comperto idem papa
fugiens Campaniam petiit, ibique in silvis et montibus latitavit: in cujus locum a Romanis et imperatore electus
vir venerabilis Leo VIII, papaque CXXXIV, ordinatus est [427].
964 Imperator Otto Natalem Domini Romae egit, eoque alias inde Italiae partes lustrante, Romani, non multo
post contra Leonem papam insurgentes, eum neci dare et Joannem reducere moliuntur. Papa vero fugiens ex urbe
in partes Spoleti ad imperatorem venit, suas illi conquestus injurias; cumque iratus imperator Romam infesto
exercitu repeteret, mors illi Joannis scelerati nuntiatur et Benedictus diaconus a Romanis papa postulatur.
Abnuente vero imperatore, idem Benedictus ejus nominis V, papa CXXXV, nolente imperatore ordinatus sedit
mensibus II, et civitas ab imperatore obsessa est tantaque fame oppressa ut modius furfuris XXX veniret
denariis; nec multo post, afflictis subactisque Romanis, imperator dedita urbe traditoque Benedicto, Leonem
papam restituit eique subjectionem 188 et fidelitatem a Romanis sacramento promitti fecit. Qui tamen papa
multis postea ab ipsis affectus est injuriis. Regin. cont. Luitpr. hist. l. VI, c. II.---Eodem anno, rege Romae
morante cum caeteris principibus, idem papa consecrationem capellae, coelitus factam in coenobio sancti
Meginradi, coram principibus scriptis confirmavit [428].
965 Otto imperator, Natalem Domini item Papiae manens, indeque per montem Cenerum de Italia rediens
octavam Epiphaniae Curiae egit. Burchardus vero dux Suevorum, Italiam hostiliter invadens, Adalpertum pugna
victum fugavit, fratremque ejus Widonem occidit et ad imperatorem victor rediit.---Ipso anno Brun Coloniae
Agrippinae venerabilis archiepiscopus, frater Ottonis imperatoris, obiit; cujus Vita litteris edita a quibusdam
habetur [429].
966 Romae defuncto Leone, Joannes XIII, prius Narniensis episcopus, papa CXXXVI, in ordine sedit annis plus
minus VII [430].
968 Eclipsis solis XI Kal. Decemb. facta [431].

50

