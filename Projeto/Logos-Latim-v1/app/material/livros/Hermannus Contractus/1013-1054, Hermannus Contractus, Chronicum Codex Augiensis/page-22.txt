regis pugna victum occidunt, et multa caede facta praedis ditati in Italiam revertuntur. Greg. Tur., Paul. Diac.,
Mar. a. 576.
576 Hoc tempore Meroveus Chilperici filius, a patre contra Pictavos missus, et inde revertens, Brunihildem
accepit uxorem; a qua statim a patre separatus, cum suspectus haberetur, non multo post attonsus et presbyter
ordinari jussus est. Greg. Tur. l. V, c. 2, 3.---Per idem tempus S. Germanus Parisiorum episcopus migravit ad
Dominum. Circa hoc tempus Longobardi iterum Burgundiam ingressi, a Mummulo patricio Guntrammi, qui
Amato successerat, circumventi, pluribus trucidatis et captis vix refugerunt. Greg. Tur., Paul. Diac.
577 His diebus Chilpericus Clodoveum filium suum, et Desiderium ducem contra fratrem suum Guntrammum
transmisit, sed a Mummulo patricio Guntrammi pugna victi terga verterunt. Greg. Tur., Paul. Diac. an. 572.--Hoc item tempore Saxones, qui cum Alboino Italiam intraverant, Gallias invadunt; sed a Mummulo caesi et
humiliati impetrata pace redeunt; et post annum item patriam repetere volentes Gallias petunt, viso Mummulo
territi, auro se redimunt. Postremo a Suevis, qui locum eorum possederant, pugna victi et pene deleti sunt. Paul.
Diac., l. III, c. V., al. a. 572.
578 Romae Benedictus papa LXIV sedit annis IV, mensibus II [122], a quo beatus Gregorius de monasterio
ablatus et diaconus ordinatus, Constantinopolimque apocrisiarius missus, Eutychium ejusdem urbis episcopum
in fide resurrectionis errasse, Tiberio Augusto praesente, convicit; ubi etiam 78 egregium opus Moralia in Job,
venientibus ad eum monachis suis, scribere compulsus est. Beda.---Hoc tempore Guntrammus [123] rex
Dracolenum ducem superbe sibi vincula minitantem pugna victum occidit. Greg. Tur.
579 Chilpericus rex Francorum inauditis exactionibus populum suum et descriptionibus afflixit; sed exactor ejus
occisus, et pictacia census incensa sunt. Greg. Tur. a. seq.---Magna aquarum inundatio et illuvies, fulmina, et
terraemotus, et prodigia sequens pestilentia Gallias aliasque provincias afflixere.---Tres filii Chilperici dysenteria
periere, quartus, ab ipso in custodia positus, molimine novercae Fridegundis cultro fixus interiit. Greg. Tur.,
Hist. epit. a. seq.---In Hispaniis Leovigildus rex Gothorum Arianus, instigante Goesinda uxore, catholicos
persequitur. His diebus magnae Longobardorum copiae cum tribus ducibus Galliam ingressae, diversis modis et
praeliis a Mummulo attritae, vix tandem in Italiam refugerunt. Paul. Diac. l. III, c. 8., al. a. 576.
580 Cometa in die Paschae visus. Suessionis coelum ardere visum est. Parisius sanguis de nubibus fluxit.
Pestilentia et mortalitas ingens facta. Greg. Tur. a. 582.---Leovigildus rex Herminigildum filium catholicum cum
exercitu persequitur. Idem. h. a.---Rodinus [al., Chrodinus] dux Childeberti pius et religiosus obiit. Aim, a. 582.
581 Hoc tempore exercitus Tiberii imperatoris missus Persas potenter superavit, et inter innumerabilem praedae
copiam XX elephantos imperatori reddit. Ipse imperator, cum Italia et ipsa Roma bello Longobardorum,
pestilentia et insuper fame graviter laboraret, naves frumento onustas Romam misit, et annonae copiam populo
subministravit. Paul. Diac. l. III, c. 12.
79 582 Constantinopoli Tiberius imperator omni laude dignissimus, morbo tactus, filiam suam et imperium
Mauricio tradidit, et ipse ex hac vita feliciter discessit. Pro quo idem Mauricius genere Cappadox regnavit annis
XXI. Greg. Tur.---Romae Pelagius secundus [124] papa LXV sedit annis X, mensibus II. Hic templum S. Petri
tabulis argenteis deauratis texit, domum suam xenodochium fecit, basilicam S. Laurentii construxit, et sepulcrum
ejus tabulis argenteis ornavit. Anast.
583. Childebertus rex Francorum cum hoc tempore L millia solidos auri a Mauricio imperatore accepisset,
quatenus Longobardos ex Italia pelleret, valido cum exercitu Italiam petiit; sed Longobardis petentibus, et
munera offerentibus, pacem cum eis pactumque confirmans, sine bello rediit, Mauricioque pecuniam repetenti
nec responsum dedit. Greg. Tur.; Paul. Diac. a. 584.
584 Guntrammus rex, in suburbano Cavillonensi summo studio monasterium S. Marcelli construens, ad
exemplum Agaunensis instituit. Greg. Tur.---Gundoaldus [125] quidam, cum auxilio Mummuli et Desiderii
regnum affectans, contra Guntrammum tyrannidem invasit. Sed a ducibus ejus Leudiselo et Egilano fugatus,
cum latebram Cambanis [126] urbe foveret, a Bosone de rupe praecipitatus interiit, Greg. Tur.
80 585 Chilperico rege Francorum, post multa scelera et mala sua, insidiis perempto [127] et Parisius in basilica
S. Vincentii sepulto, Clotharius puer filius ejus a Guntrammo rege patruo suo baptizari jussus [128] et de sacro
fonte susceptus, inque regno patris sublimatus, regente matre Fridegunde et Landerico majore domus, regnavit
annis XLV. Greg. Tur. a. pr. Mummulus patricius, reus majestatis convictus, jussu Guntrammi regis interficitur,
et thesauri ejus in fiscum rediguntur. Greg. h. a.
586 In Italia Longobardi post X annos, quibus duces praeerant, Autharium Flavum Clephonis filium regem
statuunt; qui bellica clarus virtute regnavit annis VI, qui inter alia Brexillam urbem diruit, et totam pene Italiam
secuto tempore bello peragravit. Paul. Diac. Leovigildus, rex Gothorum in Hispania Arianus, Herminigildum
regem filium suum die sancto Paschae XVIII Kal. Maii [129] securi jussit interfici. Guntrammus rex exercitum in
Hispanias misit, qui infirmatus statim redit. Greg. Tur. a. 585.
587 Leudisolus [Leudegiselus] a Guntrammo patricius promovetur. Greg. Tur. a. 586.---Magna aquarum
inundatio facta. Globus igneus scintillans et quasi rugiens de coelo in terram cecidit. Id. h. a.---In Hispania
22

