cum parva militum suorum copia pugnam iniens vicit, multisque caesis reliquos fugavit.---Romani Benedictum
[513] papam multis criminatum sede sua pellunt et Silvestrum quemdam in locum ejus statuunt; quem tamen
postea Benedictus, quibusdam sibi faventibus, excommunicatum depulit, sedique suae redditus seipsum postea
privavit et alium pro se ob avaritiam contra canones ordinavit [514].---Heribertus Mediolani archiepiscopus obiit.
Beggelinheim castellum Godefridi 214 a rege destruitur. Gebehardus Ravennas archiepiscopus obiit, et pro eo
Wideger constituitur [515].
1045 M. G. Reginolt [516], et Gerolt Burgundiones regi apud Solodorum ad deditionem venerunt. Otto [517]
palatinus comes paschali hebdomada dux Alemanniae apud Goslare a rege constituitur. Petrus rex Henricum
regem in festivitate Pentecostes ad se invitatum magno apparatu suscepit, et maximis muneribus donavit, eique
regnum Pannoniarum, principibus Hungarorum fidelitatem illi et successoribus ejus juramento firmantibus,
reddidit; quod tamen ab eo ipse, dum viveret, possidendum recepit. In quo videlicet itinere rex quoddam vetus
solarium [518] ascendens cum multis aliis, aedificio cadente, corruit, ipsoque, Deo protegente, illaeso, Brun
Wirzeburgensis episcopus lethaliter cum aliis collapsus, post unam hebdomadam (Codd. ibidem) VII Kal. Junii
obiit, et, ad sedem suam reportatus ibique sepultus, Adalberonem successorem suscepit. Avent. Brunner.
Godefridus dux [519] rebellioni suae desperans, regique ad deditionem veniens, in custodiam mittitur [520]. Wido
Mediolani archiepiscopus constituitur. Sclavi, qui Luitici [521] dicuntur, Saxoniae terminos inquietantes regi, illo
cum copiis militum venienti, se tradunt, et solitum censum promittunt.---Autumnali tempore Guticharius [ al.,
Guntharius] eremita [522] ad Christum migravit, et in Braga Boemiae urbe sepultus quiescit. Per idem tempus
regale colloquium, apud Triburiam condictum, gravis regis infirmitas praepedit. Quo etiam tempore Agnes
regina filiam regi peperit.
215 1046 M. G. Rex Natalem Domini in Saxonia apud Goslare celebravit. Magna mortalitas multos passim
exstinxit. Eggehardus marchio [523] ditissimus subito moriens praediorum suorum regem reliquit haeredem. An.
Sax.---Rex paschale festum apud Trajectum Fresiae urbem egit, et subsecutis diebus, navali expeditione in
Phladirtingam [524] fretum trajiciens, pagum quemdam, quem Theodoricus marchio sibi usurpaverat, ab eo
eripuit; unde idem postea rebellionis causam sumpsit. Sanctum autem Pentecosten Aquisgrani faciens Godefrido
duci e custodia relaxato, sibique procedenti terra tenus prostrato ducatum suum [525] misertus reddidit. Quibus
etiam diebus Widgerum, qui Ravennae praesulatum jam biennio inepte et crudeliter, nondum consecratus,
tenebat, ad se vocatum episcopatu privavit [526]. Sequenti tempore rex in Italiam expeditionem parat. Fridericus
frater Henrici ducis Bajoariae, dux Lotharingorum [527], pro Godefridi fratre ignavo Gozzilone constituitur.--Subsecuto autumno Hungari, pristinae perfidiae suae memores, Andream quemdam regem sibi statuunt, Petrum
regem, multis advenarum qui pro eo pugnaverant occisis, variis cum conjuge sua [Gott., injuriis affectum
postremo oculis privant, et in quemdam locum cum eadem conjuge sua] alendum deputant; multis etiam per
idem tempus peregrinis inibi exspoliatis, exsulatis atque necatis.---Quo comperto, rex Henricus, qui jam valido
exercitu congregato in Italiam 216 iter coeperat, nimis indoluit; sed tamen expeditionem non deseruit. Itaque
coadunato exercitu Papiae [528] synodum celebravit. Inde Placentiam veniens, Gratianum, quem, expulsis
prioribus, Romani papam statuerant [529], ad se venientem honorifice suscepit, sicque, cunctis prospere
cedentibus, juxta Natalem Domini, non longe ab urbe Roma apud Sutriam [530] synodo item acta, causaque
erroneorum pontificum diligentius ventilata, Gratianum papam convictum pastorali baculo privavit [531]. Dein,
omnium, tam Romanorum quam aliorum, assensu Suidgerum episcopum, qui post Eberhardum primum
secundus Babenbergensem sexto jam anno regebat Ecclesiam, nimium reluctantem, summum Romanae
Ecclesiae elegit pontificem; sicque circa vigilias Natalis Domini ipsam ingrediuntur urbem. Eadem nocte bonae
memoriae Eberhardus Constantiensis Ecclesiae episcopus, inibi in porticu sancti Petri sepeliendus, obiit XIII
episcopatus sui anno.
217 1047 M. G. In ipsa Natalis die Domini [532] praefatus Suidgerus, natione Saxo, apostolicae sedi papa ex
more consecratus et nomine auctus Clemens secundus vocatus est. Qui mox ipsa die Henricum regem et
conjugem ejus Agnetem imperiali benedictione sublimavit; peractisque missarum solemniis, ipse domnus papa et
imperator cum imperatrice ita, ut erat coronatus, ad Lateranense palatium cum ingenti gloria proficiscuntur,
cunctis civibus Romanis mirantibus, honoremque singulis quibusque pro facultate obiter impendentibus,
completisque Romae cum summa pace aliquot diebus, imperator magnam exercitus partem patriam redire
permittens, ipse cum reliquo ad ulteriora contendit.---218 Circa idem tempus imperator praesules nonnullos
constituit, inter quos Ravennati Ecclesiae Hunfridum cancellarium suum in Italia; Constantiensi Theodericum
per alias provincias cancellarium suum et archicapellanum, et Aquisgranae praepositum; Argentinae Herandum
Spirae praepositum pro Willehelmo [533] autumnali tempore defuncto; Virudinensi Theodericum Basileae
praepositum et capellanum suum, pontifices praefecit. Imperator vero Roma egressus nonulla castella sibi
rebellantia cepit; provincias, prout videbatur, disposuit; duces Nortmannis, qui in illis partibus commorantur, et
aliis eo locorum urbibus constituit. Sed socru [534] imperatoris de monte Gargano Beneventum reversa, orto
tumultu Beneventani cives quibusdam eam injuriis afficiunt. Unde, severam ab imperatore vindictam metuentes,
eique se subdere non praesumentes, rebellionem ineunt [535]. Sed imperator, qui magna, ut dictum est, ex parte
exercitum jam remiserat, et ad alia occupato animo jam patriam tendebat, tantam tunc temporis civitatem
57

