Liutulfus] Sclavum rebellantem parvo effectu mittitur. Pippinus filius imperatoris Vascones rebellantes subjicit.
Fuldis ecclesia sancti Bonifacii ab Heistolfo archiepiscopo dedicata est. Annal. Fuld.
820 Tres exercitus contra Luidwidum ex diversis partibus immissi Pannoniam magna ex parte devastant. Bera
comes Barcinonae, reus majestatis, duello convictus, exsilio damnatur. Ex inundatione pluviarum nimia
pestilentia magna et fames facta. Annal. Fuld.
821 Ludovicus imperator regnum inter filios dividit, exsilia relaxavit, debita cunctis dimisit, possessiones in
fiscum redactas restituit. Lotharius filius ejus uxorem duxit. Thegan.---Ceaddrago duce Abodritarum perfidiae
notato, Sclaomir, exsilio revocatus tactusque morbo, percepto baptismate obiit. Ann. Fuld.
822 In Thuringia cespes longitudine L pedum, latitudine XIV, altitudine XVIII, de loco suo XXV pedes
translatus integer invenitur. In orientali Saxonia nocte quadam, juxta lacum Arnseo [254], tellus per spatium
leucae unius in modum aggeris intumuit.
137 Ludovicus imperator de publicis peccatis suis publicam poenitentiam egit et quaeque in regno suo
corrigenda correxit. Lotharius in Italiam, Pippinus ducta uxore in Aquitaniam reges missi sunt. Fuldis Eigil
abbas obiit, cui Rabanus, vir doctus et divinorum librorum tractator egregius, successit. Annal. Fuld.---Augiae
Hettone abbate et episcopo privatam et quietam vitam adoptante, Erlehaldus abbas X praefuit annis XIII. Ebbo
Remorum archiepiscopus genti Nortmannorum verbum Dei praedicat. Annal. Fuld.
823 Lotharius rex Italiae, rogante papa Paschale, imperator ab eo Romae coronatur. Luidwidus Pannoniae
tyrannus, in Dalmatiam transfugiens, dolo ducis Provinciae peremptus est. Inter alia prodigia terraemotus
Aquense palatium concussit. In territorio Tullensi puella quaedam duodennis triennio [255], fere sine cibo et potu
sana et manibus suis laborans, permansit. In pago Saxoniae Firihsazi [256] XXIII villae, et in aliis provinciis ultra
solitum plures fulmine crematae. Fulgura crebro sereno coelo cecidere, agri praeter solitum multi grandine
vastati, veris inter ipsam et magnis lapidibus quibusdam in locis decidentibus. Pestilentia quoque ingens facta.
An. Fuld.
824 Rex Vulgarorum Omortag pro pace ad imperatorem Ludovicum misit. Romae Eugenius papa post
Paschalem sedit annis III. Hiems praeter solitum frigida et prolixa. In territorio Augustodunensi glacies de aere
cecidisse dicitur XV pedum longa, VII lata, II grossa. Ludovicus imperator filium Lotharium pro quibusdam
corrigendis Romam misit. Ipse rebellantem Britanniam ferro et igne vastans domuit. Annal. Fuld.---138 Augiae
Wetinus monachus, e corpore ductus et reductus, post triduum obiit; cujus visiones Hetto episcopus prosa, et
Walahfridus heroico metro scripsit [257].
825 Item rex Vulgarorum legatos pro terminis regnorum dirimendis imperatori mittit. Wiomarcus Britto,
Francorum terminos infestans, a militibus Lantperti comitis in domo propria peremptus est. Imperator cum filiis
Godofridi pacem fecit. Annal. Fuld.
826 Item Vulgarorum rex legatos insolentius pro terminis sine mora statuendis imperatori mittit; quos imperator
negligentius remisit. Herioldus rex Danorum cum uxore et filiis et magna suorum multitudine Moguntiaci [258]
baptizatus est. Georgius quidam presbyter Veneticus organum hydraulicum Aquisgrani fecit. Rizo Gothus de
palatio ad Sarracenos se conferens rebellare tentavit. Hidowinus de S. Dionysio abba ab Eugenio papa ossa beati
martyris Sebastiani impetravit, quae, Suessionis in basilica sancti Medardi locata, variis et innumeris refulsere
miraculis. Annal. Fuld., Laurish.
827. Exercitus Sarracenorum Rizoni ad auxilium missus, Pippino rege tardius resistente, territoria
Barcinonensium et Gerundensium vastavit. Vulgari turbata pace Pannoniam per Dravum fluvium navibus
invadunt, vastant sibique subjiciunt.---Corpora sanctorum martyrum Marcellini, et Petri [259] in Franciam
translata sunt mense Novembri. Romae post Eugenium [260] Valentinus papa sedit diebus XL, et post hunc
Gregorius IV papa sedit annis XVI. Annal. Fuld.
139 828 Reliquiae sancti Marcellini Aquisgrani allatae plurimis glorificantur miraculis. Imperator Lotharium
filium ad terminos Hispaniae contra Sarracenos, Ludovicum vero contra Vulgaros in Pannonias cum exercitu
misit. Rupto incaute pacto cum Nortmannis foedere, castra nostrorum ab ipsis direpta sunt. Annal. Ful., Laurish.
829 Aquisgrani terraemotus Sabbato sancto Paschae factus. Generalis conventus mense Augusto Wormatiae ab
imperatore habitus. Vulgari item navibus per Dravum invecti Pannoniam vastant. Lotharius filius imperatoris in
Italiam proficiscitur. Bernardus comes Barcinonensis camerarius imperatoris contra voluntatem Francorum
factus. Annal. Fuld.
830 Dissensio principum contra imperatorem propter Bernardum mota, ipso depulso, ad tempus modicum
sedatur. Annal. Fuld., Vita Walae.---Corpus S. Marci evangelistae sub nomine Valentis martyris Ratoldus
Veronensis episcopus a duce Venetiae impetravit, et cum corpore Genesii martyris in Augiam insulam attulit
[261]. Basilica sancti Galli a Gozperto abbate incoepta.
140 831 Imperator, conventu Noviomagi [262] habito, omnes qui sibi contrarii fuerant, honoribus privavit,
quosdam etiam praediis spoliavit, quosdam exsilio relegavit, animosque tam filiorum quam caeterorum contra se
et Judith uxorem suam graviter irritavit. Annal. Fuld.
38

