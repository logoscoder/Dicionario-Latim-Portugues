Brunihilde, a Theodorico pede truncatus et facultatibus spoliatus; itemque Volfus patricius occisus est. 88 Fred.
a. 607.---Ipse Theodoricus Ermenbergam de Hispaniis, filiam Betterici [al., Vittericus] regis Gothorum,
conjugem sibi adductam, ejusdem Brunihildis suasu, ne honor suus vilesceret timentis, non uxorem accepit; sed
repudiatam et exspoliatam post annum remisit. Fred. a. 607. Beatus Desiderius Viennensis archiepiscopus de
exsilio revocatus, factione Brunihildis, et Theodorici et Aridii [149] Lugdunensis lapidatus et martyrio coronatus,
plurimis post mortem claruit miraculis. Ibid.
610 Bettericus rex Gothorum, aliis tribus regibus auxilio sibi ascitis, contra Theodoricum bellum parat. Fred.
a.---608. His temporibus Persae bello furentes multas provincias Romanis abstulerunt; inter quas ipsam
Hierosolymam auferentes, et loca sancta destruentes, inter alia ornamenta et thesauros ecclesiarum crucem
Dominicam abstulerunt. Paul. Diac. sed Theophanes a. 614.
611 Heraclianus, qui Africae praeerat, Phocae Augusto rebellans, et cum exercitu veniens, regno eum vitaque
privavit, et filium Heraclium imperatorem promovit; qui accepto imperio regnavit annis XXVI. Paul. Diac. a.
610. Beatus abbas Columbanus, qui cum discipulis suis sancto Gallo aliisque, temporibus Sigeberti regis de
Hibernia veniens, Luxoviense coenobium multis coruscans virtutibus construebat, cum saepe Theodericum, pro
sceleribus suis et maxime adulteriis increpans, ad legitimum hortaretur conjugium, molimine Brunihildis reginas
ambitiose exsecrantis, jussu Theoderici regis exinde pulsus sanctum ibi Eustasium pro se reliquit abbatem [150].
Fred. a. 609, Mar. Avent.
89 612 Circa haec tempora beatus Augustinus, Anglorum apostolus, et archiepiscopus, et doctor mirificus
migravit ad Dominum [151].---Sanctus Columbanus de Luxovio propulsus ad Clotharium regem, inde ad
Theodebertum venit, eoque optionem manendi in regno suo dante, tandem in Alamannia Brigantium [152] venit,
ibique triennio mansit.---Contentione inter Theodebertum et Theodericum de regno exorta, Theodebertus
Alsatiam violenter accepit. Alamanni Aventicum [153] pagum et ultra Juranum petentes, victores cum praeda
reversi sunt. Theodebertus conjugem suam peremit, et aliam duxit. Fred. an. 610.
613 In Hispania mortuo Betterico [154] Sisebodus rex Gothorum factus est, vir fortis et pius, qui saepe Romanis
militibus congressus victor pepercit, et captis plerisque urbibus regnum Gothorum nobiliter ampliavit. Fred. a.
607, al. 613.---Theodoricus contra fratrem Theodebertum bellum parans Clotharium regem patruelem suum
promissa quadam provincia ab auxilio ejus avocare satagit. Fred. a. 611.---Circa haec tempora Hunni, qui et
Avares, Venetiam petunt, et, totam provinciam ferro, igne praedaque vastantes, ipsum Forum-Julii, a Romhilda
Gisulfi vidua proditum, evertunt, et depopulata provincia redeunt. Paul. Diac. l. IV, c. 38, al. a. 610.
614 Heraclius imperator Constantinum filium imperii consortem fecit. 90 Al. a. 613.---Theodericus et
Theodebertus cum infestis exercitibus apud Tullense territorium forti pugna confligunt, et magna utrinque caede
patrata Theodebertus victus Coloniam aufugit. Quem cum Theodericus odio, et insuper venerabilis viri Leunisii
[155] Mogontiacensis episcopi instigatione persequeretur, ille denuo collectis undique viribus, apud Tulbiacum
occurrens conflixit, et immensa hominum strage facta iterum victus fugit. Theodericus vero Coloniam ingressus
thesauros ejus ac regnum rapuit, filiumque ejus parvulum necari jussit, et ipsum comprehensum ac detonsum
Cavillonis misit, nec multo post suspectum habens instigante Brunihilde occidi praecepit. Fredeg. a. 612, Mar.
Av.---Quibus diebus beatus Columbanus de Brigantio pulsus, febricitantem Gallum ibi reliquit, ipseque in
Italiam veniens, et benigne ab Agilolfo rege et Theodelinda susceptus, coenobium Bobiense construxit. Jonas in
Vita, Mabill. saec. II Bened.; al. a. 612.---Sanctus quoque Gallus solitudinem cellae suae [156] incolere coepit.
Ratpert. Strabo.
615 Theodericus contra Clotharium arma parans, profluvio ventris, et, ut quidam aiunt, fraude Brunihildis
veneno Metis interiit; et Sigebertus, ex concubina filius ejus, a Brunihilde et principibus rex pro eo factus est.
Nec multo post Clotharius rex regnum ejus invasit anno regni sui XXX. Fredeg. a. 613, Mar. Av. Paul. Diac.
616 In Britannia Edilbertus, primus Anglorum regum Christianus, anno regni LVI obiit; pro quo Eatpolt [al.,
Ebaldus] regnavit annis XXIV. Bed. hist. Angl. a. 613.---Hoc tempore Isidorus Hispalensis episcopus clarus in
Hispaniis habetur, qui hucusque [157] temporum abbreviationem perduxit, et multa egregia 91 opuscula edidit. In
Italia Agilolfus rex Longobardorum moritur, pro quo filius Adaloaldus cum matre Theodelinda regnavit annis X.
Paul. Diac. l. IV, c. 93.---Apud Francos Sigebertus rex, cum contra Clotharium exercitum collegisset, a suis
desertus et ab hostibus captus, una cum fratribus jussu Clotharii peremptus est; a quo etiam ipsa Brunihildis
indomitis equis alligari jussa et ab eis discerpta, digna tandem morte periit, et Clotharius monarchiam regni
accepit. Fred. a. 613. Mar. Avent.
617 Romae Deusdedit [158] papa LXX sedit annis III, mense fere I; qui clerum et sacerdotes dilexit eisque
sumptus auxit; cujus tempore Eleutherius patricius, Ravennam veniens, Joannis patricii peremptores occidit.
Item Neapoli et in aliis locis tyrannis occisis pacem Italiae reddidit. Anast. a. 615.---In Britannia Ediwinus
occiso Edilfrido, et filiis ejus in Hiberniam fugatis, regnum illius per annos XVII egregie rexit. Beda hist. Angl.
618 Terraemotus magnus factus est, et clades scabiosa subsecuta populum foeda morte attrivit, ita ut mortui non
possent agnosci. Anast.---Hierosolyma inter alias Palestinae urbes a Chosroe rege Persarum capta, et crux
Dominica in Persidem abducta est [159].
25

