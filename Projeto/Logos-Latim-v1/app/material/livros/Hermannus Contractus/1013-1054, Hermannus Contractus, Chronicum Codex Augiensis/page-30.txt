676 Romae, defuncto Adeodato, post menses IV Donus papa LXXX sedit anno uno, mensibus V. Qui, inter alia
bona studia, porticum sancti Petri marmore stravit. Qua aestate immensa vis tonitruorum et pluviarum homines
afflixit; et legumina, quae propter pluviam colligi non poterant, quibusdam in locis renata et ad maturitatem
reducta sunt. Cometa per III menses visa, et magna hominum pestilentia in Oriente subsecuta est. Anast. Beda,
hist. Angl. a. 678.
677 In Italia, Pertharich rex Longobardorum Chunibertum filium suum regni consortem fecit; cum quo X postea
annis regnavit. Paul. Diac.---Ecclesia Ravennas, quae Autocephaliam sibi usurpans a Romana desciverat, Dono
papae denuo se subjecit. Anast.
678 Romae, defuncto Dono, post duos menses Agatho papa LXXXI 106 ordinatus, sedit annis II, mensibus VI,
vir mansuetus et benignus. Anast.---Wilfridus Anglorum episcopus, ab Egberto rege sede sua pulsus, multos in
peregrinatione sua ad Dominum praedicando convertit. Beda hist. Angl.
679 Constantinus Augustus legationem Romam misit, et ut pro confutandis haereticis synodus apostolica
auctoritate Constantinopoli fieret postulavit. Agatho papa synodum CXX episcoporum Romae collegit, et
haereticos unam in Christo operationem dogmatizantes damnavit. Bed. chron., al. a. 680.
680 Eclipsis Lunae [183] et magna mortalitas Romae per aestivos menses facta. Anast.---Agatho papa legatos
Constantinopolim misit indictione IX [184], qui, honorifice ab Augusto suscepti atque tractati, sextae synodo
universali CL episcoporum praefuerunt, et convictos rationabiliter haereticos unam in Christo voluntatem et
operationem asserentes damnaverunt. Anast.---Theodorus archiepiscopus Anglorum item synodum collegit [185].
Beda, hist. Angl.
681 Constantinopoli, sexta synodus CL episcoporum, indictione IX, mense Febr., acta, et Macarius Antiochenus
sequacesque erroris damnati sunt. Quibus damnatis, subito plurimae aranearum telae in basilica coram 107
omnibus ceciderant, haereticas videlicet nugas dejectas esse portendentes. Anast.
682 Romae, defuncto Agathone papa, cessavit episcopatus anno I, mensibus VII [186]. Anast.
683 Romae, Leo secundus, papa LXXXII, sedit mensibus fere XI, vir per omnia eruditissimus, eloquentissimus
atque piissimus; qui aliquot ecclesias renovans dedicavit atque ornavit, sua decreta fecit, et plurima egregie
scripsit, docuit atque constituit. Anast.---Hoc anno XVI [187], die Aprilis in Parasceve, tota pene nocte Luna
eclipsin passa. Egfridus rex Anglorum, misso exercitu, Hiberniam insulam sine causa crudeliter vastat. Sanctus
Cudberthus [al., Cuthbertus] Lindufarnensis [al., Lindisfarnensis] Ecclesiae episcopus ordinatur, qui plurimis
Britanniam virtutibus decorabat. Beda, hist. Angl.
684 Romae, defuncto Leone, cessavit episcopatus anno fere I, post quem Benedictus secundus, papa LXXXIII,
sedit mensibus X, vir doctus, et omnibus pius et beneficus, ecclesias restaurans et exornans, et bona jugiter
studia sectans. Anast.---Cometae apparent, et mons Campaniae Bobius, ultra modum flammas eructans,
circumposita exussit. Paul. Diac.---In Britannia, Egfridus rex, cum, dissuadente sancto Cudberto, Pictos incaute
bello peteret, ab ipsis victus et peremptus interiit; pro quo Aldfridus rex pius et prudens regnavit annis XIX.
Beda, hist. Angl.
685 Romae, post Pascha defuncto Benedicto, exactis plus duobus mensibus, 108 Joannes V papa LXXXIV sedit
anno uno, vir item eruditus et discretus; qui prius archidiaconus legatus in VI synodo apostolicae sedis fuerat.
Anast.---Constantinopoli, Constantino imperatore defuncto filius ejus Justinianus regnavit annis X, qui, haeresi
pollutus, orthodoxis fuit infensus et pravus. Hic etiam cum Saracenis, provincias plures devastantibus, data eis
multa pecunia, pacem in decennium condixit. Paul. Diac.---In Britannia, Luthere rex Cantuariorum interiit.
Beda, hist. Angl.
686 Romae, defuncto Joanne, post III menses Conon papa LXXXV ordinatus sedit mensibus XI, vir provectae
aetatis, summae innocentiae sanctaeque simplicitatis; qui, dissentiente in duorum presbyterorum electione clero
et populo, tertius postremo ab utrisque electus est. Anast.---In Britannia, sanctus Joannnes Hagustaldensis
Ecclesiae episcopus ordinatus multis claruit virtutibus. Beda, hist. Angl.
687 Romae, defuncto Conone, exactis fere III mensibus, Sergius papa LXXXVI sedit annis XIII, mensibus fere
IX. Hic quoque, dissentientibus in duorum electione partibus, tertius Deo volente electus est; qui in fide catholica
fortis persecutionem ab Augusto Justiniano passus est, et ecclesias multas construxit, renovavit et exornavit
atque ditavit; vir videlicet sanctus et omnibus bonis intentus. Anast.---In Italia, defuncto Pertharicho rege
Longobardorum, Cunibertus filius ejus rex strenuus, mitis et bonus, regnavit annis XII. Paul. Diac. a. 686.
688 Ceadwald, rex occidentalium Saxonum, ad fidem Christi conversus, Romam venit, et in sabbato sancto
Paschae a Sergio papa baptizatus et Petrus vocatus, inibi in albis defunctus, ab ipso papa summo honore
tumulatus et epitaphio decoratus est. Bed. hist. Angl. a. 689.---In regno Francorum, Pippinus, filius Ansgisi filii
sancti Arnolfi, Theodericum 109 regem filium Ludovici in Testritio pugna vicit, et, potestatem regni Francorum
adeptus, dux et major domus regnavit annis XXVII, interim tamen Ludovico, Childeberto et Dagoberto regale
nomen, non dignitatem, habentibus. Fred. cont. a. 687. Annal. Met.
30

