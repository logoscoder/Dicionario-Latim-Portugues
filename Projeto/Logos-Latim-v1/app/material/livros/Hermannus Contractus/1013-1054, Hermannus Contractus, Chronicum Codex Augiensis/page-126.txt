Waltherus natione Germanus, a. 1036 a Conrado imp. episcopus Veronensis constitutus, S. Zenonis urbis
illius olim episcopi reliquias Ulmam transtulit, uti etiam refert Ughellus (Ital. Sac. t. V, p. 680 et 754) indeque
illum Ulma oriundum fuisse suspicatur. Cum vero Ulma tunc Augiensi coenobio pareret, aeque respectu hujus
abbatiae fieri potuit ista donatio, quippe quae antea jam duos Veronenses episcopos benefactores habuit. De S.
Zenone agit Baronius in notis ad Martyrolog. Rom. die 12 April., et Bolland. ad eamdem diem, ubi etiam de hac
ipsa translatione.
[650]

In Urstisio hic desinit codex S. Georgianus minusculis litteris editus, quocum hucusque ad verbum fere
convenit Bavaricus codex Bernoldi autographus; in quo tamen nulla habetur sive Hermanni finientis, sive
Bernoldi incipientis nota, sed omnia continuato filo decurrunt.---Cum vero Hermannus, teste Vitae ejus
scriptore, Chronicon usque ad annum 1054 perduxerit, duos sequentes annos ex Murensi codice supplere visum
est, quousque finem Hermanno imponit.
[651]

Ista de Schafhusensi olim celeberrimo S. Salvatoris monasterio ipse Bernoldus, qui eidem ibi moriens
codicem suum tradiderat, addidit, prouti jam ad annum 1009 observatum. Leonem vero papam hoc anno in
Germania cum imperatore fuisse, ex Hermanno aliisque certum habemus.
[652]

Fallor, aut infaustum hinc auspicium sequentium dein Cruciatarum contra infideles expeditionum infelici
plerumque exitu repetendum est.
[653]

Vid. ad an. 1036. Combustum vero coenobium dein in collem Altorfio imminentem, ceu antiquam
principum sedem fuit translatum. P. Hess.
[654]

[655]

Vid. Labb. Concil. t. IX, p. 1240.

Hinc Hermannus adhuc elucet, qui Werinharii hujus fratris sui Natalem ad. an. 1021 notavit, cui tamen
supremum ejus fatum haud innotuisse videtur, cum de eo sileat: quod postea adjecit Bernoldus, quique ex eo
hauserunt codices. Atque hinc Urstisiana lectio Hermanni, illa vero codicum Bernoldi esse censetur, prouti etiam
in autographo Monacensi habetur, qui pro more suo fusius ab Hermanno narrata in compendium reduxit.
[656]

Bruschio Hademodis dicitur, quarta abbatissa parthenonis Neoburgensis prope Ingolstadium, circa an. 1007,
a S. Henrico imp. exstructi.
[657]

126

