Augiensis coenobii provisorem, Romam venientem, abbatis benedictione consecravit, et monasterii ejusdem
privilegia, antiquitus a sede apostolica tradita, sua auctoritate confirmavit et innovavit, indictione II, VII [al.,
VIII] Kal. Aprilis. Idem papa in hebdomada post Albas synodum cum Italiae episcopis maxime contra
Simoniacam haeresim Romae celebravit [555]. Idem in hebdomada Pentecostes aliam synodum Papiae
congregavit; indeque per montem Jovis cum pluribus Romanorum in Cisalpinas partes devenit. Exacto etiam
tempore Odilo venerabilis Cluniacensis coenobii, et multorum pater monasteriorum, IV Nonas Januarii [556]
migravit ad Dominum.---223 Secuta aestate, cum imperator expeditionem contra Godefridum et Balduinum a
domno papa excommunicatos pararet, Godefridus, tam vim imperatoris quam papae excommunicationem
pertimescens, ad deditionem Aquisgrani venit, et opitulante papa gratiam imperatoris promeruit. Balduinus vero
utrumque contemnens, vastata ab exercitu magna ex parte provincia sua, tandem obsides dedit, et pactum cum
imperatore fecit.---Autumnali tempore [557] domnus papa synodum magnam Remis cum Galliarum episcopis
habuit; indeque Moguntiacum veniens aliam synodum XI episcoporum coram imperatore et regni nostri
principibus celebravit [558] et postea, Alemanniam adiens, Augiae festum sancti Clementis, et Dominicam ante
adventum VI Kal. Decemb. egit, ac per Augustam Bajoariamque transiens Natalem Domini Veronae coluit.
1050 Imperator vero idem festum in Saxonia mansit. Ipsa hieme cum episcopus Ratisbonae Gebehardus, qui
Campidonensem abbatiam nuper beneficii loco ab imperatore acceperat, in Pannoniarum terminis moraretur,
cedentibus Hungaris fines eorum ingrediens, praedas inde abduxit. Sed, ipso discedente, plurimus Hungarorum
exercitus fines nostros invadens, plurimam partem captivavit, incendit atque vastavit.---Imperator paschale
festum apud Trajectum moratur. Domnus papa post Pascha synodum item Romae collegit, et subsecuto tempore
ultra Romam progrediens, nonnullos locorum principes et civitates tam sibi quam imperatori jurejurando
subjecit, Beneventanosque adhuc rebellantes excommunicavit [559]. Nonnulli etiam exterarum principes gentium,
missis 224 ad eum, utpote apostolicum virum, legatis, subjectionem ipsi promittunt. Imperator contra Gazmerum
[560] ducem Bolanorum, rebellionem molientem, expeditionem parat, gravique infirmitate detentus, pacem
pactumque eum petentem suscipiens, discessit.---Gebehardus Ratisbonensis episcopus cum Conrado duce
Bajoariae, et Adelberto marchione aliisque quibusdam episcopis et principibus Bajoariae Heimenburg
reaedificant, et magnam Hungarorum copiam se invadentem prosternunt, et usque ad innumerabiles exercitus
eorum praesentiam refugientem persequuntur, cunctisque Hungarorum agminibus, divinitus immisso terrore,
terga vertentibus, ad castra, Deo gratias reddentes, revertuntur [561].---Ipso autumno domnus papa synodum
Vercellis [562] collegit, et Hunfridum archiepiscopum, pro quadam inter Ravennatem et Romanam Ecclesiam
contentione, ab officio suspendit; indeque Gallias et episcopatum suum Leucorum civitatem revisit. Quo etiam
tempore Agnes imperatrix tandem imperatori filium peperit.
1051 M. G. Imperator Natalem Domini in Saxonia apud Goslare egit, et multos ex principibus filio suo
jurejurando fidem subjectionemque promittere fecit. Nec multo post ipse et domnus papa cum multis episcopis et
principibus apud Augustam Vindelicam convenientes Purificationem Dei Genitricis celebraverunt,
Ravennateque archiepiscopo [563] apud papam 225 inibi reconciliato, charitative a se invicem discedentes, papa
Romam revertitur, imperator Nemeti partem Quadragesimae, paschale vero festum Coloniae demoratur, ibique
filius ejus Henricus ab archiepiscopo Herimanno baptizatur.---Post Pascha item domnus Leo papa synodum
Romae colligit, ubi inter alia Gregorium Vercellensem episcopum propter adulterium cum vidua quadam
avunculi sui sponsa admissum, et perjuria perpetrata, absentem et nescientem excommunicavit. Quem tamen non
multo post, Romam venientem et satisfactionem promittentem, officio priori restituit.---Per idem tempus
imperator Lantpertum comitem [564] rebehare molientem ad deditionem compulit. Eadem aestate Bardo [565]
venerabilis Mogontinae sedis ex monacho archiepiscopus, omni pietate et sanctitate mirabilis, III Idus Junii ab
hac luce subtractus, multis post obitum claret miraculis; pro quo imperator Luitpaldum Babinbergensem
praepositum constituit. Item pro Theoderico Constantiensi episcopo X Kal. Julii, quinto praesulatus sui anno
post longam aegritudinem defuncto, Rumaldum promovit. Ravennas quoque archiepiscopus Hunfridus veneno,
ut aiunt, subito periit.---Sequenti autumno magno cum exercitu imperator, pactum Andreae regis, ut per legatos
offerebatur, accipere contemnens, Pannonias petiit, Gebehardoque Ratisbonense episcopo, et Welf Brezizlaoque
ducibus ad septentrionalem Danubii partem depopulandam transmissis, ipse, devecto e navibus, quantum in
equis poterat, sumptu, longo propter fluviorum illuvionem 226 circuitu per Carentani fines transiens,
perjurumque regnum invadens, hac et illac Hungarico exercitu latrocinantium more fugitante, et nusquam aequo
marte conferre manum audente, omnia circumquaque, quoad sumptus militi suppetebant, vasta reddidit. Sed,
cum laboranti jam penuria et fame exercitui Hungari jam reditum pararent intercludere, oppositisque per ripas
fluminum praemunitas vadosasque padules copiis suis, omnes se vel ad deditionem cogere, vel inedia
minitarentur exstinguere, milites interriti hostes, per fluvios obsistentes incunctanter transvadantes, fugant,
quamdamque munitionem firmissimam, ad pontem Rabaniza fluminis structam, in qua maximam hostis fiduciam
habebat, quidam ex Burgundionibus, Saxonibus et Bolanis milites, non sine sui periculo flumine transito, in
brevi expugnatam capiunt, caesis palatisque Hungaris, reliquo exercitui. . . . . . . . . . . . . . . . . . . . . . . . . .

59

