832 Imperator contra filium Ludovicum cum exercitu Augustam Vindelicam venit: quo resistente, contra
Pippinum alterum filium ad Aquitaniam se convertit eumque regno privavit. Sed inde rediens, timore filiorum
uxore abdicata [263], difficulter Aquense palatium repetiit. Eclipsis solis II [264] Non. Maii et Lunae XIII Kal.
Junii facta. Annal. Fuld.
833 Imperator, recepta uxore, contra filios ad se venire volentes, collecto exercitu in Alsatiam arma commovit:
ubi veniente cum filiis Gregorio papa, imperator a suis proditus ac relictus in filiorum suorum potestatem
devenit. Annal. Fuld.
834 Imperator judicio episcoporum armis depositis, ad agendam poenitentiam includitur [265], et uxor ejus in
Italiam relegatur; sed mox aestate recepta uxore, et armis Lotharium filium in Italiam repulit [266]. Nithard.
Theg.---Eodem anno pugna contra Matfredum et Lantpertum facta, in qua inter alios plures cecidit Odo comes
Aurelianensis, et Theodo abbas Turonensis. Ann. Fuld.
835 Imperator cum filiis Pippino et Ludovico Lugduni [267] magnum habuit 141 conventum. Nortmanni
Dorestatum [268] vastant. Annal. Fuld.---Basilica sancti Galli dedicata est. Hepid.
836 Imperator conventum apud Theodenhove [269] palatium habuit, ad quem Lotharius filius ejus gravi morbo
detentus venire non potuit [270]. Nortmanni Antwerpam urbem, et in ostiis Mosae situm Witlam [al., Witham]
emporium incendunt, et a Fresonibus tributum accipiunt. An Fuld.---Augiae Heito Basileae episcopus obiit et
sepelitur [271].
837 Ticinum III Kal. Jan. octies noctu tremuisse dicitur. Multi principum Italiae morbo absumpti. Cometa in
signo Librae visa [272]. Nortmanni in Walcra [al., Walacria] insula commissa pugna XV Kal. Julii multos
interimunt; itemque Dorestatum vastantes tributum a Fresonibus accipiunt. An. Fuld.
838 Terraemotus XV Kal. Febr. vespere factus. Naves contra Nortmannos aedificatae. Imperator optimam
partem regni filio juniori Carolo dedit. Annal. Bertin. an. pr.---Lotharius et Ludovicus fratres in Tridentina valle
inter se colloquium habuere. Annal. Bertin. an. pr.---Imperator, habito Noviomagi conventu, consilio
quorumdam Ludovico filio regnum orientalium Francorum, quod ab eo acceperat, interdixit: quod ille invidia
pravorum factum sciens, cum idem regnum invasisset, imperator collecto exercitu vi eum expellere statuit.
Pippinus rex Aquitaniae, filius imperatoris, mense Novembris [273] obiit. Annal. Fuld.---Apud sanctum Gallum
Gozperto abbati Bernwicus successit. Ratpert.---Augiae Erlebaldo abbate cedente, Ruodhelm abbas XI praefuit
annis IV.
142 839 Ludovicus patri imperatori cedendum ratus, in Bajoariam rediit. Imperator celebrato juxta Brigantinum
lacum [274] Pascha, postea habito Wormatiae conventu, Lothario filio de Italia advenienti reconciliatur, ipsique et
Carolo filio regnum partitur. Annal. Bertin.---Bajoaria tantum Ludovico quia eum offenderat relicta: Lotharioque
Italiam repetente, ipse cum filio Carolo ad disponendam proficiscitur Aquitaniam. Cometa in signo Arietis,
coelum instar sanguinis rubeum igniculique per aera discurrere visi. Annal. Fuld.
840 Ludovicus se privatum dolens, multis sibi adunatis per Alamanniam, quasi debitum repetens regnum,
Franconofurt venit, contra quem pater imperator Ludovicus relicta Aquitania copias colligit eumque per
Thuringiam ad barbaros pulsum per Sclavorum gentes laboriose Bajoariam repetere coegit. Annal. Bert., Nith.--Aer quasi sanguis coagulatus in Paschae tempore rubeus apparuit. Eclipsis solis VII Idus Maii post sextam dici
horam facta [275].---Imperator Ludovicus morbo correptus, et in quamdam Rheni insulam prope Ingelenheim
ductus, designato in imperium Lothario filio, XII Kal. Julii obiit, et Metis in ecclesia sancti Arnolfi sepultus est.
Lotharius de Italia rediens regnum suscepit: quod fratribus ejus Ludovico et Carolo non ferentibus, primus ei
Ludovicus cum copiis orientalium Francorum prope Moguntiaci occurrit; vixque pugna dilata, cum Lotharius
contra Carolum Gallias peteret, Ludovicus sibi Francos orientales, Saxones, Thuringios, Alamannos
Bajoariosque confoederat. Annal. Fuld., Nithard.
841 Ludovicus cum orientalem Rheni ripam praesidiis occupasset, Lothario 143 omissa Caroli insecutione
redeunte, et mense Aprili juxta Wormatiam clam Rhenum cum exercitu transeunte, a quibusdam suis pene
proditus et a fratre circumventus, in Bajoariam redire compulsus est, Lothariusque relicta ad praesidium Rheni
copiarum parte ad persequendum rediit Carolum. Nithard., Annal. Bert.---Interim Ludovicus ad auxilium Caroli
per nuntios revocatus, occurrentibus in Rhaetiensi territorio relictis Lotharii copiis, III Idus Maii pugna conflixit,
et Adalbertum comitem cum multis aliis victor prostravit. Inde transito Rheno, adunatis cum fratre Carolo copiis,
cum Lothario monarchiam appetente, de partitione regni concordare non possent, juxta Fontinatam [276] villam
VII Kal. Julii acie confligunt, et innumera strage facta Ludovicus et Carolus castris potiti sunt. Lotharius vero
fugiens Aquense palatium petii, et recollectis undique copiis, digressos a se invicem fratres, primo Ludovicum
autumno et hieme Carolum in Galliis frustra persequi laboravit. Cometa in signo Aquarii VIII Kal. Jan. visa.
Annal. Fuld., Nithard.---Grimaldus archicapellanus Ludovici coenobium sancti Galli beneficii loco ab eo
accipiens, tenuit annis XXXI. Hepid.
842 Visa fratris pertinacia, Ludovicus et Carolus copiis collectis apud Argenturacum [277] conveniunt eumque
persequi statuunt, et apud Sentiacam (Sinzick) villam inventum, cum a suis desereretur, XVII Kal. April. fugere
compellunt regnumque ejus cis Alpes inter se dispertiunt; qui rursum collecto exercitu apud Madasconam
39

