Hungarorum bonae memoriae obiit, qui seipsum cum tota gente ab fidem Christi convertit; pro quo Petrus
regnavit.
1039 Conradus imperator III Nonas Junii obiit, pro quo Henricus rex filius ejus regnavit.
1040 Henricus rex ducem Boemiae bello petit, sed, multis proceribus et militibus in praestructione silvae citra et
ultra occisis vel captis, nil dignum efficere potuit [644]. Eberhardo primo Babenbergensi episcopo defuncto
Suidgerus successit.
1041 Hungari, quemdam Ovonem sibi regem constituentes, Petrum regem suum expellunt. Qui profugus et exsul
Henrici regis gratiam, cui priori anno rebellaverat, quaerit et invenit. Henricus rex, Boemiam cum exercitu
ingressus, igne praedaque cuncta devastat, et rebellem ducem obsides dare, et ipsum post se Ratisbonam ad
deditionem humiliter venire, sibique jurejurando fidelitatem servitiumque confirmare coarctat. Ita et Mur. ac
Gottw.
1042 Ovo, Hungarorum tyrannus, cum Bajoariae fines devastaret, maxima pars exercitus ejus ab Adalberto
marchione bello devicta periit.---Henricus rex Pannonias petens, urbes munitas delevit, et plures deditione
subjecit, et, dum Petrum regem suum recipere nollent, ducem eis quemdam praefecit, quem statim post ejus
discessum Ovo in Boemiam repulit [645].
1043 Henricus rex, iterum Pannonias petens, ab Ovone vix impetrante pactum suscepta satisfactione et
muneribus discessit. Inde in Alemanniam veniens, in synodo Constantiensi cunctis qui contra se deliquerant ipse
debitum omne dimisit. Hocque et alios suis debitoribus facere adhortans, inauditam multis saeculis pacem
effecit. Post, Agnetem Wilhelmi Pictaviensis filiam accipiens, et Moguntiae reginam ungi faciens, regales apud
Ingelnheim nuptias celebravit. Ibi Luitpaldus Adalberti marchionis filius obiit.
1044 Gozzilo dux Lotharingorum moriens Gozzeloni filio suo, quamvis ignavo, ducatum suum a rege Henrico
promissum reliquit. Sed alter filius ejus Godefridus, jam dudum dux, cum ducatum fratri debitum a rege obtinere
nequisset, pio regi rebellare praesumit.---Henricus rex parvo exercitu contra gravissimam Hungarorum gentem
fortiter pugnavit et vicit, Ovonem tyrannum fugavit, et Petrum expulsum pristinae dignitati restituit. Postea vero
Petrus in regno confortatus eumdem Ovonem cum uxore et filiis comprehensum decollavit.---Magna vis famis
homines immunda animalia comedere coegit.---Romani Benedictum papam pro sceleribus suis expellunt, et
quemdam Silvestrum papam CL temere constituunt; quem tamen Benedictus papa quorumdam auxilio expellit,
ipseque, suae sedi redditus, sponte a papatu discessit et Gratianum, nomine Gregorium, papam CLI, pro se
ordinari permisit, anno Domini 1046.
1045 Otto, palatinus comes, dux Alemanniae constituitur. Petrus rex Hungarorum Henrico regi ad se invitato
regnum Pannoniarum tradidit, quod tamen ab eo ipse, dum viveret, possidendum recepit. Brun, Wirziburgensis
episcopus, obiit VII Kal. Junii. Godefridus dux, ad deditionem regi veniens, in custodiam mittitur. Leutici se regi
dedunt, et solitum censum promittunt. Guntharius eremita ad Christum migravit, et in Praga Boemiae sepultus
quiescit.
1046 Rex Aquisgrani in Pentecoste Godefrido duci custodia relaxato ducatum reddidit, et Widgero Ravennae
praesuli nimium crudeli, nondum consecrato, episcopatum abstulit. Hungari regem suum Petrum oculis privant,
et pro eo quemdam Andream regem statuunt. Henrico regi, cum expeditione in Italiam venienti, Gratianus papa,
quem Romani expulsis prioribus statuerunt, Placentiae obvians honorifice suscipitur; qui tamen postmodum
apud Sutriam in synodo non invitus pastorale officium deposuit. Pro quo Suidgerus Babenbergensis episcopus,
nimium reluctans, omnium consensu eligitur. In tempore hujus apostolici innumerabiles terraemotus et maximi
in Italia sunt facti; et hoc fortassis ideo, quia idem apostolicus non canonice subrogatus est antecessori suo, non
canonice deposito: videlicet quem nulla culpa deposuit, sed simplex humilitas ab officio cessare persuasit [646].
Eberhardus Constantiensis episcopus Romae obiit, pro quo Theodericus.
1047 In ipso Natali Domini die Suidgerus papa CLII ex more consecratus, Clemens secundus est vocatus; sedit
mensibus novem. Qui mox ipsa die Henricum regem cum conjuge sua Agnete imperiali benedictione sublimavit.
Hunfridus Ravennae efficitur archiepiscopus. Beneventani cives, socrum imperatoris de monte Gargano
reversam male tractantes, rebellant. Imperator corpus B. Widonis, Pomposiae abbatis, de Parmensi civitate
Spiram secum transtulit. Poppo Treverorum archiepiscopus obiit, pro quo Eberhardus. Godefridus dux et
Balduinus de Flandris imperatori rebellant. Item Theodericus de Phladirtingen marchio rebellat imperatori,
contra quem imperator exercitum movens parum profecit. Clemens, qui et Suidgerus, papa VII Id. Oct. obiit.
Godefridus dux, inter alia quae contra regem fecit, Viridunensem civitatem combussit, cujus ducatum imperator
Adalberto cuidam tradidit.
1048 Imperator Ottonem de Suinvurt Suevis ducem constituit. Sanguis Domini apud urbem Mantuanam divina
per quemdam caecum revelatione invenitur. Bernhardus abbas Augiensis, vir doctrina et moribus insignis, obiit:
cui Udalricus successit.---Poppo Brixiensis episcopus, ab imperatore electus, Romam mittitur, et, honorifice
susceptus, papa CLIII ordinatur, nomine Damasus, et sedit XXX [al., XXII] diebus. Henricus imperator, et
Henricus rex Galliarum convenientes in Metensi territorio, pacem inter se juramento confirmarunt. Godefridus
Adalbertum ducem occidit; cujus ducatum Gerhardo imperator dedit.
85

