435 Pax cum Wandalis facta, data eis ad habitandum Africae portione Aetius Gundicharium regem
Burgundionum bello obtinuit, supplicantique pacem concessit, qua tamen non diu potitus ab Hunnis cum gente
sua peremptus est. Prosp.
436 Gothi pacem turbantes inter alia mala Narbonam obsessam fame premunt; sed Litorius dux Romanus
superveniens, et hostes vi repulit et civitatem advecto frumento fame liberavit. Prosp.
437 Bellum a Romanis contra Gothos Hunnis auxiliatoribus geritur. Geisericus, rex Wandalorum, Arianus,
catholicos in Africa persequens, quosdam 46 Ecclesiis suis pepulit, quosdam exsilio damnavit, quosdam etiam
variis poenis affectos martyrio coronavit. Barbari piraticam exercere aggressi. Prosp.---Valentinianus Augustus,
ad Theodosium Augustum avunculi sui filium Constantinopolim veniens, filiam ejus accepit uxorem. Prosp.--Ermenricus rex Suevorum, morbo oppressus, Richilam filium pro se regem constituit. Idat. a. 438.
438 Gothi Richilam regem Suevorum, pugna victum, thesauris spoliaverunt. Idat.
439 Julianus Atelenensis episcopus Pelagianista jactantissimus, ecclesiae communioni subripere [61] tentans, a
Xisto papa denuo damnatur. Romani Hunnis auxiliatoribus adversum Gothos et regem Theodoricum infausta
pugna confligunt in Gallia, et Litorius dux Romanus vulneratur, et post ab eis capitur et occiditur. Quibus tamen
non multo post suppliciter petentibus pax cum eis a Romanis pacta est. Prosp.---Ipso anno Aetio et [62] Romanis
contra Gothos intento, Geisericus rex Wandalorum, qui fidus et amicus Romani populi putabatur, dolo sub
specie pacis, XIV Kal. Novemb., Carthaginem cepit, cives et maxime nobiles trucidavit, opes omnes diripuit
sacerdotibus caesis et pulsis, ecclesias in usus suorum vertit, omniaque divina et humana jura confudit, ibique
XXXVII annis regnum obtinuit, sub quo plurimi sanctorum martyrio ob fidem catholicam coronati sunt. Prosp.
47 440 Romae defuncto Xisto, Leo, vir doctrina insignis et moribus, papa XLVII, sedit annis XXII, qui plurima
ad utilitatem Ecclesiae sublimiter scripsit et constituit; Eutychianam et Nestorianam haereses condemnavit. Ejus
tempore, Demetrias, ancilla Christi, Romae S. Stephani ecclesiam fecit.---Geisericus Siciliam pervasam graviter
affligens, timore Sebastiani ducis ad Carthaginem tuendam rediit. Richila rex Suevorum Baeticam provinciam et
Carthaginensem Hispaniam cepit. Prosp. Marcell. Anast. Idat.
441 Theodosius imperator contra Geisericum et Wandalos per duces suos bellum movet; sed ipsi negotium
cunctando differentes, Siciliae magis oneri, quam praesidio fuere. Prosp. Cass.
442 Hunnis Thracias et Illyricum saeva populatione vastantibus, exercitus contra Wandalos missus, ad tuitionem
Orientalium revocatur. Valentinianus imperator cum Geiserico rege Wandalorum pacem firmat, Africa inter
utrumque certis spatiis divisa. Prosp. Cass.
443 Sanctus Brictius Turonorum episcopus decessit, cui S. Eustochius successit. Greg. Tur. Leo papa multos in
urbe Manichaeos inveniens publicavit et libros eorum incendit. Prosp.
444 Attila rex Hunnorum Bledam regem fratrem suum regnique consortem interemit, et ejus regnum
populumque sibi subjecit. De hujus anni Pascha Proterius et Paschasinus [63] Leoni papae scribunt. Prosp.
48 445 His temporibus, Leo papa inter alia bona basilicas apostolorum Petri et Pauli renovavit, et ecclesiam S.
Cornelii papae et martyris via Appia construxit. Anast.
446 Britanni ab Actio et Romanis contra Scotos et Pictos auxilium implorant, nec impetrant. Bed. hist. Angl.--Apud Ephesum Septem Dormientes, qui sub Decio multa pro Christo tormenta passi in spelunca quadam
obdormierunt, post annos CXCVI expergefacti sunt, et confirmata fide resurrectionis mortuorum iterum
obdormierunt [64].
447 Eutyches presbyter et abbas Constantinopolitanus, confusa in Christo divinitatis et humanitatis substantia,
unam in eo naturam dogmatizans, adnitente Theodosio Augusto et Dioscoro Alexandrino episcopo, resistentem
sibi Flavianum Constantinopolitanum archiepiscopum expulsum usque ad mortem persequuntur. Contra quam
haeresim Leo papa legatos misit. Prosp. a. 449.---Richila rex Suevorum moritur, eique Richarius [65] filius
successit.
448 Theodosius imperator Leonem papam pro defensione Eutychetis ad se vocat, qui a populo Romano venire
prohibitus, legatos pro se misit. Richarius rex Suevorum, ducta in conjugium Theodori [66] regis Gothorum filia,
Wasconiam devastavit. Idat. a. seq.---Hoc tempore Angli-Saxones, a Britannis contra Pictos et Scotos auxilio
asciti, insulam petunt et hostibus fugatis in socios arma convertunt, et post multa bella magna ex parte insula
subacta potiti sunt. Beda hist. Angl.
449 Iterum catholici ab imperatore Theodosio ad audientiam evocati. 49 Attila rex Hunnorum Gallias aliasque
circum provincias vastat, et arte Aetii magno inter eum et Gothos praelio concitato, Theodorus rex Gothorum
cecidit eique Torismodo [al., Thorismund] filius ejus successit. Idat. a. 451. Jorn.
450 Leo papa legatos ad confutandam haeresim mittere curavit. Theodosius imperator moritur, et a Placidia
Augusta, et Leone totoque senatu ingenti pompa deductus in Mausoleo apud S. Petrum sepelitur; pro quo
Martianus Orientis imperium adeptus, et VII annis regnans Eutychetem cum suis damnat sequacibus. Placidia
Augusta moritur.---Prosp. Romani [67], Aetio duce Gothis auxiliatoribus, contra Attilam regem Hunnorum
13

