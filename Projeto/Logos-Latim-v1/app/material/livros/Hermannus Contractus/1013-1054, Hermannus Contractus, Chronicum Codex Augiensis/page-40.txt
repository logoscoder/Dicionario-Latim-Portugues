Galliae urbem eos exspectat; tandemque cunctis pacem quam bellum mallentibus, ter quadragenis proceribus
juratis regnum in tria partiendum die statuta mandant. Nithard.---Ludovicus in Saxonia conjurationem libertorum
contra dominos, auctoribus capite plexis, compescuit. Cum legati statuta die concordare non possent, partitio in
aliud tempus differtur. Annal. Fuld. 144 Augiae Walachfridus Strabo vir doctus, abbas XII praefuit annis VII,
qui multa ingenii sui monimenta metro et prosa reliquit.
843 Descripto regno et in tria diviso, fratribusque Viriduni convenientibus, Lotharius cum imperatoris nomine
Italiam et Galliam Belgicam, quae nunc usque ab eo regnum Lotharii dicitur [278]; Ludovicus Germaniam,
Pannonias, Noricum et Alemanniam; Carolus reliquas Galliarum provincias accipiunt: firmataque sacramento
pace, digressi sunt. Annal. Bertin., Fuld.---Carolus Aquitaniam Pippino, fratris sui Pippini filio, auferre moliens
eumque infestans, plurima proprii exercitus damna pertulit. Judith imperatrix obiit. Annal. Fuld.---Romae
Gregorio papa defuncto, Sergius II sedit annos III [279]. Mauri Beneventum occupant. Al. a. seq.
844 Carolus rex Galliarum Bernhardum Barcinonensem ducem nihil mali suspicantem occidit. Exercitus
ejusdem a Pippini ducibus pugna victus est VII Id. Junii ceciditque cum multis aliis nobilibus Rhaban signifer
ejus, et Hugo Richbotoque abbates [280].---Ludovicus rex Germaniae Abodritos defectionem molientes, occiso
rege eorum, bello perdomuit et per duces disposuit. Fuld., Pith.---Rhabanus Fuldensis abbas librum, quem De
laude sanctae crucis variis figuris metroque composuit, Sergio papae [281] transmisit. Annal. Fuld.---Remis post
Ebbonem Hincmarus vir doctus archiepiscopus ordinatur [282]. Flodoard., Hincm.
145 845 Nortmanni regnum Caroli vastantes Parisius usque per Sequanam navigio veniunt, acceptaque ab eo
magna pro pace pecunia discedunt. Annal. Bert.---Item in Fresia semel victi et bis victores magnas hominum
strages faciunt. Item in Saxonia Hemmeburg [283] populati, non inulti redeunt.---Carolus rex inita cum
Britonibus pugna, pluribus amissis, vix cum paucis effugit. Annal. Bert.---Ludovicus rex XIV ex ducibus
Boemanis ad fidem conversos baptizari fecit. Lotharius imperator Burgundiones rebellare molientes ad
deditionem coegit. Annal. Fuld.
846. Gisalpertus Caroli miles filiam Lotharii imperatoris vi rapuit; unde iratus Lotharius cum Carolo, licet
Ludovico satagente, pacificari noluit. Nithard., Annal. Met.---Ludovicus, Marahensibus [284] Sclavis compressis,
Rastizen ducem constituit et per Boemiam cum gravi damno exercitus rediit. Annal. Met.---Mauri, cum Romam
petentes urbem ipsam capere non possent, ecclesiam sancti Petri vastaverunt. Annal. Fuld.---Romae Leo IV sedit
annis IX, mensibus III, qui castrum, quod Leonianum vocatur, ad ecclesiam sancti Petri communiendam
construxit [285]. Annal. Bert. a. 851.
847 Lotharius et Ludovicus se vicissim invitantes, mutuo conviviis regiis muneribusque fruuntur. Nortmanni
iterum Dorestatum incendunt. Moguntiae Otgarius archiepiscopus obiit; pro quo Rhabanus Fuldensis abbas
doctissimus archipraesul promotus sedit annis IX, qui mox Ludovico 146 jubente synodum magnam [286]
Moguntiaci collegit, ubi inter alia Thiota pseudoprophetissa ex Salomonis Constantiensis episcopi parochia
correpta et publice flagellis caesa, tandem a vaticiniis quaestum quaerentibus, obticuit. Annal. Fuld.
848 Ludovicus rex, misso filio Ludovico, Boemanos compressit et obsides dare compulit.---Goteschalcus
quidam presbyter, quosdam homines ad vitam, quosdam ad mortem inevitabiliter a Deo praedestinatos
dogmatizans, in conventu episcoporum Moguntiaci [287] convictus de regno Ludovici pellitur et Remis ad
Hincmarum episcopum suum mittitur. Annal. Fuld., Hincm.
849 Exercitus a Ludovico rege contra Boemanos item rebellantes missus, cum pactum et obsides hostium pacem
petentium accipere contempsisset, turpiter ab ipsis caesus et spoliatus, obsides dedit et cum dedecore rediit.
Annal. Fuld.---Terraemotus factus est. Augiae [288] Walachfridus Strabo abbas obiit, pro quo XIII Folcwinus
praefuit annis IX.
850 Nortmanni Gotefrido duce per Sequanam ascendentes regnum 147 Caroli vastant: contra quos Lotharius
imperator in auxilium evocatus, cum se pugnaturum cum hostibus crederet, Carolus timore perculsus Gotefridum
cum suis in societatem regni assumit eisque terram ad inhabitandum dedit. Fames magna Germaniam et maxime
circa Rhenum oppressit, et Rhabanus archiepiscopus multos pauperes aluit. Annal. Fuld.
851 Ludovicus rex Sorabos terminos Francorum infestantes, vastata regione eorum perdomuit. Pippinus rex
comprehensus a suis et patruo Carolo traditus et ab eo tonsus, Suessionis in monasterium sancti Medardi retrusus
est [289]. Similiter et Carolus frater ejus junior, cum ad ipsum proficisci vellet, a comitibus Caroli ejusdem captus
eoque jubente tonsus, in Corbeiense coenobium custodiae traditus est [290]. Annal. Fuld.
852 Magna synodus et generalis conventus Moguntiaci a Rhabano archiepiscopo et Ludovico rege habitus,
multaque correcta sunt. Conc. Germ. t. II, p. 165.---Herioldus Nortmannus diu bene a Ludovico tractatus,
suspicione proditionis a quibusdam Francis perimitur. Annal. Fuld.---Translatio sancti Remigii Remorum
archiepiscopi ab Hincmaro ejusdem urbis archiepiscopo Kalendis Octob. facta. Boll. t. I, Oct. die 1.
853 Nortmanni per Ligerim ascendentes et Gallias vastantes, basilicam quoque sancti Martini Turonis incendunt.
Aquitani Caroli injurias questi, Ludovicum, ut super se regnet, vel filium regem donet, sollicitant. Annal. Fuld.

40

