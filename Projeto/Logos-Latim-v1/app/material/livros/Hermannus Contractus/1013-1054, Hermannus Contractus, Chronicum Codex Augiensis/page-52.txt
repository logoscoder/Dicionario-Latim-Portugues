985 Romae Bonifacius VII, postquam XI [447] mensibus male invasam sedem occupaverat, subita morte periit; et
mortuus, a suis caesus, confossus et triviatim pedibus tractus, vix tandem clericis miserantibus humatus est.--Augiae Ruodmanno abbate defuncto, Witegowo, XXV abbas, praefuit annis XII. Apud sanctum Gallum post
Immonem Vodalricus abbas praefuit annis V.
193 986 Romae Joannes XV [448], papa CXLI, sedit annis X, mensibus VII; qui clericos suos parvi pendens odio
ab ipsis habitus est.
987 Fames magna hoc anno facta.
990 Apud sanctum Gallum Vodalricus abbas et Eggehardus magister doctus obierunt, et Gerhardus abbas factus
praefuit annis XI.
991 Theophania Graeca imperatrix, mater Ottonis regis, nono viduitatis anno obiit. Apud sanctum Gallum
Foillanus Scottus eruditus hac vita decessit.
994 Conrado rege Burgundiae mortuo [449], et apud sanctum Mauricium sepulto, Rodolfus filius, licet ignavus,
regium ibi nomen per annos circiter XXXVIII occupavit; sub quo, cessante jure, violentia et rapinae in illo
regno, ut non facile propelli possint, adolevere, ibique, ut hodie apparet, cum suis complicibus regnum obtinuere.
995 Henricus dux Bajoariae obiit, et filius ejus ex Gisela Conradi regis Burgundiae filia, itidem Henricus,
imperator postea futurus, ducatum interim obtinuit. Hujus soror Gisela Stephano regi Hungariorum, cum se ad
fidem Christi converteret, quasi vere, juxta nomen suum, fidei obses [450], in conjugium 194 data, eleemosynis
caeterisque bonis operibus inibi intenta consenuit. Constantiae Gebehardus episcopus venerabilis obiit, et in
basilica sancti Gregorii papae a se constructa sepultus quiescit, eique Lantpertus habitu et professione monachus,
in episcopatu succedens, praefuit annis XXIII; qui templum sanctae Mariae ex parte diruens ampliavit.
996 Otto rex Italiam cum exercitu petiit sibique rebelles coarctavit.
997 Otto rex, subactis rebellibus, Italia Romaque potitus est.---Et Gregorius V, qui et Bruno, filius Ottonis ducis
[451], papa CXLII ordinatus, et Otto ab eo imperator coronatus est. Qui venerabilis papa, canonicam ibi
disciplinam reparare satagens, sedit annis III, mensibus IX. Augiae Witegowone abbate privato, Alawicus, abbas
XXVI promotus, Romae ab ipso papa consecratus et privilegio donatus est.---Conradus Alamannorum dux obiit,
et pro eo Herimannus [452] ducatum 195 accepit, qui et ipse filiam Conradi regis Burgundiae Gerbirgam in
matrimonio habuit; ex qua filium aequivocum tresque filias reliquit.
999 Otto imperator iterum Italiam cum exercitu invisit.
1000 Mortuo in Italia Wideroldo [453] Argentinae Ecclesiae episcopo, Alawicus Augiensis abbas episcopus pro
eo ab imperatore, et Werinharius Augiae abbas XXVII statutus praefuit annis VI.---Romae quoque defuncto
Gregorio papa, Silvester secundus, qui et Gerbertus, primo Remorum, post Ravennatium archiepiscopus,
saeculari litteraturae nimium deditus et ob hoc curioso imperatori admodum amatus, papa in ordine CXLIII
ordinatus sedit annis V. Annal. Saxo an. praec.
1001 Otto imperator Italiam sibi quaquaversum subditam lustrat. Apud sanctum Gallum Burchardus abbas
praefuit annis XXIII.
1002 Otto imperator in Italia in castro Paterna [454] anno regni XIX, X Kal. Febr. immaturo obitu decessit, et
inde asportatus, intestinis Augustae conditis, Aquisgrani sepelitur. Et Henricus Bajoariae dux, assumptis
insignibus regni, rex pro eo regnavit annis XXIII. Ditm.
1003 Henricus rex, Henricum marchionem [455] sibi rebellantem petens, plurima ejus diruit castella. Ernust
comprehenditur, Brunone regis fratre et Henrico vix fuga dilapsis. Argentina a Herimanno [456] duce Alamanniae
196 regi rebellante spoliata, et divinitus in auctores sceleris graviter vindicatum est et ab ipso duce sacro loco
satisfactum. Ditm.
1004 Henricus rex, per Veronam Italiam cis Padum petens, omnes sibi partium illarum civitates subjecit. Papiam
ipsa qua coronatus est die irrumpens gladio et igne perdomuit. Inde, acceptis obsidibus, in Saxoniam reversus
post paucos dies in Sclavos arma convertit, Boemanisque ad pristinam servitutem tributumque redactis,
Bolizlaum etiam ducem Sclavorum Bolanorum cum tota gente sua subjugavit, et in Saxoniam victor rediit.
Ditm.---Herimannus dux Alemanniae obiit, eique filius ejus Herimannus, puer [457] omni populo acceptabilis, in
ducatu successit. Al. an. 1003.
1005 Fames magna facta est. Romae post Gerbertum Joannes XVI, papa CXLIV, sedit anno I [458].
1006 Augiae Werinhario abbate defuncto, fratres Henricum monachum elegerunt. Sed rex Henricus ejus
insolentiam, quamvis ab eo pecunias accepisset, detestatus, fratribusque apud se accusatis infensus, Immonem
quemdam Gorziensem abbatem, qui et Prumiam ipso tempore tenebat, virum austerum [459], ipsis invitis
praeposuit. Unde nonnullis ex ipsis sponte locum illum relinquentibus, quibusdam etiam ab eo jejuniis, 197
verberibus exsilioque graviter afflictis, nobile monasterium in magnis viris, libris et ecclesiae thesauris grave,
peccatis exigentibus, pertulit detrimentum, sicuti Ruodpertus monachus nobilis et docte facetus, matris meae
52

