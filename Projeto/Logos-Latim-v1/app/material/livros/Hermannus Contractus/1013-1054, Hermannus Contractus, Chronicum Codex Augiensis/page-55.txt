1033 Imperator post Natalem Domini Burgundiam petiit, Murtenam obsedit; sed, impediente hiemis algore, nihil
inibi se dignum potuit efficere. Unde rursum aestate ipsam Odonis provinciam, Gallicam invadens Campaniam,
praedis et incendiis devastavit, donec ipse Odo supplex ad eum veniret et clementer susceptus satisfactionem,
licet ficte, promitteret. Hepid.; Wip.---Romae, defuncto Joanne, Benedictus IX, qui et Theophylactus, papa
CXLIX ordinatus, licet indignis tanto ordini moribus et factis, sedet annis plus XII. Eclipsis solis III Kal. Julii
circa VII diei horam facta [494].
1034 Imperator, iterum Burgundiam cum magnis petens copiis, omnia cis Rodanum castella subjecit; Murtenam
diruit, Genuensem [Genevensem] urbem intravit, Lugdunensem archiepiscopum Burchardum [495], hominem
genere nobilem et strenuum, sed per omnia scelestum et sacrilegum cum multis aliis principibus in deditionem
accepit, subjugatoque Burgundiae regno rediit. Wippo.---Ipso anno Warmanno Constantiensi episcopo mortuo
[496] frater ejus Eberhardus 206 succedens plus XII praefuit annis. Megenbardo quoque praesule Wirzeburgense
defuncto, Brun, patruelis imperatoris, filius scilicet ex Mathilde Conradi ducis, episcopatum die Paschae
accepit.---Apud sanctum Gallum etiam Theopaldo abbate decedente, Nordpertus successit. Pagani Sclavi, Leutizi
dicti, Saxoniae terminos infestant. Annal. Hildesh.
1035 In Italia minores milites, contra dominos suos insurgentes et suis legibus vivere eosque opprimere volentes,
validam conjurationem fecere. Ad quos coercendos cum primores adunati pugnam inirent, multi utrinque
ceciderunt: inter quos etiam Astensis episcopus vulneratus interiit. Hepid.---Adelberto dux Carentani et Histriae,
amissa imperatoris gratia, ducatu quoque privatus est [497]. Leutizi Wirbinam castellum clam proditum capiunt
multosque nostrorum occidunt, vel captivos abducunt. Imperator, vi transito Albia flumine, provinciam eorum
ingrediens late vastat. Annal. Hildesh. Wip.---Synodus magna apud Triburiam ab imperatore collecta est [498].
1036 Piligrinus Coloniensis archiepiscopus decessit eique Herimannus Ottonis secundi imperatoris ex filia nepos
successit. Wipo.---Gebehardus secundus Ratisbonensis episcopus XVI Kal. Martii obiit; pro quo tertius
Gebehardus, Conradi imperatoris ex matre Adelheide frater, episcopus ordinatur. Chron. August.; alii an. pr.--Henricus rex, filius imperatoris, Chunihildem Chutonis, Danorum et Anglorum regis filiam, regalibus sibi apud
Noviomagum nuptiis copulavit uxorem. Annal. Hildesh.---Conradus patruelis imperatoris patris sui ducatum in
Carentano et in Histria, quem Adelbero habuerat, ab imperatore recepit. Iidem.---Heremannus quoque dux
Alemanniae marcham soceri sui Meginfridi [499] in Italia ab imperatore accepit. Leutizi Sclavi imperatori
vectigales facti. 207 Burchardus, Lugdunensis archiepiscopus, imo tyrannus, et sacrilegus ecclesiarum
depraedator, adulter, incestuosus, cum Vodalrici Selegeri filium bello peteret, ab ipso victus et captus,
imperatorique adductus, ferro compeditus et custodiae mancipatus multis annis detinetur in vinculis. Glaber.--Imperator hieme Italiam petit. Sanctimoniales a domna Irmingarda, Welf comitis vidua apud Altorf pro clericis
collectae sunt [500].
1037 Imperator, celebrato Veronae Natale Domini, per Brixiam et Cremonam Mediolanum pervenit; inde
Papiam adiens, Herebertum Mediolanensem archiepiscopum, infidelitatis accusatum apprehendi jussit, eumque
Popponi patriarchae Aquileiensi custodiendum commendavit; qui fuga elapsus cunctis viribus eidem imperatori
rebellare contendit. Wip.; Otto Fris.---Imperator, paschali festo Ravennae acto, territorium Mediolanense
repetiit, urbem obsedit, castella, villas omniaque circum ad rebelles pertinentia vastavit. Conjuratorum vero
manum facile compescuit, eisque legem, quam et prioribus habuerant temporibus, scripto roboravit. Hepid.--Papa Benedictus Cremonam ad imperatorem venit. Episcopi Placentinus, Cremonensis et Vercellensis incusati
ab imperatore, captique et in exsilium missi sunt. Annal. Hildes.; Wip.---Ipso anno pugna inter Odonem Gallicae
Campaniae principem, et Gozzilonem [501] Lotharingorum ducem commissa, Odo victus et cum suis fugatus in
ipsa fuga peremptus interiit. Rod. Glaber. hist. l. III, c. 9.
208 1038 Cum imperator Natalem Domini Parmae ageret, orto inter Parmenses cives et exercitum tumultu, multi
ceciderunt, et pluribus civium trucidatis, ipsa civitas incendio consumpta est. Wippo; Otto Fris.---Papa
archiepiscopum Mediolanensem imperatori adhuc rebellantem excommunicat. Wippo.---Imperator cum ultra
Romanas partes peragrasset, indeque per Adriatici maris oras remearet, mense Julio ingens exercitum pestilentia
invasit, et plurimos passim exstinxit; inter quos Chunihildis regina, Henrici regis uxor XVII Kal. Aug. [502]
defuncta, et ad castrum Lindburg translata ibique sepulta est. Wip.---Herimannus quoque dux Alemanniae suis
admodum flebili morte X Kal. Aug. occumbens [503], Tridenti tumulatus est. Otto Fris.; Wip.---Imperator, de
Italia reversus, Solodori colloquio habito, plurimos Burgundionum primores tam sibi quam filio suo
subjectionem sacramento firmare coegit.---Ipso anno, Stephanus Hungarorum rex, cum ante plurimos annos se
cum tota gente sua ad Christi fidem convertisset, ecclesiasque multas et episcopatus contraxisset [leg.
construxisset], et [in] regnum suum probis (sic) mitissimus operam impendisset, Petrum, sororis suae filium, de
Venetia, [504] natum pro se regem constituens, obiit. Wippo; Annal. Saxo.
209 1039 Conradus imperator, apud Trajectum Fresiae urbem Pentecosten agens, III [505] Nonas Junii inopinata
morte subito decessit, et Nemetum allatus ibique sepultus est; et filius ejus rex Henricus gubernacula regni
suscepit.---Reginbaldus quoque Nemetensis episcopus, vir vita et habitu monachico verendus, III Idus Octob.
[506] decessit, eique Sibicho fama longe dissimilis successit. Conradus etiam dux Carentani, et Adelbero aemulus
ejus, qui ante cum ducatum tenuerat, ipso anno obierunt. Annal. Hildes.---Henricus rex, mota in Boemiam
55

