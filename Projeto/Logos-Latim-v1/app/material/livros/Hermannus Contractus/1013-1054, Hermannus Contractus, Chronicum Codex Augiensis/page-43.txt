missus, quinque duces eorum pugna vicit et regionem ex parte vastavit. Carlomannus Marahenses vastat; sed
custodes navium ejus ab hoste trucidati sunt, Embricone Ratisbonae episcopo vix fuga elapso.---Aestas pene tota
fulminibus, tonitruis grandinibusque horrida homines multos frugesque pessumdedit. Wormatiae ecclesia S. Petri
fulmine incensa et diruta est. Terraemotus magnus III Non. Decemb. factus Moguntiacum diruit. Annal. Fuld.--Apud sanctum Gallum, defuncto Grimaldo, Hartmuot abbas praefuit annis XII. Hepid.
156 873 In conventu a Ludovico rege apud Franconofurt habito, Carolus filius ejus arreptus a daemone graviter
vexatur [318]. Carolus Galliarum rex Carlomannum diaconum filium suum [319] tyrannidem exercentem,
excaecari jussit. Annal. Bert. Pax cum Danis petentibus a Ludovico rege firmatur. Nortmanni Fresiam superbe
classe petentes et tributum exigentes, pugna victi, et duce Ruodolfo cum DCCC amisso, et cuncta pecunia
multati, turpiter redierunt.---Fames magna facta est. Tanta multitudo inauditae magnitudinis locustarum ab
Oriente gregatim more exercituum veniens, has pertransiit regiones ut per duos continuos menses saepe radios
solis per unius spatium milliarii volitantes, obnubilarent et in una hora, quidquid in centum vel amplius jugeribus
viride invenerant, depascerentur, et postremo in mare vento actae et fluctu rejectae, fetore corrupto aere non
modicam gignerent pestilentiam. In pago Italiae Brixiense sanguis tribus noctibus pluisse fertur. Item Graeci,
missis per Agathonem archiepiscopum muneribus, amicitiam cum Ludovico rege confirmant. Romae defuncto
Adriano Joannes papa sedit annis X [320]. Annal. Fuld. Bert.
874 Hiems valde prolixa, saeva et nivosa multos homines et jumenta frigore exstinxit. Sorabi et Suisli
defectionem molientes a Liutperto archiepiscopo facile comprimuntur.---Ludovicus rex in Quadragesima visione
admonitus multas pro liberatione animae patris sui Ludovici imperatoris eleemosynas et orationes patravit. Idem
in Italiam veniens cum Joanne papa et Ludovico imperatore fratris sui filio colloquium habuit. Idem cum
Zuentibaldo duce Marahensium subjectionem per legatos promittente et fidem censumque annuum pollicente,
157 pacem fecit Boemanosque idem facientes suscepit. Idem cum fratre Carolo colloquium habuit. Fame magna
et pestilentia per Gallias et Germanias facta tertia fere pars hominum interiit. Annal. Fuld.---Ratolfus [321]. 158
Veronensis episcopus obiit, qui sui nominis cellam juxta Augiensem insulam construxit. Hemma [322] regina
paralysi dissoluta est.
875 Inter Francos et Saxones seditio pene usque ad caedem mutuam mota, a Ludovico Juniore sedata est. Annal.
Bert.---Cometa plus solito scintillans VIII Idus Junii visa. Villa quaedam in pago Nitense [323] Ascabrunno dicta,
nocte, V Nonas Julii subita tempestate et nimbis, LXXXVIII hominibus exstinctis, ita absumpta et deleta est, ut
nec vestigium ejus remaneret.---Ludovicus Italiae imperator defunctus Mediolani, in basilica sancti Ambrosii
sepultus est, anno regni XX, cujus thesauros et regnum patruus ejus Carolus rex Galliarum, quasi soli sibi
debitum invasit ac diripuit. Unde motus frater ejus Ludovicus rex Germaniae filium suum Carlomannum [324]
contra cum in Italiam misit ipseque cum aequivoco Gallias regnum ejus invasit. Carolus vero congredi bello
timens, dolis et pecuniis mendaciisque 159 Carlomannum de Italia abegit, se quoque statim discessurum, et
fratrem Ludovicum de regni illius divisione exspectaturum jurans: quo credulo et reverso, ipse Romam tendit,
conciliatisque sibi dolo et pecunia Romanis, imperatorem se a Joanne papa coronari fecit, Italiamque, uti voluit,
quasi suam disposuit. Annal. Fuld.
876 Ludovicus rex precibus populi annuens, de Galliis, ne eas vastaret, rediit. Hemma regina Ratisbonae obiit, et
in basilica sancti Emmerammi sepulta est. Fresones item Nortmannis pugna victis, plurima spolia diripuere.
Annal. Fuld.---Carolus fraudulenter imperator de Italia Gallias repetens, nova habitus, actuum et verborum
vanitate, jactantia et levitate usus, Ludovico fratri procaciter et stulte minitabatur; sed Ludovico exercitum
colligente perterritus, crebros et supplices pro pace petenda legatos ad eum mittebat. Iidem.---Interim ipse
Ludovicus rex fortis et religiosus morbo tactus apud Franconofurt V Kal. Septemb. vita decessit, anno regni
XXXVI, et apud Lauresham coenobium sepultus est regnumque ejus tres filii Carlomannus Bajoariam,
Ludovicus Germaniam, Carolus Alemanniam singuli cum adjacentibus provinciis accepere pacemque inter se
sacramento firmavere.---Sed Carolus Galliarum tyrannus [325], comperta fratris morte gavisus, statim collecto
exercitu regnum ejus Rheno contiguum invasit: quem cum Ludovicus Junior per legatos redire pacemque servare
frustra postulasset, eumque sibi dolo insidias struere comperisset, transito Rheno, VIII Idus Octob. in [326]
Ribuaria [leg. Ripuaria] bello inito vicit, multisque occisis et comprehensis, illum pene nudum cum paucis
turpiter fugere compulit et castra ejus cum innumeris spoliis diripuit. Annal. Fuld., Bert.
160 877 Linones et Suisli eorumque confines, defectionem molientes, a Ludovici missis facile compressi sunt.
Annal. Fuld.---Carolus Galliarum imperator tyrannicus aestate item Italiam ingressus, cum Carlomannum
quoque fratris sui filium se invito transcensis Alpibus pugna secum congredi velle cognovisset, fugam more suo
iniit et inter fugiendum dysenteria correptus periit anno regni XXXVII, et in Burgundia Agauni [327] sepultus est.
Annal. Bert.---Post quem filius ejus Ludovicus Balbus regnum Galliarum accepit, et apud patrueles de omnibus
patris injuriis se per legatos excusans, pacem cum eis fecit; Carlomannus vero disposita, prout voluit, Italia, in
Bajoariam rediit et fratri Ludovico partem suam de regno Lotharii reddidit.---Febris Italica, tussis et dolor
oculorum, et pestilentia, multos graviter vexavit et exstinxit. Annal. Fuld.
878 Ludovicus rex Germaniae cum fratre Carolo regnum Lotharii divisit. Lantpertus [328] et Adalpertus comites
Romam cum manu valida petentes, Joanne papa sub custodia retento, principes Romanorum fidem Carlomanno
43

