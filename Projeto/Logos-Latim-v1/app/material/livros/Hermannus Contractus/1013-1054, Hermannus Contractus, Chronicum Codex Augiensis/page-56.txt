expeditione, cum dux gentis Brezizlaus filium suum ei obsidem misisset, seque ipsum venturum et imperata
facturum, licet ficte, promisisset, statim rediit. Petrus rex Hungarorum hieme terminos regni sui invadens,
praedis, incendiis et captivitate depopulatur. Al. an. seq.
1040 Henricus rex, Boemiensem ducem iterum rebellantem petens, ad praestructionem seu munitionem silvae
citra et ultra expugnandam, partem expeditam exercitus per devia saltus in provinciam misit; sed cum XI Kal.
Sept. istac, crastina vero die illac milites, silvosa difficilia et obstructa loca ingressi, casso labore jam
fatigabundi, firmissimam quamdam machinam oppugnatum aggredi frustra tentarent, irruentibus undique
Boemanis caesi, capti fugatique sunt; et qui in provincia adhuc ex nostris remanserant, interveniente Gunthario
Eremita [507] incolumes educti redierunt. Rex vero 210, plurimis militum et procerum amissis, infecto interim
negotio discessit. Annal. Saxo; Hepid.---Eberhardus Babenbergensis Ecclesiae primus episcopus anno
promotionis XXXIII decessit, cui Suidegerus, natione Saxo, vir laudabilis successit. Necrol. Fuld.
1041 Henricus rex, reddito Boemano duci obside filio suo, captivos in silva captos redemit, secutaque aestate
collecto grandi exercitu provinciam ipsam per devia ingressus praedis et incendiis cuncta devastat, donec dux
malis subactus pacem postularet, sui deditionem et cum tota gente subjectionem, Ratisbonamque se ad regem
venturum, et imperata facturum, fidelibus regis ad se vocatis, promitteret, quod etiam rege discedente mox factis
implevit. Hepid. ---Ipso anno Hungari perfidi, Ovonem quemdam regem sibi constituentes, Petrum regem suum
occidere moliuntur. Qui, vix fuga lapsus, primo ad marchionem nostrum Adelbertum sororis suae maritum [508]
profugus venit, indeque ad regem Henricum veniens, pedibusque ejus provolutus veniam et gratiam imploravit et
impetravit. Hepid.; Annal. Hildes.
1042 Henricus rex hieme Burgundiam invasit multosque principum se illi subjicientes suscepit, nonnullaque
legitime dijudicavit.---Ovo Hungarorum tyrannus ob susceptum a rege nostro Petrum divisit bifariam exercitum
suum; fines Bajoariae ex utraque Danubii parte depraedans et incendens populatur; sed una pars exercitus ejus a
septentrionali parte Danubii 211 ab Adelberto marchione, et filio ejus Luitpoldo ad internecionem caesa est.
Chron. August.---Henricus quoque, autumno Pannonias petens, Heimenburg et Brezesburg evertit,
septentrionalem Danubii partem, quia flumina australem et paludes munierant, usque ad Grana flumen vastavit,
seu in deditionem accepit; et pars exercitus, bis numero Hungariam incursantibus congrediens, strages magnas
effecit, et subactis partium illarum Hungaris, cum Petrum recipere nollent, quemdam alium ex illis, apud
Boemanos item exsulantem, ducem eis constituit; quem tamen Ovo statim post discessum regis resistere non
valentem in Boemiam repulit. Annal. Hildes.---Poppo patriarcha Aquileiensis obiit, eique Eberhardus
Augustensis canonicus a rege promotus successit.
1043 Gisela imperatrix apud Goslare, quamvis, a sortilegis nonnunquam vera sibi praedicentibus decepta, filio
regi se supervicturam crederet, dysenteriae morbo XVI Kal. Martii decessit, et Nemetim juxta maritum
imperatorem sepulta est. Aestas pluviosa frugum et vindemiarum penuriam effecit. Henricus rex, iterum
Pannonias petens, ab Ovone vix impetrante pactum, satisfactionem, obsides, munera regnique usque ad Litha
flumen partem accipiens discessit. Inde in Alemanniam veniens, in synodo Constantiensi, cunctis qui contra se
deliquerant primum ipse debitum omne dimisit; deinde precibus et adhortationibus omnes praesentes
Suevigenas, 212 postea, in aliis regni sui provinciis idem actum iri satagens, dimissis debitis et inimicitiis sibi
invicem reconciliavit, pacemque multis saeculis inauditam efficiens per edictum confirmavit. Exin Willehelmi
Pictaviensis filiam sponsam suam accipiens, et Moguntiaci reginam ungi faciens, regales apud Ingelenheim
nuptias celebravit, et, in vano histrionum favore nihili pendendo, utile cunctis exemplum, vacuos eos et
moerentes dimittendo, proposuit. Chron. August.---Ubi etiam Luitpaldus Adelberti marchionis filius, magnae
virtutis et pietatis adolescens, ab ipso rege marchio promotus et post paucos dies defunctus Treviri a patruo suo
Poppone archiepiscopo sepultus est. Hepid.
1044 M. G. Maxima pestis pecudum: et hiems satis dura et nivosa magnam vinearum partem frigore perdidit, et
frugum sterilitas famem non modicam effecit.---Gozzilo dux Lotharingorum [509] moriens Gozziloni filio,
quamvis ignavo, ducatum suum a rege Henrico promissum relinquere disposuit. Sed alter filius ejus Godefridus
jam dudum dux [510], cum ducatum fratri debitum contra fas a rege sibi obtinere nequivisset, jusjurandum
fidemque postponens, rebellare pio regi praesumit.---213 Ovo rex cum jusjurandum pactumque infregisset,
Henricus rex cum perparvis copiis Pannonias petiit; quem Ovo, qui maximum paraverat exercitum, in tantum
despexit ut eum, quasi facile occidendum seu capiendum, provinciam ingredi sineret. Sed Henricus cum parte
copiarum Rabam fluvium festine in divino confisus auxilio transvadavit, pugnam cunctis militibus passim
festinantibus iniit, et in prima congressione innumerabilem Hungarorum exercitum fugavit et prostravit, et
paucissimis suorum amissis ipsemet fortissime pugnans gloriosissimam victoriam adeptus est III Nonas Julii. Et,
Ovone rege vix fuga elapso, omnes Hungari ad deditionem Henrico regi catervatim concurrunt subjectionem
servitiumque promittunt. Ipse vero, ut erat per omnia piissimus, Petrum jam dudum expulsum regno suo restituit,
Hungaros petentes lege Bajoarica donavit ipseque cum triumpho in regnum suum rediit. Nec multo post idem
Ovo, a Petro rege comprehensus, scelerum suorum poenas capite plexus persolvit [511].
Eodem anno Ludovicus comes [512] Reginboldum principem, reginae Agnetis avunculum, sed Henrico regi
inimicum, dum quoddam castellum ejus, quod mons Piligardae dicitur, magna cum manu expugnare pararet,
56

