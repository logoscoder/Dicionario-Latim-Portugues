619 Clotharius rex Warnharium [al., Warnacharium], cui aliquantum infensus erat, suffragantibus multis, in
gratiam recipiens, in principatu majoris domus confirmavit. Fredeg. a. 613.
620 Romae Bonifacius quintus papa LXXI sedit annis V, vir valde 92 mitis et pius. Anast a. 618, recte.--Eleutherius patricius tyrannidem et regnum affectans in Italia a militibus peremptus est, et caput ejus
Constantinopolim missum. al. a. 619.---In Britannia defuncto archiepiscopo Laurentio Mellitus successit. Bed.
hist. Angl.---Magundat magus, genere Persa, ad fidem Christi conversus et Anastasius dictus, Hierosolymis
mirae sanctitatis monachus effectus est.
621 Clotharius rex, acceptis amplis muneribus, Longobardis petentibus, XII millia solidorum auri, quos
annuatim pro invasa quondam Burgundia Francis persolvebant sub nomine tributi, quibusdam consiliantibus,
dimisit. Fred. chr. a. 618.
622 Berthrudis regina, uxor Clotharii regis, ipsi et omnibus pro pietatis et morum excellentia nimium amabilis,
obiit. Fred. Chr. a. 619.
623 His temporibus beatus Attala et post hunc Bertolfus, Bobienses abbates, in Alamannia quoque beatissimus
Gallus virtutibus claruerunt. Jonas.
624 In Britannia defuncto Mellito archiepiscopo Justus substitutus est; qui sequenti anno beatum Paulinum
ordinans episcopum, Anglis illis qui adhuc pagani erant praedicatorem et doctorem misit. Beda. hist. Angl.
Clotharius rex Francorum anno regni sui XXXIX Dagobertum filium consortem (regni) fecit, et, beato viro
Arnolfo [160] Pippinoque duci commendatum, ad regendum Austrifranciae dirigit regnum. Fred. chr. a. 622.
625 Romae Honorius papa LXXII sedit annis XIII, qui multis bonis studens ecclesias plures adornavit,
renovavit, exstruxit. Fecit basilicam S. Agnetis via Numentana. Item S. Apollinaris in porticu S. Petri. Item S. 93
Quiriaci via Ostiensi. Item quatuor Coronatorum. Item S. Severini Tyburtina urbe. Item S. Pancratii via Aurelia.
Item S. Luciae. Item S. Adriani et alia multa laudabilia patravit. Anast.
626 Samo quidam, Francus negotiator, dum cum aliis ad Sclavos venisset, eisque contra Hunnos, qui et Avares,
bellum moventes fortissime pugnans adjuvasset, ipsi vitoriam nacti super se regem illum eligunt; ubi multis
clarus victoriis XXXV annis feliciter regnum tenuit. Hic ibi XII uxores, et ex eis filios XXII filiasque XV
accepit. Fred. chr. a. 623.---In Italia Adaloaldus, rex Longobardorum, cum in amentiam, Graeci cujusdam legati
malefico unguento, versus nonnullos principum peremisset, depositus de regno nec multo post veneno exstinctus
est; post quem Harialdus [al., Arioaldus] rex factus annis VII regnavit. Hic Gundabergam filiam Agilolfi habuit
uxorem. Paul. Diac. a. 625 al. a. 623.
627 In Britannia Edwinus rex Anglorum a Paulino episcopo conversus, cum gente sua baptizatur anno adventus
Anglorum in Britanniam circiter CLXXX. Bed. hist. Angl.---Discordia inter Clotharium regem et filium ejus
Dagobertum incoepta, beato Arnolfo aliisque principibus mediantibus sedatur. Fred. chr. a. 625.
628 Beatus Anastasius monachus, multa pro Christo tormenta passus, tandem in Perside, a rege Chosdroe cum
aliis LXX strangulatus, martyrium complevit. Bed. chr.---Ipso anno Heraclius imperator Persidem petiit,
victoque et occiso Chosdroe, cum infinita praeda crucem Dominicam triumphans Hierosolymam revexit.
Theophan. h. a.---Apud Francos Warnharius [seu Warnacharius] major domus moritur, et Godinus filius ejus
novercam suam uxorem accipiens, Clothario persequente per diversa fugitans, postremo peremptus est. Fred. a.
626
629 Clotharius rex magnum de toto regno suo Clippiaci habuit conventum; ubi magna dissensio et tumultus
exortus vix tandem studio regis sedatur. Fred. chr. a. 627.
630 Clotharius rex Francorum fortis, pius et religiosus anno regni 94 XLV defunctus, et Parisius in basilica S.
Vincentii sepultus est; cujus regnum Dagobertus filius accipiens, cum jam VI annis regnaret, X annis postea
rexit, modica tantum parte juxta Wascones et Pirenaeum fratri Chariberto concessa. Fred. chr, a. 628.
631 Dagobertus rex sancto Arnolfo Metense episcopo, et Pippino duce, majore domus, Chunibertoque
Coloniense archiepiscopo utens consiliariis, nimio amore justitiae flagravit, et rex per omnia laudabilis exstitit.
Postea vero, propria secutus consilia, multum ad deteriora defluere coepit, uxoreque Gomatruda repudiata,
Nanthildem quamdam de monasterio [161] puellam accepit uxorem. Fredeg. chr. a 629.
632 Charibertus regulus, frater Dagoberti, Wasconiam invadens suo eam regno adjecit. Dagobertus ex quadam
concubina [162] Sigebertum filium genuit. Fred. chr. a. 630.---Pax perpetua inter Heraclium imperatorem et
Dagobertum, legatis mediantibus, pacta est; et, petitione imperatoris, qui imperium suum a gente circumcisa
vastandum praecognoverat, Judaei multi in regno Francorum, sicut et alibi in Romano imperio, profligati sunt
[163]. Nec multo post secutis temporibus crudelissima gens Sarracenorum, et ipsa circumcisa, multas provincias
inundans vastavit, et Romanum exercitum crebris praeliis trucidatum vehementer attrivit. Fred. chr. a. 630.
633 In Britannia Edwinus, rex Anglorum pacificus et pius, a Ceadwalda, [al., Cedowalla] et Penda paganis
regibus victus et peremptus est. Post cujus mortem filii Edilfridi de Scotis reversi, regnum quondam patris sui
arripiunt; e quibus duo a fide Christi, quam apud Scotos didicerant, apostatantes, intra unum annum pereunt.
26

