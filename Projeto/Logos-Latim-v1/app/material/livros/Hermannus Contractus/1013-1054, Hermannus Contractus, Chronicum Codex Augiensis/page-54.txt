1023 Ratisbonae post Gebehardum episcopum castum virum, et singularibus quibusdam moribus et munditiarum
ornatusque insueto quodam amore famosum, et in divinis officiis nimis studiosum ab hac luce subtractum, alter
item Gebehardus Augustensis canonicus successit [481].
1024 Romae defuncto Benedicto, frater ejus Joannes XVIII ex laico papa CXLVIII ordinatus sedit annis ferme
IX.---Henricus quoque imperator, III Idus Julii absque filiis diem obiens, apud episcopatum Babenbergensem, a
se constructum, quem omnium praediorum et thesaurorum suorum reliquerat haeredem, in basilica Sancti Petri
sepelitur. Vita. ---Deinde cum Conradus Senior [482], filius Henrici et Adelheidae, et patruelis ejus Conradus
filius Conradi ducis [483] ad regnum 202 praecipue adniterentur, habito apud villam Kambam [484] principum
conventu. Senior Conradus rex promotus, et ab Aribone archiepiscopo Moguntiaci unctus est VI Idus Septembr.
Nec multo post uxor ejus Gisela a Piligrino archiepiscopo Coloniae [485] regina nihilominus benedicta XI Kal.
Octob. Wippo.
1025 Rebellio et discordia multa contra Conradum regem a patruele ejus Conrado et Ernusto duce Alamanniae,
privigno [486] ejus; Welph [487] quoque Suevigena comite, et aliis pluribus facta. Hepid.
1026 Rex Conradus, sedatis ex parte rebellibus, circa tempus Quadragesimae cum exercitu Italiam adiit et,
Pascha Vercellis acto, totam, praeter Lucam urbem Tusciae, Italiam in cis Romanis partibus sibi subjugavit.
Ernust dux Alemanniae, cum eo ipso anno, interpellante matre, pacificatus, Campidonensem loco beneficii
abbatiam accepit suisque militibus distribuit, nec multo post, pravo aversus consilio, iterum rebellavit. Wippo.--Ipso anno Constantiae Heimo episcopus subita morte pleuresi tactus decessit, eique Warmannus successit, annis
ferme VIII. Burchardus quoque Campidonensis et Rhenaugiensis abbas obiit, eique Rhenaugiae Pirhtilo abbas
substituitur. Brun Augustensis episcopus et Welph comes praedis et incendiis inter se mutuo debacchantur.
Wippo.
1027 Conradus rex, acto Yporegiae [488] Natali Domini, in ulteriora 203 progressus, Luccam cum Reginhero
Marchione in deditionem accepit, Romamque perveniens a Joanne papa in die sancto Paschae imperator
coronatus est, subactaque Italia tota reversus, in Alemannia apud Ulmam placitum habuit ibique ad deditionem
Ernustum ducem privignum suum et Welph comitem cum aliis accipiens per aliquod tempus exsilio deputavit.
Wippo; Hepid. Kyburg castrum Werenharii comitis adhuc renitentis aliaque nonnulla rebellium castra capta sunt.
Conradus etiam patruelis ejus sese imperatori tradens in exsilium nihilominus mittitur. Hepid. an. 1033.--Werinharius Argentinae praesul Constantinopolim ab imperatore legatus dirigitur, ibique insequenti anno
defunctus Wilihelmum successorem accepit. Hiltegart Buochaugiae abbatissa efficitur.
1028 Henricus filius imperatoris Aquisgrani in die sancto Paschae rex a principibus cunctis adhuc puer electus, a
Piligrino Coloniense archiepiscopo unctus est [489]. Wippo.
1029 Imperatore Ratisbonae paschale festum agente, Brun Augustensis episcopus, summus symmista ejus vita
inibi decessit, Augustaeque in incoepta sancti Mauricii sepultus basilica Eberhardum accepit succesorem.
Wippo.
1030 Ernust dux, cum exsilio relaxatus ducatum suum recepisset, pravorum consilio usus, et denuo imperatori
refragatus ducatu privatur, et frater ejus Junior Herimannus, dux Suevorum efficitur. Hepid.---Conradus
imperator, jam dudum inimicitiis cum Stephano Ungariorum rege conflatis, Pannoniam petiit, et, quantum
fluminibus et paludibus non obstantibus poterat, Rabam usque devastavit. Wippo. ---Interim in Alemannia cum
Ernust dudum dux, ejusque complices parvis viribus contra imperatorem agitantes, praedis circa silvam
Martianam [490] populares 204 infestarent, a Manegoldo [491] comite ex Augiensi militia observati, et XVI Kal.
Septemb. conserto praelio victi sunt. Ipsoque Manegoldo ibidem perempto, Ernust pridem dux, et Werinhere
comes caput rebellionis, Adalbertus quoque et Werin nobiles milites cum aliis ceciderunt; et Ernust Constantiae,
Manegoldus vero Augiae sepulti sunt. Wip.---Burchardus Augiensis monachus Ratisbonae apud sanctum
Emmerammum abbas promovetur.
1031 Pax cum Stephano rege Hungarorum redintegratur [492]. Aribo Moguntinae sedis archiepiscopus, Romam
orandi gratia petens, hac vita decessit; eique in archipraesulatu Bardo vita et habitu monachi venerandus
successit. Wippo.
1032 Rodolfus ignavus Burgundiae regulus obiit, et diadema ejus regnique insignia Conrado imperatori per
Seligerum allata sunt. Imperatoreque ipsis diebus contra Misiconem Sclavorum, qui Boloni vocantur, regem
exercitum ductante, Odo, sororis ejusdem Rodolphi filius, princeps Gallicae Campaniae, regnum Burgundiae
invasit, captisque Nuenburg et Murtena castris, sua in eis praesidia imposuit. Hepid. Wip.---Bern. Augiae abbas,
missis Romam coenobii sui privilegiis, a papa Joanne item privilegium [493], cum sandaliis ut episcopalibus
indumentis missas 205 ageret, accepit. Unde permoto Warmanno Constantiensi episcopo apud imperatorem,
quasi sui pervasor officii et honoris, accusatus, eo usque ab utrisque coarctatur, donec idem [Bern. supplet: cum
sandaliis privilegium ipsi episcopo traderet, publice in synodo sua, id est] in Coena Domini sequentis anni
incendendum. Ipso anno Buochaugiense coenobium III Idus Januarii incendio flagrat. Bertha avia mea femina
satis religiosa XXIII viduitatis anno, XI Kal. Jan. decessit.
54

