820 Ex inundatione pluviarum pestilentia magna facta est.
821 Ludovicus imp. regnum inter filios divisit, exsilia relaxavit, debita cunctis dimisit.
822 Ludovicus . . . egregius successit. Augiae Hettone abbate et episcopo quietam vitam adoptante, Erlebaldus
abbas decimus successit.
823 Lotharius rex. . . Romae coronatur. Agri multi praeter solitum grandine sunt vastati, magnis lapidibus
alicubi decidentibus.
824 Romae Eugenius papa post Paschalem sedit annis tribus. Augiae Wettinus monachus e corpore ductus post
triduum. . . Hetto . . . scripsit.
826 Herioldus. . . baptizatus est. Hildovinus abbas de S. Dionysio. . . Medardi collocavit.
827 Corpora. . . translata sunt. Hoc in anno Ansegisus abbas in quatuor libellos collegit tam saeculares quam
ecclesiasticas leges, quas Carolus M. et Ludovicus atque Lotharius imperatores promulgaverunt [626].
828 Romae post Eugenium Valentinus papa sedit dies XL, et post hunc Gregorius papa sedit annis XVI
Reliquiae. . . miraculis.
829 Aquisgrani terraemotus Sabbato sancto Paschae factus.
830 Corpus S. Marci. . . insulam attulit.
831 Imperator omnes sibi contrarios honore privando animos tam filiorum quam caeterorum contra se irritavit.
832 Imperator contra filios suos exercitum movit: uxorem timore filiorum abdicavit.
833 Imperator item contra filios in Alsatiam venit: ibi veniente Gregorio papa cum filiis imperator, a suis
relictus, in filiorum potestatem devenit
834 Imperator judicio. . . includitur.
835 Imperator. . . magnum conventum habuit.
837 Ticinum tertio Kal. Januarii octies noctu tremuisse dicitur.
838 Imperator habito conventu Noviomagi Ludovico filio regnum Francorum interdixit. Puoto [al., Bodo]
diaconus palatii in Judaismum lapsus. Annal. Bertin. ad an. 839.
839 Imperator filio suo Lothario repacificatur. Ebbo Remorum archiepiscopus degradatur [627].
840 Imperator, filio suo Lothario ad imperium designato, XII Kal. Julii obiit et Metis sepelitur.
841 Ludovicus Junior, adunatis cum fratre suo Carolo copiis, cum Lothario monarchiam appetente, de
partitione regni concordare non possent, juxta Fontinacam villam VII Kal. Julii acie confligunt; Ludovicus et
Carolus castris potiti sunt, fugato Lothario.
842 Tandem cunctis pacem optantibus regnum in tria partiri constituunt. Augiae Walachfridus. . . . . praefuit,
qui metro et prosa conscripsit multa.
843 Lotharius cum imperatoris nomine Italiam accepit et Belgicam Galliam, quae nunc usque ab eo regnum
Lotharii dicitur; Ludovicus Germaniam, Carolus Gallias obtinuit.
844 Defuncto Gregorio papa Sergius secundus sedit annis tribus [628].
845 Rhabanus Fuldensis abbas librum, quem de S. cruce. . . transmisit, ut Aug. a. pr.
846 Lotharius imp. Burgundiones rebellare molientes ad deditionem coegit. Aug. a. pr.
847 Romae Leo quartus papa CV sedit annis IX, mensibus III, qui Romae munitionem, quam Leoninam dicunt,
fecit, eamque apostolica benedictione dedicavit et sub anathemate in perpetuum confirmavit. Moguntiaci
Rhabanus, Fuldensis abbas doctissimus, ordinatur archipraesul, qui mox, Ludovico jubente, synodum magnam
Moguntiaci [629] collegit. Tempore Leonis papae et Rhabani Moguntiacensis archiepiscopi in conventu
episcoporum Moguntiaci, confutata est haeresis Praedestinatianorum, quorum capita B. Augustinus confregit
atque contrivit in libro De correptione et gratia et praedestinatione sanctorum.
848 Goteschalcus quidam. . . convictus regno expellitur.
849 Augiae Walachfridus abbas Strabo obiit, pro quo Folckwinus abbas XIII praefuit annis IX.
850 Magna fames circa Rhenum, in qua Rhabanus archiepiscopus multos pauperes aluit
852 Magna synodus. . . habitus.
853 Nortmanni basilicam sancti Martini Turonis incendunt.
855 Lotharius imperator. . . partes regni tenuerunt.
856 Moguntiaci Rhabano archiepiscopo defuncto successit Carolus filius Pippini regis Aquitaniae. Romae
Leone papa defuncto Benedictus papa tertius sedit annis II, mensibus VI.
857 Synodus a Carolo archiepiscopo Moguntiaci colligitur
79

