661 Hoc tempore Pertharich, dudum rex Longobardorum, cum de exsilio reversus Grimoaldi regis gratiam
petiisset, benigneque susceptus esset, factione pravorum proxima nocte ab ipso rege observari jussus est,
sequenti 102 die perimendus. Sed astu, imo fide Hunoldi amici sui et cujusdam fidelis vestiarii sui eductus ex
urbe Ticinensi, ad Francos confugit ibique latuit. Paul. Diac. a. 664.---Hac etiam tempestate Francorum
exercitus Italiam ingressus, cum in castris Grimoaldi regis, simulata ab ipso fuga relictis, epularetur, ipso irruente
ad internecionem deletus est. Idem. al. a. 665.
662 Constantinus, qui et Constans imperator, Italiam contra Longobardos petiit, et, aliquot oppidis eorum captis,
Rumoaldum ducem filium Grimoaldi regis apud Beneventum obsedit. Sed, adventante cum exercitu Grimoaldo,
territus Neapolim repetit, magnaque exercitus sui parte, duce Saburro, cum Rumoaldo pugna confligente et victa
trucidataque, nihil contra Longobardos profecit. Paul. Diac. a. 663.
663 Constantinus imperator Romam venit, et, a Vitaliano papa honorifice susceptus, toto exercitu cum cereis
ecclesiam intrante, beato Petro pallium auro textile obtulit; et, actis ibi XII diebus, cuncta pene Urbis ornamenta
abstulit. Inter quae etiam tegulas aereas quibus basilica sanctae Mariae ad Martyres, quae Pantheon antiquitus
vocabatur, tecta fuerat, diripiens in Siciliam praemisit, ipseque [cum] suis in Italia depraedatis ipsam insulam VII
indictione [177] intravit, ibique quinquennio multa infamis avaritia et nequitia mansit. Bed. chr. Angl.
664 Eclipsis solis V Non. Maii facta est hora quasi decima, VII indictione [178]. Bed. chr. In Britannia conventu
ab Anglis et Scotis acto quaestio de Pascha ventilata, et Scoti a Wilfrido presbytero rationabiliter victi sunt. 103
Saeva lues et pestilentia Britanniam et Hiberniam nimium vastat. Deusdedit archiepiscopus Anglorum obiit.
Cridla [al., Ceadda] et Wilfridus Nordanumbrorum episcopi ordinantur. Bed. hist. Angl.
665 In Britannia, Erchanberto rege Cantuariorum mortuo, Egbertus filius ejus regnavit annis IX. Angli ad
Vitalianum papam pro episcopo et doctore postulatum Romam mittunt. Beda, hist. Ang.---His diebus apud
Francos Clodoveus, seu Ludovicus rex, iners et infamis filius Dagoberti, frater Sigeberti, cum Parisius manens
brachium sancti Dionysii auferre ausus esset, in amentiam versus est. Fred. chr. a. 654.
666 Hoc tempore cum Lupus, dux Forojulianus, regi Grimoaldo rebellaret, Hunni, qui et Avares, ab ipso rege
invitati Venetiam petunt, et ter pugna victi quartoque certamine victores, ipso Lupo cum suis occiso, Provinciam
vastant, donec arte Grimoaldi territi, tandem redire coacti sunt. Paul. Diac. a. 665
667 Circa hoc tempus Sclavi de Carunto, quod Carentanum [179] dicimus, cum exercitu Venetiam vastantes, duce
Nuectario cum XXV suorum super eos irruente, pauci ex quinque millibus effugere vix potuere. Paul. Diac.
668 In Sicilia Constantinus imperator, qui et Constans, post multas exactiones et depraedationes per provincias
actas, tandem a suis in balneo occisus interiit indictione XII [180]. Post quem Mezecius [al., Mizizius], imperium
ibi arripiens, ab Italico exercitu cum complicibus suis peremptus est, et Constantinus [181] filius Constantis,
Constantinopoli imperator factus, regnavit annis XVII; imperator sane catholicus et pius. Paul. Diac.---Hoc anno
Theodoricus [leg. Theodorus] archiepiscopus a Vitaliano papa 104 ordinatus, et cum Adriano abbate ad Anglos
missus, multis et verbo profuit et exemplo. Beda, hist. Angl.---Apud Francos, mortuo Clodoveo [182] seu
Ludovico, rege infami, filius ejus Clotharius puer regnavit annis IV. Fred. a. 656.
669 Sarraceni, qui jam multis depopulatis provinciis Aegyptum tenebant, Siciliam hoc tempore invadentes,
magnas hominum strages faciunt, et, depraedata insula, hisque quae Constans imperator ibi collegerat ablatis,
Alexandriam redeunt. Paul. Diac.
670 In Britannia, Oswi rex Anglorum, frater sancti Oswaldi, obiit: pro quo Egfridus regnavit XV annis. Beda,
hist. Angl.---In Italia, mortuo Grimoaldo Longobardorum rege, Pertharich, de exsilio reversus, regnum paternum
magno Longobardorum favore recepit, et per annos XVII magna pietate insignis obtinuit. Paul. Diac. a. 671.
671 Per haec tempora in Italia regnum Longobardorum Pertharich adeptus summa pace et probitate regebat. His
temporibus Childericus, frater Clotharii regis, filius Ludovici, cum, ad Austrifranciae regnum vocatus, leviter in
eo et crudeliter ageret, a Francis una cum uxore et filiis trucidatur. Fred. a. 673.
672 Romae, Vitaliano papa indictione XV defuncto, post II menses Adeodatus papa LXXIX sedit annis IV,
mensibus II, vir valde mitis et pius; qui et ecclesias renovavit et ornavit, et aedificia nova construxit. Anast.--Apud Francos, post Clotharium puerum frater ejus Theodoricus regnavit annis XIX; sub quo Ebroinus, major
domus, tyrannidem exercuit. Fred. contin. an. seq.
673 In Britannia, Egberto Cantuariorum rege mortuo, frater ejus Luthere [al., Lotharius] regnavit annis XI,
mensibus IV. Quo anno Theodorus archiepiscopus Anglorum synodum utilem collegit. Beda, hist. Angl.
105 674 Circa haec tempora Alachis dux Tridentinus, de comite quodam Norico victoria nacta elatus, adversus
Pertharich regem suum rebellat; sed per Chunibertum regis filium saepius reconciliatus et honoribus auctus est.
Paul. Diac., al. a. 680.
675 In Britannia, Vulfhere rex Merciorum obiit; pro quo frater ejus Edilred XXXV annis regnavit, qui sequente
anno Cantiam vastavit. Beda hist. Angl. a. 677.

29

