sepulcrum suum reposuerunt. Annal. Fuld. Luitpr.---Eodem anno Graecis cum vagantibus hostibus Hungariis
pacem facientibus, Vulgari irati Graeciam invasam Constantinopolim usque devastant. Interim Graeca astutia
Hungarii inducti, terram Vulgarorum ferro, praeda igneque pessumdant. Vulgari reversi, bis ab eis pugna victi et
caesi, terga vertunt. Tertio demum divinam enixius gratiam precati, XX millibus suorum amissis, cruentam, vix
profligatis hostibus, meruere victoriam. Tanta etiam fames hoc anno facta, ut innumeri inedia perirent,
hominesque Christiani nonnulli se invicem comederent. Arnolfus imperator, quodam aedificio cadente, cum
multis aliis graviter conterens corpus, cecidit. Annal. Fuld.
897 Magna fames in Bajoaria multos consumpsit. Boemani contra Marahenses ab Arnolfo imperatore auxilium
petunt.---Romae post Stephani interitum Romanus papa CXVI sedit mensibus paulo plus IV. et post hunc
Theodorus secundus papa CXVII sedit dies XX. Post quem nonus Joannes papa CXVIII ordinatus sedit annos II
[358]. Arnolfus imperator, habito conventu, nulli fidens, sacramentum fidelitatis denuo sibi et filio parvulo
Ludovico a cunctis exigit. Annal. Fuld.
898 Discordia capitalis inter fratres Zuentibaldum et Moymarum [al., Moymirus] Marahenses duces facta.
Luitpaldus [359] marchio cum aliis Marahenses imperatori rebelles vastat. Annal. Fuld.
899 Item Bajoarii fines Marahensium hieme vastant. Vota regina, adulterii crimine cum quibusdam viris
infamata, LXXII [360] principum juramento Ratisbonae in conventu absoluta est. Arnolfus imperator paralysi 173
dissolutus est, et nonnulli inde veneficii, vel maleficii criminati, et puniti sunt. Item Bajoarii Marahensium
terram vastant. Isanricus [361] imperatori rebellans, obsessusque et ad deditionem vi coactus, ad Marahenses item
confugit. Romae Benedictus quartus, papa CXIX, sedit annis III, mensibus V [362]. Annal. Fuld.
900 Arnolfus imperator Ratisbonae, ubi frequentius manebat, aegrotans, obiit [363] et in basilica S. Emmerammi
sepultus est, anno regni XII. Pro quo filius ejus Ludovicus puer in regnum constitutus est; cujus frater ex
concubina, Zuentibaldus Galliae Belgicae rex, cum crudeliter et temere ageret, res Ecclesiarum affectaret,
Ratpotonemque etiam Treverensem archiepiscopum baculo in caput percuteret, a suis spretus ac desertus, cum
incaute viribus impar pugna eis congredi vellet, peremptus est. Regin. chr. Annal. Fuld.---Bajoarii per Boemanos
transeuntes, ipsis secum assumptis, Marahensem item devastant regionem. Hungarii, hostes novi, Italiam magna
ex parte vastaverunt et, conserto praelio, victores viginti millia ex Italis una die peremerunt. Itidem exploratam
Bajoariam invadentes, circa Anesum [al., Anasum, Ens] flumen plurimas praedas abducunt. Item Pannonias
depopulatas occupant.---Luitpardus [364] marchio, quibusdam copiis Hungariorum cum paucis Noricorum
congressus, uno tantum ex suis amisso, MCC peremit [365]. Ann. Ful.
901 Hungarii, Carentanum petentes, commissa pugna, victi caesique fugerunt. Eodem anno Moymarius dux
Marahensis et Isanricus Noricus comes, 174 qui ad ipsum transfugerat, cum Ludovico rege pacificati sunt.
Suppl. Annal. Fuld.
902 Hungarii Marahenses petunt, pugnaque victi terga verterunt. Ann. Saxo.---Ipso anno, Beringer, Reginolf et
Gerhard nobiles Germani fratres, filii Atonis comitis et Adellindae, non longe a Buochaugiensi coenobio
virginum in pago Alamanniae Erichgewe [366], a matre per ipsum tempus [367] studiose in honorem sancti
Cornelii et sancti Cypriani martyrum constructo, cum sororem virginem nuptum tradere molientes clam inde
abducerent, ab inimicis circumventi, et occisi sunt et a matre sua apud ipsum coenobium sepulti; ubi etiam ipsa,
postquam Hierosolymam aliaque sancta loca causa orationis adiit et rediit, divinis intenta servitiis et animarum
inhians lucris, feliciter hanc vitam finiens condita est, ipsa filia virgine aequivoca sua abbatissa inibi constituta.
904 Romae post Benedictum Leo quintus [368], prius presbyter forensis, papa CXX, sedit mensibus ferme II. Post
quem, ut in quibusdam inveni, Christophorus, prius cardinalis, papa CXXI, sedit mensibus IV, qui dejectus est et
monachus factus [369].
905 Romae Sergius III, papa CXXII, sedit annis VII, mensibus IV, al., a. pr.
906 Adalbertus nobilis et bellicosus de Babenberg Francus [370], commissa 175 cum aemulo suo Conrado pugna,
vicit eumque cum multis aliis peremit [371]. Regin. an. pr.
907 Adalbertus, cum praedia ejus, utpote rebellantis, a Ludovico rege vastarentur et castrum oppugnaretur,
perfidia, ut fama est [372], Hattonis archiepiscopi et cujusdam Luitpaldi, de quibus plurimum confidebat, ad
Ludovicum regem spe pactionis adductus decollari jussus est. Reg. a. 905, al. an. 996.---Bajoarii cum Hungariis
commissa pugna victi sunt. Annal. Met.
908 Hungarii Saxoniam et Thuringiam late vastant. An. Saxo. a. 996. Luitpaldus occisus est [373].
909 Hungarii Alamanniam invadentes vastant. Regin. contin. Hepid.
910 Hungarii Franciam [374] petentes, commissa pugna, superiores fuerunt. Hepid. Reg. cont.---Adalbero
venerabilis, et famosus Augustae Vindelicae episcopus, obiit; post quem Hiltine annis XIII praefuit. Hepid.
911 Ludovicus rex adolescens moritur et Ratisbonae sepelitur. Hepid. Post quem, deficiente nostris in partibus
regio stemmate, Conradus filius Conradi [375] rex electus, et unctus regnavit annis VII. Regin. cont.---176
Burchardus dux Alamanniae, in conventu suo orto tumultu, occisus est; pro quo Erchanger ducatum invasit [376].
47

