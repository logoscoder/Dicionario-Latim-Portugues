854 Ludovicus aequivocum filium Aquitaniam mittens, instabiles eorum animos deprehendens, contempsit.
Nortmanni ex diversis, quas jam per XX annos vastabant, regionibus collecti, vulgus innumerum totumque
genus regium usque ad unum puerum mutua caede mactaverunt. Annal. Fuld., Bertin.
855 Apud Moguntiacum terra vicies tremuisse fertur. Insoliti aeris turbines et grandines, fulgura, et tonitrua
facta. Ecclesia sancti Chiliani [291] 148 fulmine cremata Non. Junii, et postea muri turbine diruti sunt. Gozpaldus
ipsius urbis episcopus obiit, cui Arnus successit. Annal. Fuld.---Ludovicus rex Rastizen ducem Marahensium
Sclavorum petens, vastata ex parte regione, subjugare nequivit: quo reverso, Marahenses secuti, contigua trans
Danubium loca vastant. Lotharius imperator relicto mundo divisoque inter filios regno, monachum se Prumiae
fecit, et non multo post III Kal. Octob. ad regnum coeleste migravit. Post quem filii ejus Ludovicus imperator
Italiam, et Lotharius Cisalpinas partes regni tenuere. Igniculi crebri instar spiculorum ab Oriente in Occidentem
per aera ferri XVI Kal. Novemb. per totam noctem visi. Annal. Fuld., Bertin.
856 Rhabano Moguntiense archiepiscopo II Non. Febr. defuncto, Carolus Pippini regis Aquitaniae filius, qui e
custodia Corbeiensis coenobii ad patruum Ludovicum transfugerat, archiepiscopus ab ipso promotus, praefuit
annis VIII. Hiltigart [292] regina obiit. Fuldis Hatto abbas obiit Thiotoque successit. Ludovicus rex per Sorabos
transiens auxiliaque inde assumens, Dalmatas [293] bello victos tributarios facit, et per Boemanos nonnullos
eorum in deditionem accipiens, rediit. Annal. Fuld., Bert.---Romae Leone defuncto, Benedictus papa sedit annis
II, mensibus VI [294]. Anastasius.
857 Exercitus item a Ludovico rege in Boemiam missus Sclavitag [295] 149 tyrannum in Marahenses pepulit.
Synodus a Carolo archiepiscopo Moguntiae collecta [296]. Tempestas valde terribilis Coloniae XVII Kal. Octob.
facta, et fulmen instar ignei draconis ecclesiam S. Petri penetrans, tres homines diversis in locis exstinxit, plures
prostravit. Annal. Fuld.
858 Terraemotus magnus Kalendis Jan. factus est. Lotharius rex filius Lotharii imperatoris contra Ludovicum
regem patruum suum cum Carolo rege alio patruo suo conjuravit. Ludovicus rex legatione populi, de tyrrannide
Caroli flebilia conquesti, sollicitatus, diu cunctabundus Gallias tandem cum exercitu intrat, cunctisque pene ad
eum conversis, Carolus fugit. Ipse plus aequo securus, proprio exercitu remisso, regnum illud, prout voluit,
disposuit. Sed fraus quorumdam, fratrisque Caroli versutia incautum ibi circumvenisset, nisi fama rebellantium
Soraborum proprio auxiliatum regno maturius eum revocasset; quo redeunte, Carolus regnum suum recepit.
Annal. Fuld., Pith.---Augiae Folcwino abbati Waltheri XIV, successit annis VI. Villam quamdam juxta
Moguntiam et Rhenum, Cammunti [297] vocatam, nequam spiritus, primo invisibiliter responsa dando, furta
prodendo, deinde etiam lapidibus jactis et domorum incendiis homines persequendo, per triennium infestans
vastam reddit. Annal. Fuld., Met.---Romae post Benedictum Nicolaus papa sedit annis IX. Anast.
859 Ludovicus rex frequentibus missis legatis cum fratre Carolo, et Lothario rege fratruele pacificari satagens,
tandem cum denominatis viris ad secretum cum eis colloquium venit diemque pacificationis condixit. Legatos
etiam Nicolao papae et Ludovico imperatori fratrueli suo se de invaso fratris regno excusatum misit. Crebri
terraemotus Moguntiacum 150 concutiunt; ibique Probus presbyter religiosus et sanctus VII Kal. Julii [298] obiit.
Annal. Fuld., Pith.
860 Hiems nimis saeva et prolixa terraeque frugibus noxia facta est, adeo ut et Ionium mare glaciatum usque in
Venetiam equis et carpentis se meabile praebuerit. Ludovicus et Carolus Lothariusque reges in Confluente castro
convenientes pacificantur, mutuum sacramento pactum confirmantes. Annal. Fuld.
861 Ludovicus rex habito Ratisponae conventu, aliquot primates suos infidelitatis accusatos deposuit. Item
contra majorem filium suum Carlomannum Carantani ducem, quasi res novas contra se molientem, iratus est.
Fames validissima hoc anno facta. Annal. Fuld.---Meginradus Augiae monachus et primus incola eremi, quae
Turicino adjacet lacui, a quibusdam latronibus inibi XII Kal. Febr. peremptus, post mortem virtutibus claruit
Augiaeque sepultus est: a quo usque hodie eremus ipsa a sanctis et religiosis culta viris, in nobile et famosum
jam dudum excrevit coenobium [299]. Hepid. Chron. S. Galli.
862 Lotharius rex, faventibus archiepiscopis, Gunthario Coloniense et Theodgaudo Treverense, repudiata
Tiothpirga [al., Thietberga] uxore legitima, Waldradam concubinam sibi conjunxit; synodo ad hoc quasi jure
machinandum Mettis [300] collecta. Carlomannus objecta excusans, 151 cum patre pacificatur. Ludovicus rex
Abodritos rebellantes petens, obsides dare coegit. Annal. Met., Hincmar.
863 Karlomannus item apud patrem adeo innocens accusatus est, ut patrem contra se venientem, a suis proditus
et ducatu privatus, vix innocentiam probans, placaverit.---Synodus coram Arsenio [301] legato Nicolai papae
Mettis habita, et Guntharius Theotgaudusque archiepiscopus, pro roboranda quam machinati sunt Lotharii regis
causa, Romam missi, synodo Romae [302] ab Nicolao papa collecta ab ordine depositi et cum synodo sua
anathematizati sunt, Lothariusque rex, nisi resipisceret, excommunicatus est. Moguntiae Carolo archiepiscopo
defuncto, Luitpertus successit. Annal. Fuld., Bert.---Nonnulli ex Hunnis Christiani effecti sunt.
864 Guntharius Coloniensis, quia contumeliose domno papae rescripserat [303], et contra interdictum ejus
officium episcopale usurpaverat, poenitentia ductus, Romam ad eum venit; sed minime reconciliari meruit.
Annal. Fuld. a. pr.---Ludovicus rex Germaniae Rastizen Marahensium ducem petens, et apud Dowinam castrum
41

