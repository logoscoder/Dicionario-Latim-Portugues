689 Circa hoc tempus in Italia Alachis dux tyrannidem invasit, et, Papia occupata, regeque Cuniberto in insula
Comacina, quia copia militum impar erat, se communiente, cunctos et maxime clericos crudelis insequitur. Paul.
Diac. an. 690.
690 Theodorus, venerabilis Anglorum archiepiscopus, anno adventus sui in Britanniam XXIII, aetatis vero
LXXXVIII decessit; qui, inter alia bona, librum poenitentialem magna discretione conscripsit. Beda, hist. Angl.
691 Apud Francos, Theodoricus rex anno regni XIX moritur; pro quo filius ejus Ludovicus puer, a Pippino et
Francis rex solo nomine factus: regnavit annis II [188]. Fred. cont. Annal. Met.
692 Hoc tempore Cunibertus rex Longobardorum, recepto Dei gratia regno, votis omnium pugna victo et
perempto Alachiso tyranno, optata suis deinceps pace regnavit. Paul. Diac. a. 690.
693 Apud Francos, post Ludovicum frater ejus Childebertus, regis nomen adeptus, regnavit annis XVII. Fredeg.
cont. a. 695. An. Met.
694 His diebus duo Angli presbyteri, niger et albus Hewaldi, studio divini verbi accensi, dum Saxonibus
praedicarent, a quibusdam rusticis martyrio coronati, et divinis miraculis declarati, a Pippino Coloniae tumulati
sunt. Beda, hist. Angl.
695 Constantinopoli, Justinianus imperator haereticus, a Leone et Tiberio aliisque conjuratoribus injuriis
affectus, abscissis naribus regno pulsus, 110 exsul in Pontum secessit, et Leo arreptum imperium annis III
obtinuit. Paul. Diac.---Vir sanctus Wilibrordus a Sergio papa archiepiscopus ordinatus, et Clemens vocatus,
genti Fresonum verbum vitae praedicans, plurimis saluti fuit. Bed. hist. Angl. an. 690, Alcuinus.
696 In Britannia provincia, Nordanumbrorum quidam Truthelinus corpore raptus, et horrendis jocundisque visis,
vitae redditus, districtissimam et sanctam deinceps duxit vitam. Beda, hist. Angl.---Hoc tempore Sergius papa,
Domino revelante, capsam cum portione Dominicae crucis invenit. Anast. Bedae chr.
697 In Britannia, sanctus Cudbertus, ex anachoreta episcopus, post multas virtutes migravit ad Dominum; cujus
vitam Beda presbyter et prosa et hexametris versibus edidit. Bed. chr.---Ipso anno Ostric [al., Ostrida] regina a
suis perempta est. Beda, hist. Angl.
698 Constantinopoli, Tiberius imperium invadens, Leonem imperatorem VII annis, quibus ipse post hunc
regnabat, in carcere tenuit. Paul. Diac.
699 Hoc tempore synodus Aquileiensis facta, et quidam, qui concilium quintum universale noluerant recipere, a
Sergio papa correcti sunt. Bed. chr. Angl. an. 698.
700 In Italia, Cunibertus rex Longobardorum fortis et pius, moriens filio parvulo Luitperto regnum reliquit, eique
tutorem Asprandum, virum prudentem et strenuum, dedit; sed post VIII menses Raginbertus dux, Gotaberti [ al.,
Godeberti] dudum regis filius, Luitperto cum suis pugna victo, regnum sibi usurpavit, sed eodem anno mortuus
est. Cujus filius Haribertus [al., Aripertus] susceptum a patre regnum XII fere annis obtinuit. Qui denuo
Luitpertum cum suis pugna vicit, fugavit, cepit atque peremit. Paul. Diac.
111 701 Romae, defuncto Sergio, Joannes VI, papa LXXXVII, sedit annis III. mensibus II. Anast.
702 In Italia, his diebus, cum Haribertus, reliquis inimicis victis et subactis, Asprandum infestus sequeretur, ille,
viribus impar, primo Ravennam, inde ad Theodebertum Bajoariae ducem confugit, ibique IX annis mansit. Paul.
Diac. l. VI, c. 22.
703 Beda presbyter Anglus, vir doctus, usque huc Chronica minoris libri De Temporibus [189] perduxit.---Hoc
tempore cum Gisulfus dux Beneventi Campaniam vastaret et captivos abduceret, eique nullus resisteret, a Joanne
papa pacem postulante donaria accipiens captivos reddidit pacemque fecit. Paul. Diac. Anast.
704 In Britannia, Edilred, rex Merciorum, regnum suum Coenredo tradidit, et ipse factus est monachus. Beda,
hist. Angl.
705 Constantinopoli, Justinianus imperator, auxilio Terbelli regis Vulgarorum imperium recipiens, Leonem et
Tiberium imperii pervasores cum aliis multis occidit. Gallicinum [Gallinicum] patriarcham excaecatum Romam
misit, et in loco ejus Cyrum abbatem, qui se in Ponto exsulem aluerat, promovit. De hoc imperatore fertur quod
quoties de truncis naribus profluvium terserit, pene toties aliquem de inimicis suis perimi jusserit. Paul. Diac.--Romae, Joannes VII, papa LXXXVIII, sedit annis II, mensibus fere VIII, vir facundus et eruditus. Anast.---In
Britannia, Aldfridus rex Nordanumbrorum, vir pius et prudens, obiit, et pro eo filius ejus Osredus annis 112 XI
regnavit. Sanctus Heddi episcopus occidentalium Saxonum obiit; pro quo Daniel et Aldhelmus episcopi facti
sunt. Beda, hist. Angl.
706 Joannes papa oratorium sanctae Mariae ad sanctum Petrum construxit et ornavit, et plures ad ecclesias
ornatus impendit. Bedae chr. Angl.
707 Hoc tempore Haribertus rex Longobardorum possessionem Alpium Cottiarum, dudum a Longobardis
captam atque detentam, per privilegium aureis litteris scriptum sancto Petro Joannique papae reddidit. Paul.
Diac.
31

