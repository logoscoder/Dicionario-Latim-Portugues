grandi utrinque caede pugnantes, in campo Catalaunico acie victum in superiorem Galliam fugere compellunt.
Qui in regnum timide reversus non multo post arma commovit in Italiam. Prosp. Cass. Idat. Jorn. an. seq.
451 Attila recollectis viribus Aquileiam vi magna diu obsessam cepit et circumquaque praedis et caedibus
furibundus bacchatur. Ad quem Valentinianus imperator, Leonem papam mittens, pacem cum eo fecit,
exercitusque ejus fame, peste, morbo caedibusque insuper ab Aetio attritus eum reverti fecit. Prosp. Marcell. an.
seq.
452 Attila rex Hunnorum in sedibus suis moritur. Torismodo regi Gothorum perempto Theodoricus frater
successit. Prosp. Idat. a seq.---Hoc tempore quarta synodus universalis DCXXX episcoporum in Chalcedone
contra Eutychen et omnes haereticos congregatur [68]. Prosp. a. seq.
50 453 Valentinianus imperator in palatio Aetium patricium, qui multa pro republica laboraverat, manu sua
fraudulenter occidit, et a circumstantibus Boetius praefectus, amicus ejus, interemptus est. Prosp. et caeteri a.
seq.
454 Valentinianus imperator in campo Martio ab amicis Aetii peremptus interiit; pro quo Maximus invadens
imperium, infra II menses a militibus interemptus et in Tiberim projectus est. Prosp. a. seq.---Post quem Avitus
in Galliis, auxilio fidens Gothorum, item imperium arripuit. Ipso anno, Geisericus rex Wandalorum, de Africa
trajiciens, Romam quia sine imperatore erat, invasit, eamque opibus cunctis exspoliavit. Hucusque Prosper
chronica sua perduxit. Idat. Marcell. an. seq.
455 Richario rege Suevorum in Hispaniis vastationibus instante, consilio Aviti Theodericus rex Gothorum,
contra eum venicus, inita pugna graviter caede protrivit vulneratumque fugavit, et postea captum occidit,
vastataque impie et crudeliter Hispania et ipsa quam possederant provincia. Suevos sibi subjugavit. Idat. a.
seq.---Avitus Gothorum auxilio destitutus, jubente Martiano Augusto, Placentiae imperium deposuit. Marius Av.
a. seq.---Hoc tempore apud Francos, mortuo Meroveo [69] rege, filius ejus Childericus regnavit annis XXIV. Qui
ob luxuriam regno pulsus, in Thuringiam fugit, sed astu Viomadi amici revocatus est. Greg. Tur. a. seq. Gesta
reg. Franc.
456 Ab hoc anno Victorius paschales cyclos inchoat, jubente papa 51 Hilario [70]. Bed. chr.---Martiano
imperatore defuncto in Oriente Leo imperator annis XVII Romaeque Majorianus imperator annis IV
regnaverunt. Cass. a. seq.---Theodericus rex Gothorum, multis in Hispania ecclesiis et civitatibus vastatis,
Emeritam obsidet urbem. Suevi Maldram sibi statuunt regem. Idat.
457 Majorianus imperator contra Wandalos in Africam movit procinctum. Cass. a. seq.---Theodericus nuntiis
territus, relicta Emerita, Gallias repetit, et pace fugata [71], caede furens, ecclesias, urbes, villas vastavit et
incendit. Jorn. a. seq. Idat. h. a.
458 Suevi Galliciam, et Gothi Baeticam provincias vastant. Idat. h.
459 Item Suevorum alii cum Maldra rege Lusitaniam, alii cum Richmundo [72] Galliciam depraedantur. Haeruli
Baeticam invadunt. Majorianus imperator, facta cum Theoderico et Gothis pace, contra Wandalos et Suevos suo
eos ascivit auxilio. Idat. a. seq.
460 Maldras rex Suevorum occiditur. Suevi a Gothis praedati pacem postulant. Majorianus imperator, Hispanias
petens, classem contra Wandalos paravit; quae tamen ab ipsis invasa et direpta est. Rursum cum ad Africam
contra eos trajicere moliretur, Geisericus territus pacem postulat. Majorianus Romam reversus, cum
rempublicam disponeret, fraude Richmeris [Ricimeris] patricii, Suevorum, ut aiunt, consilio fulti peremptus est.
Cass. Idat. h. a. et seq.
461 Severus Ravennae a Richmere imperator effectus IV annis regnavit. Cass. Idat. Atrabenus [73] in Gallia
comes, Theoderico regi Gothorum confoederatus, Narbonam ei tradidit. Idat.---52 Turonis beatus Perpetuus
episcopus factus est, qui basilica sancti Martini adaucta, corporis ejus translationem fecit. Greg. Tur. a. 460.---In
Gallicia villae, homines et greges mirum in modum fulmine tacti comburuntur, et duo juvenes concretis in unum
adustione cadaveribus inveniuntur.
462 Romae Hilarius [74] papa XLVIII sedit annis VI, mensibus III; qui pro statu Ecclesiae nonnulla decrevit et
constituit; haereses Eutychianam et Nestorianam damnavit, et multis metallis plures in Urbe basilicas ornavit
oratoriaque, construxit; monasterium S. Laurentii ad balneas [75] fecit, itemque aliud ad Lunam et duas
bibliothecas in Urbe condidit. Anast.
463 Rex Alanorum Beorgor, Italiam petens, apud Pergamum a Richmere patricio pugna victus interiit. Cass. a.
seq. Jorn.
464 Severus imperator fraude, ut aiunt, Richmeris Romae in palatio veneno interiit. Cass. a. seq. Jorn.
465 Wandali per Marcellinum in Sicilia victi, caesique sunt et fugati. Idat.
466 Leo imperator Anthemium de Constantinopoli ad regendum Occidentis imperium Romam misit, qui
suscepto imperio regnavit annis VI. Marcell. a. seq.; Idat. an. pr.
14

