patruus [460] prosa, rhythmo, metroque flebiliter deplangit [461]. Romae Joannes XVII, qui et Fasanus, papa
CXLV ordinatur [462].
1007 Henricus rex summo studio apud castrum suum Babenberg nobilem et divitem episcopatum construxit,
primusque ibi hoc anno episcopus promotus est Eberhardus.
1008 Luitolfo viro docto Trevirensi archiepiscopo defuncto, Megingaudus pro eo archiepiscopus a rege
promovetur; sed Adalbero clericus, reginae Cunegundis [463] germanus, quibusdam faventibus, ad
archipraesulatum quasi ex regio promisso sibi debitum adnisus, Trevirense palatium praesidiis occupat, et cum
fratribus suis Theoderico Metensi episcopo et Henrico [464] Bajoariae duce, Fridericoque comite [465], adnitente
etiam cum aliis multis Gerhardo item comite [466], contra regem rebellavit; qui tamen omnes a rege post aliquod
temporis spatium subacti sunt, et Henricus ipse Bajoariae ducatu privatur. Ditm.---Ipso anno Henricus rex,
cognita tandem post duos annos Immonis crudelitate, remoto eo, Bernardum virum doctum et pium, Prumiensem
monachum, Augiae constituit abbatem; qui gratanter susceptus fratres dispersos 198 recolligit, et a Lantperto
Constantiensi episcopo abbas ejus loci XXIX consecratus, magna insignis scientia et pietate praefuit annis XL.
1009 Wolferadus comes Hiltrudem Piligrini, et Berhtradae filiam [467] uxorem duxit, ex qua postea, me
Herimanno annumerato, XV liberos procreavit.
1010 Senior Wolferadus comes, paternus avus meus, clemens et justitiae tenax, inter suosque praeclarus, IV
Non. Martii jam senex moritur [468].
1011 Willigisus Moguntiensis archiepiscopus obiit, eique Erchenbaldus successit.---Theodoricus dux partis [469]
Lotharingorum sub ipsa pene praesentia regis a Henrico Bajoariae dudum duce, et quibusdam Lotharingis captus
et abductus est; quo tamen postea relaxato, Henricus ipse gratiam regis ducatumque suum recepit. Ditmar.
1012 Conradus dux Carentani, filius Ottonis ducis fraterque Brunonis [470] dudum papae, obiit, et privato filio
ejus puero Conrado, Adalbero [471] ducatum accepit. Al. an. pr.---Herimannus quoque Junior dux 199
Alemanniae [472] defunctus Ernustum sororis suae Giselae maritum successorem accepit. Ditmar.
1013 Romae defuncto Sergio papa, Benedictus VIII, papa CXLVII, sedit annis ferme XII. Al an. praec.
Herimannus ego XV Kal. Aug. natus sum. Henricus rex Italiam cum exercitu petit.
1014 Henricus rex Romae imperiali a Benedicto papa coronatur benedictione. Ditmar.
1015 Ernust dux Alemanniae in venatu ab Adalberone comite feram appetente sagitta vulneratus interiit, et
ducatum ejus filius aequivocus, viduam vero Giselam Conradus filius Henrici filii Ottonis ducis, futurus postea
imperator, accepit. Ditmarus. Megingaudus Trevirorum archiepiscopus obiit eique Poppo, vir venerabilis, frater
ipsius ducis Ernusti [473], successit.
1017 Godefridus dux partis Lotharingorum [474] Gerhardum comitem [475], Conradi, postea imperatoris,
avuncunlum commisso praelio vicit. Ditm.
1018 Constantiae Lantperto episcopo defuncto, Ruodhardus praesulatum accepit, annisque ferme V praefuit.
Ditmarus.
1019 Conradus adolescens, filius Conradi quondam ducis Carentani, auxiliante patruele [476] suo Conrado,
postea imperatore, Adalberonem tunc 200 ducem Carentani, apud Ulmam pugna victum fugavit. Vid. supra a.
1012.
1020 Benedictus papa ab imperatore invitatus Babenberg venit ibique ecclesiam sancti Stephani dedicavit [477].
Werinharius Argentinae episcopus; auxiliantibus quibusdam Suevis, Burgundiones invasit et conserto praelio
vicit. Annal. Saxo a. 1019. Ego Herimannus litteris traditus sum XVII Kal. Octobr.
1021 Terrae motus magnus IV Idus Maii, feria VI, factus. Heribertus [478] Coloniae Aggripinae archiepiscopus,
vir magnae sanctitatis, hac vita decedens multis miraculis claruit, eique Piligrinus successit. Erchenbaldo
defuncto Aribo archipraesul efficitur. Necrol. Fuld.---Post Wolfpotonem [Wolbodonem] [479] quoque
Leodicensem Durandus antistes promovetur. Irmendrudis etiam Buochaugiensis abbatissa venerabilis X Kal.
Martii obiit, eique Abarhild abbatissa successit. Ex quo tempore, locus ille magis magisque in deterius defluere
coepit. Henricus imperator in Italiam expeditionem movit. Werinharius frater meus Kalend. Novem. nascitur.
1022 Henricus imperator, Campaniam petens, Beneventum intravit, Trojam oppugnavit et cepit, Neapolim,
Capuam, Salernum aliasque eo locorum civitates in deditionem omnes accepit, et Nordmannis quibusdam, qui
tempore ejus illo confluxerant, quoddam, ut fertur, illis in partibus territorium concessit; sicque per urbem
transiens Romanam victor rediit in Germaniam. Hepid.; Leo Ost. l. II. Pestilentia in exercitu orta multos
exstinxit; inter quos Ruodhardus Constantiae episcopus et Burchardus abbas de coenobio sancti Galli obierunt.
Necrol. Fuld.; Hepid.; Burchard. de Casibus. Et pro his Heimo episcopus 201 annis ferme IV, Theodebaldusque
abbas XI annis praefuerunt. Notkerus [480] quoque magister, et alii praestantes fratres, apud sanctum Gallum
decesserunt.

53

