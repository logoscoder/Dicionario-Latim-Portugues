Galli incendio conflagrant. Reg. cont.; Ekkeh. Jun.---Ipso anno Rodolfus Burgundiae rex defunctus, Agauni apud
S. Mauricium sepultus est, filiusque ejus Conradus [401] regnum pro eo suscepit. Arnolfo etiam Bajoariae duce
mortuo, ducatum ejus Bertolfus [402] accepit. Necrol. Fuld.; Reg. cont.---Bajoarii cum multis aliis Ottoni regi
rebellant.
181 938 Otto rex contra Bajoarios procinctum movit. Interim frater ejus Henricus ab Eberhardo [403]
comprehensus est; quo liberato, Eberhardoque in exsilium relegato, denuo Noricos cum exercitu invasit
omnesque praeter Arnolfi ducis filium Arnolfum subjugavit. Interim Hungarii, Saxoniam invadentes, a
Saxonibus pugna victi caesique fugantur. Witich.---Romae Stephanus VIII, papa CXXX, sedit annis III,
mensibus IV [404].
939 Otto rex, Lotharingos rebellantes petens, usque ad Caprimontem cum exercitu venit. Reg. cont.---Interim
Ludovicus rex Galliarum Caroli filius Alsatiam invasit; sed mox Ottone, hoc comperto, redeunte, perterritus
regnum suum repetiit: cumque castrum Brisacha ab Ottone rege obsessum oppugnaretur, capita rebellionis
Eberhardus dux occisus et Gisalbertus [405] dux in Rheno submersus interierunt, episcopique et alii qui cum eis
contra regem venerant, fugati et dispersi sunt. Otto vero rex, dedito castro, in regnum Lotharii reversus cunctos
sibi rebelles praeter Metensem episcopum subjugavit. Witich.; Reg. cont.---Henricus quoque frater ejus, projectis
armis, ipsi se subdidit. Frodoard.; Reg. cont.
940 Otto rex, Gallias contra Ludovicum regem petens, magnam Provinciae partem usque ad Sequanam amnem
vastavit, et Hugonem Heribertumque, principes ad se venientes, suscepit. Frodoard.---Hiems saeva hoc anno
facta et pestis animalium subsecuta. Hugo filius Richardi moritur [406].
942 Otto rex cum Ludovico rege Galliarum pacificatur. Frod.---Cometa per noctes XIV visa, et immensa
animalium pestilentia facta. Reg. cont.---Romae Marinus secundus, papa CXXXI, sedit annos III, menses VI.
182 943 Hungarii, item Bajoarios invadentes, pugna cum eis commissa victi terga verterunt. Apud sanctum
Gallum Gralo [al., Cralo] abbas praefuit annis XVII. Hepid.; Chron. Salzburg.
944. Terraemotus factus est XVI Kal. Maii. Hepid.
945 Romae Agapitus secundus, papa CXXXII, sedit annis ferme X. Al. anno seq.---Otto rex Galliam inferiorem
petit. Frod. a. seq.
946 Apud sanctum Gallum Rachildis virgo inclusa migravit ad Dominum. Hepid.
947 Bertholfo duce Bajoariae defuncto, Henricus frater Ottonis regis ducatum illum accepit. Reg. cont. a. 945.--Luitolfus filius regis Itam laudabilem feminam [407] duxit uxorem. Mirmidona [408] igne consumitur. Annal. Sax.
a. seq.
948 Herimannus dux Alemanniae, qui provinciae sibi creditae cultum, habitum, mores et instituta multum, ut
fertur, honestaverat, defunctus, Augiaeque in capella sancti Chiliani sepultus est; et Luitolfus filius regis Ottonis,
vir omnium sui temporis universo populo acceptissimus, dux pro eo a patre suo constitutus est. Witich.; Hepid.--Synodus magna XXX episcoporum coram Ottone et Ludovico regibus apud Ingelenheim habita est [409]. Ipso
anno Lindaugia incendio conflagrat. Hepid.---Capella in coenobio sancti Meginradi coelitus consecrata est XVIII
Kal. Octobr. [410].
183 949 Lothario rege Italiae mortuo [411], Beringarius regnum invasit, viduamque ejus Adalheidem Rodolfi II
regis Burgundiae filiam multis injuriis afflixit et coarctavit; quae vix fuga elapsa Ottonis regis adventum in
multis angustiis praestolatur. Leo Ost. Sigon. a. 951.
950 Otto rex Italiam petiit, eamque subjiciens sibi Beringarium regem resistere non valentem pepulit
domnamque Adalheidem suam futuram conjugem liberavit. Reg. cont. an. seq.
951 Synodus [412] XXV episcoporum magnusque totius regni principum conventus apud Augustam Vindelicam
coadunatur, ibique Beringarius Ottoni regi ad deditionem venit et subjectionem promittit. Witich.---Inter alia
prodigia ignitus lapis, quasi massa candentis ferri, ab occidente per aera venit et draco visus est ambulans.
952 Otto rex Boemiam, et filius ejus Luitolfus dux Italiam petunt [413]. Otto rex una cum filio suo Luitolfo
Italiam item ingreditur, et nuptiae regales Papiae celebrantur. Discordia inter Luitolfum ducem et patruum ejus
Henricum ducem agitata. Witichind.---Fridericus Moguntiae archiepiscopus et Hardpertus Curiae episcopus
Romam a rege missi sunt.
953 Otto rex fratri Henrico favens filium contra se incitavit Luitolfum, magnaque totius regni turbatio
diversarum studiis partium facta est. Reg. cont.; Witichind.---184 Arnolfus filius Arnolfi, quondam ducis
Noricorum, partibus se Luitolfi contra regem jungens, Augustensem urbem episcopatumque depraedatur, et
beatum Vodalricum episcopum, regi fidum, in castello Mandichinga [414] obsessum capere vel occidere nititur;
sed, superveniente cum copiis militum Adalperto de Marhtale comite [415], et Theodpaldo episcopi fratre item
comite pugna victus et turpiter repulsus est divinaque ultione cum cunctis fautoribus non multo post digne
punitus. In ea congressione Adalpertus comes parum vulneratus moritur et a sancto episcopo Augustae
honorifice sepelitur. Vita S. Udalrici.---Secuto tempore, cum invalescente discordia Otto rex et filius ejus
49

