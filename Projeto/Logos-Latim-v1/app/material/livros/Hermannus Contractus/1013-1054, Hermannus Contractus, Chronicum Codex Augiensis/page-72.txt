538 Belisarius patricius et Vigilius papa Vitigisum regem Gothorum pugna victum, Constantinopolim perducunt
ad Justinianum Augustum.
539 Belisarius patricius Parthos Antiochiam et Syriam vastantes redire coegit.
541 Totila rex Gothorum Romam Campaniamque devastat.
542 Hujus Justiniani tempore corpus S. Antonii monachi divinitus revelatum Alexandriam transfertur.
Hoc tempore quinta synodus . . . collecta XIV capitula constituit.
543 Hoc tempore Benedictus abbas, cum . . . migravit ad Dominum. S. Remigius . . . migravit ad Dominum, ut
Aug. an. seq.
544 Arator subdiaconus . . . oblatum publice recitavit.
545 Totila rex iterum Romam invasit.
546 Hoc tempore fuit S. Liberatus [615] Carthaginensis archidiaconus, qui de auctoritate Chalcedonensis
concilii multa utilia conscripsit, et Vigilium papam aliquando haereticis favisse monstravit.
547 Vigilius papa cum ad consensum haereseos et restitutionem Anthemii episcopi nullatenus adduci posset,
Constantinopolim vi perductus, exsilio graviter est afflictus.
548 Justinianus Aug. basilicam Salvatoris, quae Sanctae Sophiae dicitur, incomparabili opere Constantinopoli
construxit. Ipse leges, quae Justinianae dicuntur, composuit.
550 Victor . . . cyclos arguit.
551 Hucusque Jornandes episcopus . . . perduxit.
552 Hoc tempore Justinianus Augustus Narsetem eunuchum principem militiae faciens in Italiam misit.
554 Vigilius . . . . in Sicilia morbo calculi decessit. Pro quo Pelagius . . . . contra Vigilium culpatus, ascenso
apud S. Petrum ambone et Evangelio super caput ejus posito, juramento se a crimine illato purgavit [616]. Hic
ordinatus est a Perusino et Ferentino episcopis, et Andrea Ostiensi archipresbytero. Nam hoc est privilegium
Ostiensis Ecclesiae ut episcopus ejus et archipresbyter (si episcopus ejus non adfuerit) Romani pontificis
ordinationi perpetuo interesse debeant. Et episcopus, si adfuerit, deinceps privilegium pallii portandi habebit,
quod nulli alii cardinali episcopo licebit. Anast.
557 Hildebertus rex Francorum moritur et Parisiis in basilica S. Vincentii sepelitur . . . . obtinuit.
558 Hoc tempore Turonis basilica S. Martini, rebellibus ad eam fugientibus, igne crematur; al., a. 560.
559 Lotharius rex, de malis suis poenitentiam agens, basilicam S. Martini reparans, stanno texit. S. Medardus . .
. . cum magna gloria sepelitur. Fortunat. in Vita.
560 Clotharius rex, filius Clodovei Magni, Compendii moritur anno regni LI.
563 Charibertus rex, libidini deditus, a S Germano Parisiorum episcopo excommunicatus obiit. Greg. Tur. a.
557.
564 Constantinopoli . . . Justinianus minor LI, homo iniquus et avarus, annis undecim regnavit.
565 His temporibus, immensa pestilentia et mortalitas totam Italiam, maxime Liguriam, devastavit. Narses
patricius divitiis auctus, et ob id a Romanis invidiam passus et apud Augustum criminatus, Roma in Campaniam
discessit eique successor Longinus in Italiam mittitur. S. Columba . . . . praedicat.
566 Romae Joannes, etc., ut Aug.
567 Narses patricius, qui multum pro republica laboraverat, a Justino Aug. injuriis lacessitus, Longobardos in
Pannoniis habitantes ad vastandam et possidendam Italiam invitavit.
Multa prodigia, et praecipue igneae acies in coelo visae sunt.
568 Longobardi, rege Alboino, mense Aprili Venetiam ingressi, eam, paucis civitatibus exceptis, sibi subjiciunt.
569 Alboinus rex cum Longobardis Liguriam incasit, Mediolanum et alias plerasque urbes cepit, Papiam plus
triennio obsedit.
570 Alboinus plerasque in Tuscia urbes cepit. S. Vedastus episcopus obiit.
571 Papienses regi Alboino ad deditionem veniunt.
572 Narses patricius obiit.
574 Alboinus rex Longobardorum per insidias conjugis suae ab armigero suo occiditur.
575 Constantinopoli Justinus imperator post multa mala sua in amentiam versus obiit. Pro quo Tiberius
Constantinus, qui et ipso mente capto palatium rexerat, regnavit annis septem, vir Deo devotus.
576 S. Germanus Parisiorum episcopus migravit ad Dominum.
578 Romae Benedictus papa LXIV sedet annos IV, menses duos . . . praesente convicit: ubi etiam ab episcopis
Moralia in Job, venientibus . . . compulsus est.
72

