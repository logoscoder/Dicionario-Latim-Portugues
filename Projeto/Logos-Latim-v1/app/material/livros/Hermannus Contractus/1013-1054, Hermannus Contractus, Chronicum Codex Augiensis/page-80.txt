858 Villam quamdam juxta Moguntiacum et Rhenum, Camunti vocatam, nequam spiritus, homines multipliciter
infestando, devastavit. Romae post Benedictum . . . sedit annis novem.
859 Crebri terraemotus Moguntiacum . . . obiit
860 Hiems maxima etiam Ionium mare usque in Venetiam per glaciem equis meabile fecit.
861 Meginradus . . . claruit, Augiae sepultus: a quo usque hodie eremus ipsa a sanctis et religiosis viris culta in
nobile excrevit coenobium.
862 Lotharius rex . . . Trevirensi repudiavit Tithpirgam uxorem legitimam, synodo ad hoc machinandum
collecta.
863 Synodo Romae collecta, Guntharius et Theotgaudus archiepiscopi illuc transmissi, a Nicolao papa depositi
sunt, et cum synodo sua anathematizati, Lothariusque rex nisi resipisceret, excommunicatus est.
864 Guntharius Coloniensis episcopale officium post interdictum usurpans, sed postea ductus poenitentia,
Romam venit, sed minime reconciliari meruit.
865 Arsenius episcopus, Nicolai papae legatus, ipsi Lothario fidem connubii per sacramenta duodecim
principum suorum pollicenti Tithpirgam conjugem reconciliatam reddidit. Annal. Fuld.
866 Wulgari missis . . . Christi suscipiunt.
867 Lotharius rex posthabitis principum sacramentis Tithpirgam repudiavit, iterum se priori concubinae
commiscens: unde eum papa Nicolaus cum suis complicibus excommunicavit, litteris ad diversos missis.
868 Synodus magna coram Ludovico rege colligitur Wormatiae. Romae defuncto papa Nicolao Adrianus II sedit
annis V. Ad quem . . . pro Waldradae concubinae suae matrimonio satis egisset, nihil profuit. Ea quidem
conditio ei dabatur, ut si innocens esset, fiducialiter corpus Domini perciperet; sin vero, illud nullatenus
accipere praesumeret. Sed ipse temerarius accessit, et cum suis complicibus inevitabile judicium sibi suoque
regno, heu nimium demens! percepit. Nam tanta clades hanc praesumptionem divinitus subsecuta est, ut in
ejusdem Lotharii regno tota virtus ac nobibilitas non peste, sed quasi hostili gladio deleta esse videretur. Annal.
Bert., Met., anno seq.
869 Lotharius rex . . . temerarie ab eo accipiens, cum rediret domum Placentiae periit, fautoresque sceleris
omnes pene obitu periere, regnumque ejus Carolus patruus ejus invasit.
870 Synodus magna Coloniae collecta, et multa pro statu Ecclesiae decreta.
871 Ludovicus imp. Adalgiso tyranno per sacramentum pacificatur: quo tamen sacramento eum post Joannes
[630] papa absolvit, et eum contra eumdem tyrannum incitavit ad bellandum. Annal. Fuld. a. seq.
872 Basilius imp. Graecorum portionem Dominicae crucis Ludovico regi transmisit.
873 Romae defuncto Adriano Joannes papa sedit annis X, cujus praecepto Joannes diaconus Romanae
Ecclesiae Vitam S. Gregorii authentice describit.
874 Ratolfus Veronensis episcopus obiit, qui sui nominis cellam construxit juxta Augiam.
875 Ludovicus imperator Italiae defunctus Mediolani sepelitur anno regni vicesimo. Cujus regnum patruus ejus
Carolus rex Galliarum invadens, a Joanne papa se imperatorem coronari fecit.
876 Ludovicus rex religiosus apud Franconofurt V Kal. Sept. obiit, anno regni XXXVI, regnumque ejus tres
filii Carlomannus Bajoariam, Ludovicus Germaniam, Carolus Alemanniam, singuli cum adjacentibus
provinciis, accepere.
877 Carolus rex Galliarum obiit anno regni XXXVII post quem filius ejus Ludovicus Balbus regnum Galliarum
accepit.
878 Ludovicus rex Germaniae cum fratre Carolo egnum Lotharii divisit.
879 Ludovicus Balbus, filius Caroli, rex Galliarum, III Id. April. Compendii obiit.
880 Carolomannus rex Bajoariae apud villam Ottingam obiit XI Kal. April.
881 Nortmanni multas provincias in Gallia vastant. Carolus rex, frater Ludovici, Romam veniens una cum
regina Richarda imperiali unctione a Joanne papa coronatur, et omnes Italorum episcopi, praeter papam,
imperatori jurejurando subjiciuntur; an. praec.
882 Ludovicus rex Germaniae XIII Kal. Febr. obiit. Carolus imperator Nortmannos, circumquaque vastantes,
pacem regno ejusdem deinceps sacramento firmare compulit, et regem eorum Christianitatem professum, de
baptismo suscepit, sicque firmata amicitia digressi sunt
883 Romae Joannes papa a quodam toxicatus, etiam a quodam alio percussus malleo obiit, statimque percussor
ejus a nemine laesus moritur: et Marinus archidiaconus papa CX profuit anno uno, mensibus sex. Ludovicus rex
Galliae obiit.
884 Carolomannus filius Ludovici Balbi, rex Galliae, obiit et regnum Galliae Carolus imperator obtinuit.
80

