Leovigildus rex Gothorum moritur, et Reccaredus filius ejus rex pro eo efficitur; qui, instante Leandro
Hispalitano episcopo, a quo frater ejus Herminigildus conversus fuerat, cum tota gente Gothorum non multo post
ad catholicam fidem convertitur. Greg. Tur. a. 586 et 588.
588 Guntrammus, et Childebertus reges inter se pacem et pactum mutuo confirmant, regnumque Guntrammi post
obitum ejus Childeberto 81 promittitur. Nonnulli principum et ducum Childeberti, conjurationis contra cum
convicti, puniti sunt. Fredeg. a. 587.---In Hispania haeresis destructa et synodus Toletana collecta est industria
Leandri praesulis et Reccaredi regis [130].---Caesara regina, uxor Aunulfi regis Persarum, Constantinopolim
dissimulato nomine regio profuga veniens, se baptizari impetravit. Postea a marito inventa, ipsum quoque cum
multis de gente sua Antiochiam venientem baptizari et Christianitatem aggredi effecit [131] Fredeg.
589 Exercitus Guntrammi, ad Hispanias missus, negligentia Bosonis ducis graviter a Gothis trucidatus est.
Fredeg.---Hoc tempore Childebertus rex sororem suam, quam Authario regi Longobardorum promiserat, regi
Gothorum [132], qui nuper catholicus factus fuerat, in matrimonium tradidit. Paul. Diac., l. III, c. 27; al. a. 588.
590 Tunica Domini Salvatoris a Simone quodam Judaeo tormentis coacto monstrata, a Gregorio Antiocheno,
Joanne Constantinopolitano, et Thoma [133] Jerosolymitano et aliis episcopis multis, jejunio triduano celebrato,
in arca marmorea in oppido Zaphad [134] inventa, summo cum honore Hierosolyniam allata est. Greg. Tur.
Fred.---82 Inter Frances et Britannos pugna commissa est. Fred.---Hoc quoque tempore Childebertus petitione
Mauricii imperatoris iterum Longobardos in Italia cum exercitu petiit; sed, victo ab Authario rege caesoque
graviter exercitu suo, cum paucis rediit. Paul. Diac. Greg. Tur.; al. a. 588.
591 His diebus rex Longobardorum [135] Theodelindam filiam Garibaldi regis Bajoariorum pulchram, prudentem
et piam accepit uxorem. Paul. Diac. a. 590; al. a. 589.---Quo tempore magnus Francorum exercitus, cum XX
ducibus a Childeberto rege contra Longobardos missus, diversis casibus, praecipue morbo afflictus, parumque
hostibus intra munitiones septis nocere praevalens, parvo effectu fame afflictus, aegre tandem revertitur. Paul.
Diac., Greg. Tur. a. 590.
592 Immensa pluviarum inundatio et illuvies facta, ingensque mortalitas subsecuta est. al., a. 590.---In qua
primo Pelagius [136] papa, dein innumeri catervatim exstincti sunt. Et beatus Gregorius tunc Romanae Ecclesiae
archidiaconus, constitutis litaniis et plaga cessante, papa LXVI ordinatus, doctrina et actibus cunctis merito
praeferendus apostolicis, sedit annis XIII, mensibus VI, diebus X. Qui statim inter alia bona librum Pastoralem
egregio edidit stylo. Hic quoque super corpus beati Petri ciborium fecit et missas celebrare instituit; itemque
sancti Pauli similiter. Paul. Diac. Anast. In Italia cum Autharius rex ad Francos pro pace petenda misisset,
veneno, ut aiunt, mortuus est; et Theodelinda regina ejus vidua Agonem ducem, qui et Agilolfus, [al., Agilulfus]
maritum et regem elegit; qui, rex Longobardorum factus, regnavit annis XXII. Longobardi pacem cum Francis
peragunt. Fredeg. a. 591. Paul. Diac.
593 Guntrammus rex Burgundiae in omni bonitate praecipuus anno regni 83 XXXIII, V Kal. April. obiit, et in
monasterio Sancti Marcelli a se constructo sepultus est, regnumque Childebertus fratris ejus Sigeberti filius
accepit, et post eum IV annis tenuit. Fredeg.---In Britannia Edilfridus rex super Anglorum partem constitutus
est. Siccitas magna et fames facta est, et insolita locustarum magnarum multitudo. Paul. Diac., l. IV, c. 2.
594 Quintrio dux Gallicae Campaniae, regnum Clotharii regis filii Chilperici hostiliter ingressus, ab ipso
Clothario cruenta utrinque pugna victus aufugit. Fred. a. 593.---Item locustarum multitudo frugibus nocuit.
Paul. Diac.
595 Gregorius papa synodum XXIV episcoporum pro utilitate Ecclesiae ad Sanctum Petrum collegit indictione
XIV [137]. Franci et Britanni gravi utrinque caede pugna confligunt. His diebus Tassilo rex Bajoariorum a
Childeberto constituitur, qui mox Sclavis superatis, magnam exinde praedam deportavit. Paul. Diac. l. IV, c. 4,
7, 42.
596 Sanctus Columba presbyter et abbas, post multa miracula in insula Hii juxta Hiberniam, migravit ad
Dominum anno aetatis LXXIII. Beda hist. Angl.---Hoc tempore beatus papa Gregorius, missis doctoribus
Augustino, Mellito, Joanne et aliis servis Dei, Anglorum genti in Britannia verbum vitae praedicare jussit
eamque cooperante Dei gratia ad fidem Christi per eosdem convertit. Ibid.---Cometa et multa signa apparuerunt
in coelo. Exercitus Childeberti Varnos rebellantes pugna victos pene delevit. Fred. a. 595.
597 Childebertus rex Francorum fortis et strenuus, filius Sigeberti, XXIII regni anno, aetatis vero XXV [138]
veneno, ut aiunt, a conjuge, 84 accepto moritur [139]; pro quo duo filii ejus, Theodebertus in Austrifrancia annis
XVII et Theodericus in Burgundia cum avia Brunihilde XVIII annis regnaverunt; ipsoque anno Fridegundis cum
filio Clothario regnum eorum invasit, et eos cum exercitu resistentes, gravi caede protritos fugavit. Fredeg. a.
596, Paul. Diac.
598 Fridegundis regina mater Clotharii regis moritur. Fredeg. a. pr.---His temporibus cum Romanus patricius
aliquot urbes a Longobardis dudum captas, uti cum deditione recepisset, idque Agilolfus rex ultum ire molitus,
Italiae ipsique Romae infesto cum exercitu immineret, studio sancti papae Gregorii et suffragio Theodelindae
religiosae reginae pax utrinque effecta est. Paul. Diac. l. IV, c. 8, seq.
23

