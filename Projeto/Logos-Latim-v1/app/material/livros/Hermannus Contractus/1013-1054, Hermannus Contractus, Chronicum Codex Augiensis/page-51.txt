969 Hoc tempore, Rodfredus comes et Petrus praefectus cum aliis quibusdam Romanis Joannem papam
comprehensum, et in castellum sancti Angeli retrusum, et in exsilium demum in Campaniam missum per X vel
189 amplius menses affligunt, donec, Rodfredo occiso a Joanne quodam Crescentii filio, ad suam sedem vix
tandem relaxatus rediret [432]. Regin. cont. a. 965.
970 Otto imperator Italicas iterum invasit provincias, Romamque veniens injurias domni papae graviter in
auctoribus sceleris, partim exsiliis, partim patibulis, variisque poenis et abominationibus vindicavit. Al. 967.
971 Otto imperator, cum in Italia moraretur, beatus Vodalricus Augustensis episcopus, jam grandaevus et
infirmus, cum Romam causa orationis petisset, eum adiit et episcopatum suum Adalberoni clerico, sororis suae
Luitgardae et Peiere comitis filio, ab eo impetravit [433]. Signum quoddam ignei coloris in coelo apparuit.
972 Augiae Eggehardo abbate ob res ecclesiae in paupertatem redactas incusato et ab imperatore Ottone privato,
Ruodmannus praepositus, abbas XXIV, promotus praefuit annis XXIV nimisque abbatiam ditavit.---Synodus
apud Ingelenheim ab episcopis collecta est, ibique beatus episcopus Vodalricus et Adalbero sororis ejus filius
trangressionis canonum accusati, causa sua dicta et excusata, absoluti revertuntur [434].---Romae Benedictus VI,
papa CXXXVII, praefuit anno I, mensibus X. Apud sanctum Gallum Notkerus abbas IV annos praefuit.
973 Cum beatus episcopus Vodalricus apud Dilingam castrum cum Richwino comite, fratris sui Theobaldi filio,
Pascha ageret, Adalbero clericus futurus post eum, ut sperabatur, episcopus, ibidem phlebotomatus subita morte
periit Augustaeque in basilica sanctae Afrae ab avunculo suo 190 episcopo sancto sepultus est. Ipse beatus
episcopus inter alia bona abbatiam Uttenburam [435], sibi subditam, libertatis privilegio ab imperatore Ottone
absolvi impetravit.---Otto imperator, per ipsum tempus Non. Maii subito mortuus, apud Parthenopolim, quae
Magedeburg dicitur, ubi archiepiscopatum summo studio fecerat, sepultus est, et filius ejus Otto secundus regni
pro eo jura suscepit. Sanctus quoque Vodalricus Augustensis episcopus, longa infirmitate decoctus, anno aetatis
LXXXIII, episcopatus vero L, feria sexta IV Non. Julii felici obitu migravit ad Dominum, et in basilica sanctae
Afrae martyris a venerabili Wolfgango Ratisbonensi episcopo tumulatus innumeris usque hodie claret miraculis;
post quem Henricus Augustae episcopus factus praefuit annis IX. Burchardus [436] etiam dux Alemanniae
defunctus Augiaeque in capella sancti Erasmi conditus est, et Otto filius Luitolfi paternum pro eo ducatum
recepit.
974 Romae Benedictus papa, criminatus a Romanis et a Crescentio Theodorae filio in castello sancti Angeli
custodiae mancipatus ibique strangulatus est, et eo vivente Bonifacius Ferrucii filius, papa ordinatus et post
unum mensem expulsus, Constantinopolim postea petiit, et Benedictus VII, Sutriae prius episcopus, papa
CXXXVIII ordinatus, sedit annis IX [437]. Constantiae, sanctae memoriae Conradus, episcopus VI Kal.
Decembr. hac vita 191 decessit, et pro eo Gamenolfus annis plus minus IV praefuit [438].
976 Dissensio inter regem Ottonem et patruelem ejus Henricum ducem Bajoariae commota est [439].
977 Apud sanctum Gallum Immo abbas praefuit annis VIII, qui templum patroni sui pro viribus adornare studuit
juxta distychon illud in arcu ecclesiae scriptum [440]. Discordia inter Ottonem ducem Sueviae [441], et Henricum
Bajoariae ducem agitata.
978 Otto imperator contra Lotharium regem in Gallias duxit exercitum. Henricus dux Bajoariae, et alius
Henricus dux [442]. Augustensis quoque episcopus Henricus rebellantes imperatori capti et exsilio mancipati
sunt, ducatumque Bajoariae Otto dux Suevorum accepit.
979 Constantiae Gamenolfus episcopus obiit, eique Gebehardus nobilis et venerabilis praesul succedens XVI
annis Ecclesiam rexit; qui basilicam sancti Gregorii in ripa Rheni abbatiamque suis ex praediis construxit [443].
981 Otto imperator, peragrata Italia, Campaniam Calabrosque fines cum exercitu ingreditur.
982 Graeci cum magnis copiis, conductis etiam pretio Sarracenis, Calabriam contra Ottonem imperatorem
defendere aggressi, magnis utrinque 192 viribus conserta [444], primo victi, et deinde nova manu succurrentibus
Agarenis, exercitum nostrum perimunt, vel capiunt. Ipseque imperator in mari natando fugiens, ab hostibus
captus, cum non agnosceretur, ab eis ad quoddam castrum maritimum pro pretio, ut rogabat, adductus, a suis
redemptus est. In eo conflictu nostris infaustissimo inter alios innumeros Henricus etiam Augustensis interceptus
disparuit [445], eique Etich in episcopatu successit.---Ipso anno Otto dux Suevorum et Noricorum obiit, et post
eum Conradus [446] dux Alemanniae factus est, Henricusque ducatum Bajoariae recepit. Annal. Saxo.
983 Otto imperator Romae infirmatus VI Idus Decemb. moritur; ibique honorifice in porticu sancti Petri
tumulatur. Annal. Saxo.
984 Otto tertius, secundi Ottonis ex Graeca conjuge filius, adhuc infantilibus annis rex pro patre, quibusdam
primoribus invitis, constitutus est, et magna cura educatus summa indole crevit.---Romae Joannes XIV, qui et
Petrus, Papiae prius episcopus, papa CXXXIX, sedit mensibus VIII; eumque Bonifacius Ferrucii filius, prius
relegato Benedicto, male ordinatus, Constantinopoli, quo fugerat, reversus comprehendit, et in castellum sancti
Angeli relegatum, fame, et, ut perhibent, veneno enecuit ejusque sedem CXL papa invasit.

51

