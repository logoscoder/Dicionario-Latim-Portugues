728 Eudo dux moritur, et Carolus Aquitaniam sine bello recipit. Annal. Fuld. a. 735.
729 Carolus Fresiam invadit, Poponem ducem pugna victum occidit, fana incendit et victor rediit. Annal. Fuld.
a. 733 seq.---Sanctus Egbertus, presbyter Anglus, obiit aetatis anno XC, die Paschae, id est, VIII Kal. Maii. Vid.
Vita saec. III Bened. p. I.
730 Sarraceni collecto exercitu Avinionem urbem capiunt, regionesque circumquaque devastant; al. a. 737.--Lantfridus [201] dux Alamanniae moritur. Annal. Nazar. h. a.
731 Carolus Avinionem, victis et caesis Sarracenis, vi expugnatam recipit. Ann. Fuld.; al. a. 739.---Beda
presbyter et monachus, natione Anglus, doctor mirificus obiit. Mabil. saec. III Bened. p. I. Romae Gregorius III
papa sedit annos X, menses IX. Anast.---Tria coenobia, id est, Altaha, Morbach et Favarias, ex Augiensibus
fratribus instructa sunt, duodenis ad singula fratribus deputatis, et totidem Augiae remanentibus.
118 732 Carolus, Gothiam invadens, regem Sarracenorum Narbonae inclusum obsidet. Ann. Franc. al. a. 737.--Eto Augiae abbas, a Theodebaldo ob odium Caroli in Uraniam [202] relegatus, sed eodem anno, pulso
Theodebaldo, a Carolo restitutus est.
733 Exercitus Sarracenorum de Hispaniis Narbonam superveniens, a Carolo commissa pugna ad internecionem
deletur. Ann. Franc. a. 737.
734 Sarraceni item a Carolo pugna victi fugientesque naufragio perierunt. Ann. Franc. a. 739.---Augiae Eto [203]
abbas post VII annos Kebam successorem relinquens, ipse Argentinae Ecclesiae episcopus a Carolo promotus,
non longe post sui nominis, id est, Ethenheim [204] coenobium construxit.
735 Carolus item, victis et protritis Sarracenis, cum praeda magna et captivorum multitudine victor revertitur.
Ann. Franc. a. 739.
736 Carolus Gothos petiit, et nonnullas urbes eorum et castella diruens victor rediit. Ann. Franc. a. 737.--Audoinus [205] episcopus obiit. Augiae defuncto post II annos Keba, Ernfredus monachus, Augiae abbas et
Constantiae episcopus factus, praefuit annis X.
737 Carolus Saxones victos tributarios facit. Ann. Fuld. Metens. a. 738.
119 738 Carolus Provinciam petens Maurontum ducem, qui Sarracenos invitaverat, fugavit. Ann. Fuld. a. 739.
739 Carolus totam Provinciam suae subjicit ditioni. Ann. Fuld. Nazar.
740 Victis circumquaque hostibus, pax et quies regno Francorum per Carolum facta. Ann. Fuld.
741 Romae Zacharias papa sedit annos X, menses IV. Anast.---Carolus post multa fortiter facta moritur
Carisiaci, et apud Sanctum Dionysium sepelitur; pro quo filii ejus, diviso inter se regno Francorum, majores
domus praefuerunt, Carlomannus annis VI, Pippinus annis X. Ann. Fuld. Fred. cont. c. 110.
742 Carlomannus et Pippinus rebellare molientem Hunaldum Aquitaniae et Theodebaldum Sueviae ducem
celeriter comprimunt. Ann. Fuld.
743 Ipsi duces Odilonem Bajoariae ducem, sibi rebellantem, praelio vincunt. Ann. Fuld.
744 Carlomannus cum Odilone duce pacem facit. Fuldense coenobium in saltu Bochonia a sancto Bonifacio
archiepiscopo fundatum est. An. Fuld.
745 Carlomannus cum fratre Saxoniam rebellantem vastavit. Hoseburg [206] castrum cepit. Ann. Fuld. al. 743.
746 Carlomannus Alamannos iterum rebellare conantes comprimit. Annal. Fuld. a. 745.---Sanctus Bonifacius,
annuente Carlomanno, auctoritate Zachariae papae duos in parochia sua episcopatus facit: Wirziburgensem
scilicet, cui sanctum Burchardum, et Eichstetensem, cui sanctum Wilibaldum comprovinciales 120 suos primos
episcopos ordinavit [207] Ann. Fuld.---Sidonius Augiae monachus, quintus ei loco abbas, Constantiaeque
episcopus factus, praefuit annis XIII [208]; qui, cellam quoque sancti Galli ambiens, iniquis principibus in
damnatione sancti Othmari abbatis consensit. Hepid.
747 Carlomannus, divino amore tactus, mundo abrenuntiavit, et, Romam pergens, mutato habitu monachum se
in castro Cassino [209] ad sanctum Benedictum fecit. Ann. Fuld.
748 Gripho ex concubina frater Pippini, tyrannidem affectans, ad Saxones se contulit, Pippinoque adveniente,
pacificari cum eo nolens, in Bajoariam fugit. Ann. Fuld.
749 Pippinus, Bajoariam adiens, Tassilonem sororis suae Hiltrudis filium ducem ibi constituit, Griphone et
Lantfrido [210] inde abductis. Annal. Fuld. Fredeg. cont.
750 Pippinus Griphoni XII comitatus in partibus Neustriae dedit; sed ille rursum diffidens ad Waifarium ducem
Aquitaniae transfugit. Annal. Fuld. a. 749.
751 Pippinus, missis Romam legatis [211], Zachariam papam de regno Francorum et ignavis regibus ejus
Merowingis, nomine solo regnantibus, consuluit. Ann. Fuld.---Lantfridus moritur. Annal. Naz.
121 752 Auctoritate Zachariae papae et, non multo post, Stephani, qui eidem in pontificatu sex annos
succedebat, deposito ac detonso rege Childerico Merovingorum ultimo, Pippinus rex Francorum electus, et
33

