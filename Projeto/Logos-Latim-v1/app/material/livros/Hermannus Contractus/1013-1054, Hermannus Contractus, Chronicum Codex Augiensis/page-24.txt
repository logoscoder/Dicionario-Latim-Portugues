599 Quintrio (Wintrio) dux instigante Brunihilde peremptus est. Fredeg. a pr.---Per haec tempora Agilolphus rex
nonnullos duces Longobardorum sibi rebelles, alios occidit, alios aliis modis perdomuit: ipse etiam perpetuam
cum Theoderico rege Francorum pacem fecit. Paul. Diac. Fred. a. 598.---Circa haec etiam tempora monasterium
Sancti Benedicti in castro Cassino situm, fugientibus ex eo monachis, a Longobardis omnino destructum et
desolatum est [140]. Paul. Diac. c. 18.
600 Gregorius papa Lindunae et Eboraci episcopos in Britannia, misso pallio, metropolitanos esse decernit
indictione IV. Greg. epist. LXV, ad an. 601.---Clades glandularia Massiliam aliasque partium illarum civitates et
Italiam graviter attrivit; al. a. 599.---In lacu Dunensi aqua repente bullicus et fervens magnam piscium partem
decoxit. Warinharius [al., Warnharius] major domus Theoderici, omni substantia sua distributa, obiit. Fredeg. a
pr.
85 601 Brunihildis de regno Theodeberti ob scelera sua depulsa, a quodam paupere sola inventa, et ad
Theodericum regem, ut rogabat, perducta benigneque suscepta eidem pauperi episcopatum Autisiodorensem
impetravit [141]. Aimon. l. III, c. 87, al. a. 599.
602 Mauritius imperator Phocam, reipublicae utilem, principem militiae faciens, eumque cum exercitu mittens,
de Persis et aliis nonnullis gentibus triumphavit. Hist. miscel.---Globi ignei, et alia signa in coelo visa. Fredeg. a.
600.---Theodebertus et Theodericus fratres, ingenti pugna Clothario rege superato et exercitu ejus trucidato atque
fugato, regnum ejus diripiunt et inter se dividunt; modica tantum parte illi, id est, XII comitatibus juxta littus
Oceani, cum pacto pacis relicta. Fred. a. 600; Paul Diac.
603 Constantinopoli Phocas victor de Persis reversus Mauricium imperatorem, peccata sua in praesenti, ut ipse
semper orasse fertur, exsolventem, turpiter interfecit, et ipse imperium arripiens VIII annis tenuit. Fredeg. a.
602.---Egilan [al. Aegila] dux, Brunihilde instigante, sine causa propter divitias tantum suas occisus est. Fred. a.
602.---Theodebertus et Theodoricus misso exercitu Wascones victos subjiciunt. Ibid.---Corpus sancti Victoris
[142] martyris, qui cum beato Urso Solodori passus est, apud Genuensem [seu Genavensem] urbem divina
revelatione in loculo argenteo invenitur, et multis miraculis declaratur. Fredeg. a. 602.---Filius Agilolfi regis
Adaloaldus baptizatur, et a servo Dei Secundo [143] Tridentino episcopo de fonte suscipitur. Paul. Diac. l. 4, c.
28.
86 604. In Britannia Edilfridus, rex Anglorum, Edanum regem Scotorum, insulam petentem, forti profligato
exercitu pugna vicit. Bed. hist. Angl.---Etherius Lugdunensis episcopus obiit eique Secundinus successit, ipsique
Aridius [144]. Fred. a. 602.---Agilolphus rex Cremonam et Mantuam captas diruit, aliasque urbes et provincias
vastavit; et Romani, reddita illi, quae prius capta erat, filia ejus, pacem ab eo ad tempus acceperunt. Paul. Diac.
605 Beatus papa Gregorius et doctor sanctissimus migravit ad Dominum indictione VIII [145] post quem,
cessante episcopatu mensibus plus V, Fabianus [leg. Sabinianus] papa LXVII ordinatus, sedit anno I, mensibus
V. Et post hunc item cessavit episcopatus anno ferme uno, quia de Constantinopoli legatio imperialis
exspectabatur. Anast.---Et hoc anno synodus nefaria Cavillonis [146] congregata, et beatus Desiderius Viennensis
archiepiscopus, machinante Brunihilde, quia scelera ejus arguebat, depositus et exsilio deputatus, et in locum
ejus Domnulus subrogatus est. Sol obscuratus est. Hiems saeva magnam vinearum partem perdidit. Fred. a. 603.
606 Fames Romae facta, et pax cum Longobardis in annum unum pro XII millibus solidorum condita est. Paul.
Diac.---Protadius, qui cum Brunihilde inter alios plures concubuerat, dux effectus est. Clotharii exercitus, contra
pactum, regnum Theodorici invasit, et Berthoaldum, majorem domus, virum strenuum et pium, fugatum
Aurelianis obsedit. Fred. a. 604.---Filius Agilolfi Adaloaldus coram patre rex a Longobardis electus, et,
desponsata ei filia Theodeberti, pax perpetua cum Francis facta est. Paul. Diac. a. 604.---Mense Aprili et Maio,
cometa visus est.
87 607 Theodoricus exercitum Clotharii pugna inita victum fugavit; in qua tamen Berthoaldus, major domus,
audacius inter hostes progressus occubuit, pro quo Protadius molimine Brunihildis promovetur. Theodebertus et
Clotharius cum exercitibus collectis hostiliter convenirent, facta invicem pace digressi sunt. Fred. a. 605.--Theodoricus, instigante Brunihilde et Protadio, contra fratrem Theodebertum arma movit; cumque infestis
exercitibus concurrere pararent, caeterisque pacem suadentibus solus obsisteret Protadius, eo impetu militum in
tentorio regis trucidato, fratres ab invicem facta pace discedunt. Fred. a. 605.
608 Romae Bonifacius tertius papa LXVIII sedit mensibus fere IX. Post quem item cessavit episcopatus
mensibus X. Hic, quia Constantinopolitana Ecclesia primam se scribebat, apud Phocam Augustum obtinuit ut
Romana Ecclesia omnium caput Ecclesiarum decerneretur. Hic quoque synodum LXXII episcoporum Romae
collegit. Bed. chr. Paul. diac. a. 607. In regno Theoderici Claudius, vir prudens et pius, pro Protadio efficitur
major domus. Fred. a. 606.
609 Romae Bonifacius quartus papa LXIX sedit annis VI, mensibus VIII; et post hunc episcopatus cessavit
mensibus VII. Hic apud Phocam Augustum templum omnium idolorum, quod Pantheon vocabatur, obtinuit, et in
honore (suppl. S. Mariae) et omnium Sanctorum dedicavit III Id. Mai, et S. Mariae ad Martyres illud appellavit,
festivitatemque omnium sanctorum Kal. Nov. celebrari constituit [147]. Cujus tempore fames, et pestilentiae et
inundatio aquarum immensa acciderunt. Anast. al. a. 608. Uncilenus [148] dux ob mortem Protadii, instigante
24

