anno [342]. Zuentibald dux Marahensium Pannonias, quibus Arnolfus dux filius Carlomanni regis praefuit,
crudeliter vastat. Annal. Fuld.
884 Bajoarii in Italiam contra Widonem missi. Item Zuentibald Pannonias immanissime vastans, quosdam ex
Bajoariis juxta Rabam [al., Raabam] flumen incaute congressos vicit, occisisque aliis, nonnullos
comprehendit.---165 Carlomannus rex Galliae, filius Ludovici Balbi, cum multam pecuniam Nortmannis pro
pace dedisset, in venatu ab apro percussus interiit anno regni VII, et regnum Galliae ad Carolum imperatorem
rediit. Chron. Normann. Regino.---Carolus imperator in citeriore Pannonia conventum habens Zuentibaldum
ducem Marahensium per manus se dominio ejus tradentem, pacemque et servitium promittentem suscepit.
Itemque Brazlavonem ducem, qui inter Dravum et Savum fluvios Pannoniae praefuit, nihilominus se tradentem
accepit. Ipse per Carentanum in Italiam veniens, Natalem Domini Papiae celebravit. Annal. Fuld.
885 Imperator Carolus, habito in Italia conventu, Widonem ducem Spoletanum, se excusantem seque subdentem
suscepit: inde Gallias adiens susceptisque primoribus, regnum illud, ut videbatur, disponens, ad condictum cum
papa placitum Wormatiam venit. Sed papa, arrepto ad eum veniendi itinere, obiit [343]; Romaeque pro eo
Adrianus III papa CXI, sedit anno I, mensibus IV. Suppl. Lambec.---Gotafridus rex Nortmannorum, perfidiae
contra regnum Francorum insimulatus, ab ipsis accusatoribus dolo peremptus est. Hugo quoque nothus Lotharii
regis, cum incaute contra imperatorem agitaret, oculorum luce privatus est, Reg.---Pax inter Arnolfum Carentani
et Pannoniae ducem et Zuentibaldum Marahensem ducem confirmatur. Annal. Fuld.
886 Imperator, celebrato Ratisbonae Natale Domini, Italiam a papa invitatus adiit, et Liutwardum Versellensem
episcopum pro quibusdam quaerendis Romam misit. Tumultus Papiae inter cives regiosque milites gravi
utrorumque damno movetur.---Imperator habito post Pascha Papiae conventu, per Burgundiam Gallias contra
Nortmannos petiit. Ubi cum male contra eos pugnatum esset, et Heinricus marchio Neustriae occubuisset, rebus
minus prospere gestis, discessit. 166 Peringarius [al., Berengarius] dux Forojuliensis, cum Luitwardo episcopo
dissentiens, Vercellensem urbem exspoliat. Insolita inundatio autumni tempore facta, exundantibus aquis,
plurimas villas evertit et multis in montibus vias diruit, multaque mortalibus damna intulit. Romae quintus
Stephanus [344] papa CXII post Adrianum ordinatus, sedit annis VI. Annal. Fuld.
887 Imperator Carolus in Alsatia gravi infirmitate detentus jacuit et parum convalescens incisionem capitis
pertulit [345], habitoque in Alamannia conventu in villa Weibilinga [346], Peringarium ducem ad deditionem
venientem et Liutwardo episcopo satisfacientem suscepit. Mortuo Bosone, filius ejus ex filia Ludovici Italiae
imperatoris puer Ludovicus ad Carolum imperatorem veniens, benigne ab eo susceptus et in filium adoptatus est.
An. Fuld.---167 Richgarda [al., Richarda] imperatrix adulterii cum Liutwardo Vercellensi episcopo, qui apud
eam et imperatorem familiariter in palatio vigebat, ab imperatore et aliis incusata, divino judicio ab omnium se
virorum commistione integram et eatenus virginem comprobavit, quamvis jam XII annis in conjugio imperatoris
apparuerit: moxque ab eo separata in Andelahense [347] coenobium virginum a se constructum secessit, ibique
sedula in divino servitio virgo regina permansit. Annal. Met. Reg. ---Dein Carolus imperator graviter infirmatus,
mente etiam, ut videbatur, minus valuit, omnesque regni principes averso jam ab eo animo, cum apud
Franconofurt conventum habuisset, unanimiter eum deseruere, et Arnolfum fratris ejus Carlomanni filium non ex
legitima conjuge, sed tamen nobili [348] natum, Carentani scilicet ducem, super se regem constituere. Carolus
vero cum se cunctis omnino ministris, etiam et servis suis deseri, et a solo Liutperto Mogontiense archiepiscopo
adhuc vidisset sustentari, supplex jam Arnolfo munera misit, et pauca ab eo in Alamannia usque ad obitum suum
praedia postulans impetravit. Annal. Fuld. Met. Regino.
888 Carolus imperio jam privatus, Deo devote serviens in villa Alamanniae Nidinga [349] infirmatus, et, ut
quidam perhibent, a suis strangulatus. Idus Januarii vita mortali decessit, et quibusdam videntibus, coelo aperto
et lumine super eum apparente, Augiam [350] delatus juxta altare S. Mariae sepultus est. Annal. Fuld.---Arnolfo
rege Natalem Domini Paschaque Ratisbonae morante, multis regulis emergentibus, Perengarius filius Eberhardi
in Italia regem se fecit; Ruodolfus filius Conradi in Burgundia; Ludovicus filius Bosonis, et Wido filius
Lantperti, in Gallia Belgica et Provincia; Odo filius Ruodperti (Rotberti) in Gallia usque ad Ligerim, et in
Aquitania ultraque in Gallia 168 Ramnolfus [351] regium nomen nihil [forte nihilominus] invasere: e quibus Odo
Arnolfum regem Franciam petentem humiliter adiens et benigne susceptus, permisso ejus invasum retinuit
regnum. Itidem Rodolfus Ratisbonam ad eum veniens favore ejus pervasam impetravit Burgundiam [352].
Nihilominus cum Italiam vellet rex Arnolfus petere, obviam venienti Peringario, qui paulo ante cum Widone
pugna conflixerat tyranno, paucis exceptis, totam concessit Italiam. In (ea) expeditione ingens equorum
pestilentia facta. Annal Fuld. Regin.---Augiae Ruodhoho abbati Hatto succedens praefuit annis XXV, qui cellam
et basilicam sancti Georgii in insula construxit.
889 Liutpertus venerabilis omnique laude dignus Mogontiae sedis archiepiscopus hac vita decessit; cui
Sunderold successit. Calamitosus iste annus morbis ac pestilentia, aquarum inundationibus, insolitis
tempestatibus, turbinibus et grandinibus multis, fame, peste et quaquaversum bellis socialibus comprovincialium
fuit. In Thuringia torrentis modo nimbus defluens, tres in momento villas absumpsit, et CCC homines cum
pecoribus multis exstinxit. Annal. Fuld.---Arnolfus rex Zuentibaldo et Ratoldo filiis suis ex concubina natis
45

