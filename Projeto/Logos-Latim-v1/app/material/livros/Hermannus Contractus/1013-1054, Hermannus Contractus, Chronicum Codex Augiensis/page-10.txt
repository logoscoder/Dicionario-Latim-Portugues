372 Eunomius agnoscitur, a quo haeresis Eunomiana. Hier a. 373.---Burgundiones juxta Rhenum consederunt.
373 Hoc tempore docente Ambrosio Italia ad Christi fidem convertitur. Hier. a. 376.
374 Valentinianus subita sanguinis eruptione moritur, pro quo Gratianus filius cum patruo Valente regnavit.
Hier. a. 376.
375 (In marg. Valens cum Gratiano et Valentiniano ann. IV.) Gratianus XXX millia Alamannorum delevit.
Ammian. a. 378. Oros.
376 Valens legem dedit, ut monachi militarent, nolentes fustibus jussit interfici. Soz. a. 375; Hier. h. a.
377 Gothi, datis a Valente Arianis doctoribus, Ariani efficiuntur. Chron. Goth.
34 378 Valens, Arianus imperator, post multa mala sua, in Thracia trucidato a Gothis Romano exercitu, ipse
sagitta sauciatus, fugiens, et in vilem casam, cum saepe equo laberetur, deductus, insequentibusque hostibus
vivus in ipsa casa incensus, sepultura etiam caruit. Post quem Gratianus XXXIX, fratris ejus filius, cum fratre
suo Valentiniano regnavit annos VI. Hier. a. 379; al. h. a.---Hucusque Chronica Eusebii Hieronymus perduxit.
Hinc Herimannus [40].
379 Gratianus imperator ob perturbatum imperii statum Theodosium, genere Hispanum, armis, fide et religione
praecipuum, Orienti imperatorem praefecit; qui XVII annis regnans Gothos, Hunnos, Alanosque et alias gentes
plures coercuit deque tyrannis Romanorum saepe imperium vindicavit. Idat.---Priscillianus de Galliis [41]
episcopus hoc tempore sui nominis haeresim condit. Oros. Prosp.
380 Ab hoc anno Theophilus Alexandrinus episcopus paschales cyclos inchoat [42]. Ambrosius Mediolanensis
archiepiscopus multa hoc tempore sublimiter scripsit. Prosp. h. a.
35 381 Synodus secunda universalis [43] CL episcoporum Constantinopoli agitur contra Macedonium
haeresiarcham, ipsius urbis episcopum, sub Theodosio Augusto et Damaso papa. Prosp. Idat.
382 Athanaricus, rex Gothorum persecutorque Christianorum, Constantinopoli receptus a Theodosio, moritur
[44].
383 Arcadius, filius Theodosii Augusti, a patre in consortium regni assumptus, regnavit annis XXVI. Prosp.
384 Theodosio Augusto filius Honorius nascitur. Romae post Damasum papam Siricius, qui in Chronicis
Prosperi Ursinus [45] dicitur, papa XL sedit annis XIV. Prosp. Cassiod.
385 Maximus in Britannia a militibus imperator creatus, ad Gallias transfretans, Gratianum Augustum, a suis
proditum, bello victum fugavit, et Lugduni captum occidit; Valentinianumque Augustum fratrem ejus de Italia
ad Theodosium in Orientem pepulit, Victoremque filium suum imperii consortem fecit [46]. Marcellin. a. 383.
36 388 Maximus tyrannus a Theodosio et Valentiniano Augustis victus et captus, juxta Aquileiam purpura
privatus capite plectitur, et Victor filius ejus ab Arbogaste magistro militum in Galliis peremptus est, et
Valentinianus imperio restitutus. Prosp. Idat.
389 Ithacius et Ursacius episcopi ob necem Priscilliani, quem accusaverant, Ecclesiae communione privantur.
Prosp. Isid. De Viris illust.
392 Valentinianus Augustus, nimia, ut aiunt, Arbogastis austeritate vitae pertaesus, apud Viennam laqueo vitam
finivit. Pro quo Arbogastes insimulatus Eugenium in Gallia imperatorem creat. Prosp.---Hieronymus librum,
quem de viris illustribus Ecclesiae scripsit, hucusque perduxit. Marcell.
393 Theodosius imperator cum filiis Arcadio et Honorio tribus annis regnavit. Prosp.
394 Joannes anachoreta, cujus Vitam Hieronymus edidit [47], Theodosium 37 imperatorem contra Eugenium
tyrannum victorem fore praedixit. Prosp.
395 Theodosius imperator divinitus adjutus Eugenium tyrannum pugna victum peremit; et ipse eodem anno
Mediolani vita decessit, et apud S. Laurentium sepultus est; pro quo filius ejus Arcadius cum fratre Honorio
annos tredecim regnavit. Prosp.---Augustinus Ecclesiae propugnator facundissimus a Maximo veterano episcopo
Hippone-regionis Africae, adhuc vivente, ipsius urbis episcopus, quamvis invitus, ordinatur [48]. Possid.
Claudianus poeta clarus habetur. Joannes eremita migravit ad Dominum.---Hucusque Ruffinus ecclesiasticam
Historiam Eusebii Caesariensis episcopi, a se translatam, perduxit.
396 Gildo comes Africae tyrannidem inibi invasit, eam sibi usurpare praesumens. Zos.
397 Concilio Carthagini habito Hipponiense concilium roboratur. Sanctus Martinus Turonorum episcopus post
multas virtutes migravit ad Dominum anno aetatis LXXXI, episcopatus vero XXVI, cujus vitam et virtutes
Sulpitius Severus egregio edidit stylo [49]. Greg. Tur.
398 Sanctus Ambrosius Mediolanensis archiepiscopus, doctor Ecclesiae mirificus, ad Dominum migravit.
Marcell.---Romae Anastasius papa XLI sedit annis IV. Idem.---38 In Africa Gildo comes a fratre Mascezele,
Deo juvante, pugna victus interiit. Marcell. Jorn.

10

