926 Hungarii, vastata Alemannia, per totam Franciam, Alsatiam atque Galliam igne et gladio desaeviunt.
Burchardus dux occiditur, pro quo Herimannus Alemanniae dux efficitur.
927 Heriger Moguntiensis archiepiscopus obiit, pro quo Hildebertus.
929 Romae Stephanus . . . annos duos, mensem unum.
930 Ut Aug.
931 Ut Aug.
932 Henricus Hungarios in Suirbia interfecit.
934 Constantiae Conradus, genere et vita clarus, praesul ordinatus praefuit annos XLI.
935 Romae . . . mensibus II.
936 Henricus . . . apud Chutilineburg sepelitur; pro quo Otto filius ejus regnavit ferme annos XXXVIII.
937 Hungarii Franciam, Alemaniam, et Burgundiam vastantes, tandem per Italiam redierunt in Pannoniam.
Monasteria S. Galli et S. Bonifacii concremantur. Rudolfus rex Burgundiae obiit, pro quo filius ejus Conradus
regnum suscepit. Arnolfus dux Bajoariae obiit, ducatumque ejus accepit Bertolfus. Bajoarii cum multis aliis regi
Ottoni rebellant.
938 Otto rex contra Bajoarios procinctum movit, peneque omnes sibi subjugavit. Romae Stephanus . . . mensibus
IV.
939 Otto rex omnes sibi rebelles, praeter Metensem episcopum, subjugavit.
940 Otto rex Gallias contra Ludovicum regem petit. Hiems saeva et mortalitas animalium.
942 Otto et Ludovicus reges pacificantur. Romae Marinus . . . mensibus sex.
943 Hungarii Bajoarios invadentes vincuntur.
944 Terraemotus, etc., ut Aug.
945 Romae . . . ferme X. Otto rex Galliam ingreditur.
946 Apud, etc., ut Aug.
947 Bertolfus dux Bajoariae obiit, cui Henricus frater Ottonis regis in ducatu successit.
948 Hermannus dux Alemanniae obiit, cujus ducatum Lutolfus Ottonis regis filius accepit. Synodus magna . . .
facta.
949 Lothario rege . . . injuriis afflixit.
950 Otto rex Italiam petit sibique eam subjecit, et pulso Beringario dominam Adelheidem liberavit.
951 Synodus . . . ad deditionem venit. Inter alia . . . quasi candentis ferri . . . ambulans.
952 Otto rex cum filio suo Luitolfo Italiam intrat, et nuptiae regales Papia celebrantur.
953 Luitolfus dux Ottoni patri suo rebellat, sed a. sanctis episcopis reconciliati sunt.
954 Hungarii, etc., ut Aug.
955 Hungarii, totam Bajoariam depopulantes, juxta Augustam Alemanniae urbem, Deo juvante, ab Ottone rege
pugna victi immensa caede necantur IV Idus Augusti. Ex nostris etiam Conradus dux cum aliis multis occubuit.
Hungarii etiam, qui tunc effugere poterant, per totam Bajoariam trucidati sunt. Reges eorum Ratisbonae in
patibulis suspensi sunt. Romae Joannes . . . vanitati et spurcitiei fuit deditus.
956 Luitolfus dux Italiam hostiliter invadit, et Beringarium cum filio ejus fugavit.
957 Luitolfus dux Adalbertum bello vicit, et ipse eodem anno obiit, et Burchardus ducatum ejus accepit.
958 Cruces in vestibus quibusdam apparuerunt.
961 Otto rex Ottonem filium suum ex . . . apparuit.
962 Otto rex Romam veniens a Joanne seu Octaviano papa imperator coronatur, ipseque papam pro sceleribus
suis arguens, minime eum potuit corrigere.
963 Otto imperator, Natalem Domini Papiae moratus, iterum Romam venit pro sceleribus Joannis papae
dijudicandis. Sed eodem Joanne imperatorem in Campaniam fugiente, in ejus locum a Romanis et imperatore
vir. . . ordinatus est [634].
964 Romani Leonem papam expellunt, mortuoque Joanne papa priore, Benedictus diaconus a Romanis, nolente
imperatore, ordinatur sui nominis quintus, papa CXXXV, et sedit menses duos. Et civitas ab imperatore obsessa
est et tanta fame oppressa ut modius furfuris veniret XXX denariis. Nec multo post, dedita urbe traditoque
Benedicto, imperator papam Leonem restituit et Romanos ei fidem per sacramentum promittere coegit.
965 Imperator de Italia redit, et Burchardus dux Suevorum in Italia rebelles imperatori vicit.
966 Romae defuncto Leone, Joannes tredecimus, prius Narniensis episcopus, ordinatus est.
82

