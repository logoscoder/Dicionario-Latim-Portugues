visa. Marcell.---Pugna inter Gundericum Wandalorum regem et Ermenricum [al., Hermericum] Suevorum
regem facta. Idat. a. seq.
419 Honorius Augustus Constantium ducem in consortium imperii assumit. Idat. a. 421.---Romae Bonifacius
papa XLIV sedit annis IV, cum quo ab aliis papa ordinatur Eulalius. Quo ab Augustis dejecto, Bonifacius in sede
firmatus sua etiam decreta constituit, et ecclesiam S. Felicitatis et S. Silvani in Urbe construxit [59]. Anast.
Prosp.---Constantius imperator pacem cum Wallia rege Gothorum firmat, data ei cum aliquot urbibus ad
inhabitandum Aquitania secunda. Prosp. Idat.
420 Wallia rege Gothorum mortuo Theodericus successit. Isid. a. 419.---Bethlehem Hieronymus presbyter,
doctor et interpres incomparabilis Scripturarum anno aetatis XCI obiit. Prosp. Bed.---Alani a Gothis adeo caede
domiti ut, regio nomine neglecto, Gunderico regi Wandalorum se tuendos submitterent. Greg. Tur., Idat. a. 418.
43 421 Constantius imperator Ravennae moritur. Idat. Prosper.---Bellum inter Wandalos et Gothos oritur. Idat.
422 Exercitus contra Wandalos duce Castino ad Hispanias Gothis auxilium mittitur; a quo offensus Bonifacius,
vir bellicosus, secedens ad Africam se contulit. Wandali vero ad desperationem coacti, Castino incaute manum
conserente, victores effecti sunt. Prosp. Idat.
423 Placidia Augusta, a fratre Honorio pulsa, cum filio Valentiniano ad Theodosium Augustum in Orientem
proficiscitur. Prosp.---Romae Coelestinus papa XLV sedit annis novem, qui plurima in Ecclesia fecit statuta, et
basilicam Julii in Urbe constructam dedicavit. Anast. Marcell. mel. a. 421.---Honorius imperator Occidentis
Ravennae moritur, et Joannes tyrannus regnum ejus occupat. Theodosius imperator Orientis post mortem patrui
sui Honorii regnavit annos XXVI. Prosp. an. XXVII.
424 Theodosius Valentinianum amitae suae Placidiae filium Caesarem faciens, ad regnum Occidentis cum matre
possidendum remittit. Prosp. Cass.---Joannes tyrannus Africam contra Bonifacium petiit. Idat.
425 Valentinianus cum matre Joannem a suis exstinctum oppressit, regnum Occidentis recepit, Castinum Joanni
faventem exsilio damnavit, Aetio patricio, quia Hunnos evocatos reverti fecerat, veniam dedit. Prosp. Marcell.
426 Patroclus Arelatensis episcopus a tribuno quodam barbaro innocens trucidatus est. Prosp.---Gundericus rex
Wandalorum Dei judicio percussus moritur, eique Geisericus [al., Gensericus] tyrannus Arianusque haereticus et
catholicorum crudelis persecutor successit. Idat. a. 428.
44 427 Bonifacius in Africa pollens duces quosdam contra se dimicantes occidit; contra quem evocatis barbaris
mare ad id tempus ignotum pervium efficitur. Unde gens effera Wandalorum, de Hispaniis exclusa a Gothis,
freto trajecto Africam invadens, gladio, praeda et igne miserabiliter debacchatur, interfecto prius Ermengario
[Idatio Hermigarius] rege Suevorum, postquam in Hispania XIX annis debacchati sunt. Idat., al. a. 429.
428 Nestorius, episcopus Constantinopolitanus, duas in Christo personas praedicans hominemque purum ex
Virgine natum deitatem postea accepisse affirmans, a Cyrillo Alexandrino episcopo et papa Coelestino haereseos
arguitur. Prosp.---Aetius comes Romanus, multis Francorum caesis, partem Galliarum, quam pervasam
tenuerant, recepit. Prosp. Idat.
429 Actius magister militum et patricius factus est. Prosp.---Agricola haereticus Pelagianista Britannias suo
inficit errore; unde S. Germanus Antissiodorensis episcopus, a Coelestino papa illo missus haeresim expugnavit
plurimisque saluti fuit. Prosp. Bed. hist. Angl.
430 S. Augustinus Hypponensis episcopus, Ecclesiae Christi et catholicae fidei propugnator et defensor
invictissimus, in civitate sua a barbaris obsessus, cum inter ipsas obsidionis angustias pro Ecclesia sollicitus
Juliani argutiis pro gratia Dei oppugnans respondisset, ipsa Dei gratia, ne ruinam suorum videret, subtractus, V
Kal. Sept. migravit ad Dominum anno aetatis LXXVI, episcopatus vero seu presbyteratus XL. Prosp. Bed. chr.
431 Tertia synodus universalis CC episcoporum apud Ephesum congregatur sub Coelestino papa, ubi inter alias
haereses Nestorius cum secta sua damnatur.
45 Palladius ad Scotos, Christo credentes, a Coelestino papa primus episcopus mittitur [60]. Prosp. Beda. hist.
Angl.
432 Romae Xistus papa XLVI sedit annis VIII; qui accusatus a Basso quodam, ventilata in synodo causa, ab
episcopis LVI purgatus et Bassus damnatus est. Bonifacius, de Africa reversus et magister militum factus, cum
Aetio pugnavit et vicit, et post paucos dies morbo absumptus est. Aetius vero inimicos fugiens Dalmatias
Pannoniasque petiit et Hunnorum auxilio gratiam principum pristinamque dignitatem recepit. Prosp. Marcell.
433 Burgundiones ab Aetio pugna victi sunt. Idat. a. 436.---Hoc tempore Xistus papa ecclesiam sanctae Mariae,
quae Liberii dicebatur, et ecclesiam sancti Laurentii in Urbe construxit, confessionem sancti Petri itemque sancti
Laurentii adornavit. Valentinianus quoque Augustus multa ecclesiis dona dedit et confessionem sancti Pauli
construxit. Petrus etiam episcopus sanctae Sabinae ecclesiam fecit. Beda. chr. Anast.
434 Wandali jam nono anno Africam infestantes, pactum a Romanis postulant. Prosp.

12

