419 Honorius Aug. Constantium ducem consortem facit imperii. Romae Bonifacius papa XLIV sedit annis
quatuor, qui etiam quatuor decreta fecit: cum quo ab aliis papa ordinatur Eulalius, qui tamen ab Augusto
deponitur.
420 Bethlehem Hieronymus presbyter, egregius interpres, anno aetatis XCI obiit [612].
421 Constantius imp. Ravennae moritur.
423 Romae Coelestinus papa XLV sedit annis IX, qui XXII capitula decretalia episcopis Galliarum scripsit.--Placidia Augusta a fratre Honorio pulsa, ad Theodosium in Orientem proficiscitur. Honorius imperator
Occidentis moritur, et Joannes tyrannus regnum ejus occupavit.
424 Theodosius . . . remittit, ut Aug.
425 Valentinianus cum matre Joannem tyrannum Ravennae oppressit.
426 Patroclus . . . trucidatur, ut Aug.
427 Bonifacius . . . pervium efficitur, ut Aug.; caetera desunt.
428 Nestorius . . . arguitur, ut Aug.
429 Agricola . . . inficit errore.
430 S. Augustinus Hipponensis episcopus, in civitate sua a barbaris obsessus, cum intra ipsas angustias
obsidionis pro Ecclesia sollicitus, Juliani argutiis pro gratia Dei pugnans, etc., ut Aug
431 Tertia synodus . . . damnatur, et duodecim capita contra eamdent scribuntur.
432 Romae Xistus papa XLVI sedit annis VIII.
433 Valentinianus Aug. multa ecclesiis dona dedit.
434 Wandali jam novem annos Africam, etc., ut Aug.
435 Pax cum Wandalis facta.
436 Gothi Narbonam obsessam fame premunt.
437 Bellum a Romanis contra Gothos geritur.
438 His temporibus S. Prosper, Regiensis episcopus, contra librum Cassiani de Protectione Dei scripsit, in quo
eumdem liberum arbitrium nimis extulisse probavit [613]. Marcell.
439 Julianus Arelatensis [614] episcopus, Pelagianista jactantissimus, Ecclesiae communioni subrepere tentans,
a Xisto papa denuo damnatur. Prosp.
440 Romae defuncto Xisto, Leo, vir doctrina et moribus insignis, papa LXVII sedit annis XXII, qui
Eutychianam et Nestorianam haereses condemnavit et XLIX decreta conscripsit.
441 Theodosius imp. contra Wandalos per duces suos bellum movet.
443 Sanctus . . . successit. Leo papa multos in urbe Manichaeos publicavit, et libros eorum incendit. Idem
constituit ut monacha velamen capitis ab episcopo benedictum nullatenus acciperet, nisi prius virginitas illius
probata foret. Unde et Augustinus asserit, nec illam inter virgines consecrandam fore, si qua esset et ante
baptismum corrupta. Anast.
444 Attila rex Hunnorum Bledam fratrem suum regnique consortem interemit. De hujus anni Pascha, etc., ut
Aug.
445 His temporibus Leo papa inter alia bona basilicas SS. Petri et Pauli renovavit.
446 Apud Ephesum Septem Dormientes, etc., ut Aug.
447 Eutyches . . . Theodosio Juniore Aug . . . legatos misit, ut Aug.
448 Theodosius imp . . . , pro se misit.
449 Iterum catholici ab imperatore Theodosio ad audientiam vocati.
450 Leo papa . . . curavit. Theodosius imperator moritur, pro quo Martianus Orientis imperium adeptus et
septem annis regnans, Eutychetem cum suis sequacibus damnat. Placidia Augusta obiit. Romani Aetio duce
Gothis auxiliatoribus Attilam vicerunt regem Hunnorum.
451 Attila rex collectis viribus Aquileiam magna vi cepit; ad quem Valentinianus imperator, Leonem papam
mittens, pacem cum eo fecit.
452 Attila rex Hunnorum in suis sedibus moritur. Hoc tempore quarta synodus . . . congregatur, ibique damnatis
haereticis XXVII canones statuerunt.
453 Valentinianus imp. Aetium patricium manu sua in palatio fraudulenter occidit.
454 Valentinianus imp. in campo Martio ab amicis Aetii interimitur; pro quo Maximus invadens imperium, infra
duos menses a militibus occiditur. Post quem Avitus sumpsit imperium.---Ipso anno Gensericus rex Wandalorum
Romam cunctis opibus exspoliat.
69

