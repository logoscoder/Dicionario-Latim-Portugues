[224]

Hoc ultimum spectat ad annum sequentem.

Locum indicat Gottwicensis codex, nempe Campidonam. Vid. Bolland., t. II. Maii ad diem 10, et Mabill.
Annal. Bened., t. II, p. 228, seq.; it. t. IV, p. 448.
[225]

[226]

Rotgaudus, seu Rotgausus, dux erat Foro-Juliensis. Vid. Cointii Annal. ad h. 2.

[227]

Vid. Bolland. 30 April.

Intelligitur hic concilium Nicaenum II, an. 787, pro cultu SS. imaginum habitum, et a Patribus
Francofordiensibus perperam intellectum. Conc. Germ. t. I, p. 288.
[228]

[229]

Scilicet VIII Kal. Jan., cui altera mox die successit Leo; quod adeo adhuc ad finem prioris anni pertinet.

[230]

Codex Gottwicensis: Gerolt Pussinius signifer Caroli in pugna occiditur ab Hunnis. Suspicabar scriptorem,
litterarum similitudine deceptum, Pussinius exarasse pro piissimus, quod habet Mellicensis: verum Martinierius
in Lexico testatur Geroldum hunc Hildegardis reginae fratrem, Bajoariae ac Sueviae praefectum, arcem in monte
Bussen habuisse, atque se ab eo comitem de Bussen seu Bussinium nuncupasse.
Firmari id videtur ex qualicunque charta Caroli magni pro monasterio Augiensi data Wormatiae an. 811, in qua
memoratur Bertholdus comes Bussensis, Geroldi nostri filius, qui tenuerit praefecturas Tirmendingensem,
Oeffingensem, Unlingensem, Altheimensem et aliorum locorum ad eas pertinentium, quive in illo montis Bussen
tractu siti sunt. Hildegardis regina, Geroldi soror, abneptis erat Godefridi ducis Alemannorum, teste Thegano de
vita Ludovici Pii c. 2. (Duchesne Script. Franc., t. II p. 274), filia scilicet Immae, quam genuit Nebi princeps, de
quo supra ad an. 724, qui patrem habebat Punchingum Gothefridi Alemanniae ducis filium; unde ipsa ex
nobilissimo genere Suevorum orta dicitur coaevis scriptoribus, qui tamen ejus patrem haud nominant. Geroldum
vero ejus fratrem fuisse constat ex visione Wetini Augiensis monachi a Walafrido Strabo an. 825 scripta (Canisii
Lect. antiq., t. II, l. II, p. 73), ubi simul ejus epitaphium habetur, quod illum Kalendis Septembris peremptum
memorat. Alium quoque Hildigardae reginae fratrem Uldaricum seu Puldericum sistit anonymus San Gallensis
monachus, l. II De gestis Caroli M. a. 14 (Duchesne, t. II, p. 107, et Bouquet, t. V, p. 104), quin tamen ejus
dignitatem exprimat. Suevorum regulum appellat Adlzreitter, p. I, l. VIII, n. 23, plurimis, juxta citatum
anonymum, in Oriente et Occidente opibus et honoribus auctum. Forte is ipse est Odalrih comes ad d. 3 Febr.
notatus in Necrologio Augiensi. Geroldum quoque Pussenium comitem ex Augiensibus Annalibus nominat
Raderus in Bavaria Sancta, p. 76. De eo plura affert Cointius, Annal. Franc., t. VI, p. 22. De patre vero Geroldi et
Hildegardis altum apud scriptores silentium, ex quibus id unum constat, nobilissimum Suevum seu Alemannum
fuisse, quem unus, quod sciam, Bruschius (Chronol. monast. Germ. p. 65) Hildebrandum potentissimum
Suevorum ducem appellat, patrem Hildegardis conjugis Caroli M., et Adelindae, quae Bucchaugiense
coenobium condidit. Cum vero ex Hermanno, ad an. 902, hic parthenon ab Adelinda primum ineunte saeculo X
sit fundatus, assertum istud a se ipso corruit.
Mabillonius, annal. t. II, p. 390, exinde suspicatur Eginonem prius fuisse monachum Augiensem; de quo
tamen praeter nomen nil habet Ughellus, Ital. Sac. t. V, p. 740. Poterat facile a Carolo M. Longobardis tunc
imperante ex dilecta sibi Augia Veronensibus episcopus dari Egino: qui utrum jam hoc anno episcopatu relicto in
Augiam concesserit, ac cellam inferiorem ibi condiderit, ut asserit D. Wendenthal, Austr. Sac. p. 1, p. 106,
incertum adhuc est; ipsum saltem a. 796 synodo Forojuliensi interfuisse testatur Cointius, Annal., t. VI, p. 546.
Juxta Panvinium tamen circa ann. 800 jam episcopus erat Rataldus seu Ratoldus, quo procurante S. Zenonis
basilicam si non aedificavit, restauravit saltem Pippinus Italiae rex.
[231]

[232]

Gottwicensis diem mortis addit secundo Nonas Junii.

[233]

Qui ad priorem adhuc annum nostro computandi modo pertinebat.

100

