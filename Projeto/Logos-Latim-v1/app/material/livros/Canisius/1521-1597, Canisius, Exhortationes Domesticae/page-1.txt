EXHORTATIONES
DOMESTICAE
S. PETRUS CANISIUS SI
DOCTOR ECCLESIAE

De Pentecoste
Haec tria suppono indubitata: 1. christianos omnes obligari ad festa Ecclesiae observanda multoque magis
religiosos; 2. inter omnia festa, magis observanda, quae magis solemnia, quia fundata in Veteri et Novo
Testamento et inde ab initio a fidelibus semper solemniter observata; 3. Pentecosten esse unum ex hujusmodi
principalibus festis totius anni. Pentecoste est proprium festum Spiritus Sancti, quia hodie se orbi manifestavit
visibilibus signis et maximis miraculis, quae facta sunt, cum in Apostolis, primis Evangelii praedicatoribus, tum
in primis christianis, et quia per ejus adventum res omnis christiana suum accepit exordium, Ecclesia fundata et
lex gratiae promulgata, juxta illud: De Sion exibit lex et verbum Domini de Jerusalem (Is. 2, 3). Dico, hodie
praecipue nobis meditandum esse:
I. QUOMODO SPIRITUS SANCTUS AD PRIMOS DISCIPULOS A TRINITATE MITTATUR ET A PRIMIS
FIDELIBUS IN JERUSALEM ACCIPIATUR.
II. QUOMODO EADEM TRINITAS ADHUC MITTAT EUMDEM SPIRITUM ET NOS ILLUM ACCIPERE
DEBEAMUS, quia est festum de missione et acceptione Spiritus Sancti, tertiae personae in divinis, omnibus
necessariae, qui a Patre creati et a Filio redempti sunt, ut meritorum Christi et justitiae christianae participes
fiant.
I. Spiritus Sanctus est et fuit semper fons bonorum et donorum omnium, quae in ipsis fidelibus inveniuntur.
Haud dubie fuit in prophetis et credentibus Veteris Testamenti, sed aliter missus est in Apostolos et primos
Christi fideles :
1. Cum visibili externoque signo ignis et linguarum ignearum.
2. Missus patenter, ut etiam cives Hierosolymitani admirarentur et tota domus commoveretur.
3. Missus cum ineffabilibus donis: repleti sunt enim omnes Spiritu Sancto et coeperunt loqui variis linguis et ab
omnibus intelligebantur nationibus.
4. Missus efficaciter, operans in praedicatoribus et auditoribus, non sine multis miraculis passim editis.
5. Missus est ad confirmandos Apostolos in gratia.
6. Missus ad illuminandos et instruendos ignorantes, ad confortandos timidos, ad fundandam et regendam
Ecclesiam, ad gentes omnes convertendas.
7. Missus denique, ut faceret Apostolos piscatores hominum et patres omnium fidelium.
II. Spiritus Sanctus hodiedum quidem non amplius mittitur visibiliter, sicut in die Pentecostes missus fuit, nec
operatur visibiliter illa mirabilia, quae fecit in Apostolis; nec enim opus est signis externis, sicut tunc opus erat.
Mittitur autem adhuc nunc quotidie et operatur invisibiliter, quae tunc visibiliter fecit. Spiritus enim Sanctus est,
1

