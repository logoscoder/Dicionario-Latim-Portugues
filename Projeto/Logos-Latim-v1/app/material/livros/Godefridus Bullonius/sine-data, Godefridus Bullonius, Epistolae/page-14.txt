Godefridus Bullonius - Epistolae
[0389] {main}
GODEFRIDI REGIS EPISTOLAE.

EPISTOLA PRIMA. PRINCIPIS ANTIOCHIAE AD GODEFRIDUM BOEMUNDI. (Anno
1096, Mai.) Ut Graecorum versutiam et dolos caveat. [WILL. TYR. l. II, n. 10.] [0389B]
Noveris, vivorum optime, quod tibi contra feram pessimam et cum homine nequam incumbit
negotium, cujus propositum est semper fallere et omnem Latinorum nationem usque ad mortem modis omnibus
persequi; et quod de eo recte sentiam, tuo quoque aliquando approbabitur judicio. Novi enim Graecorum
malitiam et odium adversus Latinorum nomen pertinax et obstinatum. Cede ergo, si placet, urbe relicta, ad partes
Adrianopolitanas, vel circa Philippopolim, et legiones tibi a Domino commissas, [0389C] in locis uberibus,
alimentis et otio praecipe recreari. Ego autem, auctore Domino, circa veris initium festinus adero, consilium et
auxilium fraterna charitate, tanquam domino meo, contra impium Graecorum principem ministraturus.

EPISTOLA II. GODEFRIDI AD BOEMUNDUM. (Anno et mens. eod.) Ad praecedentem
responsoria.
Novi, dilectissime frater, et fama referente pridem edoctus sum quod odio inexorabili Graecorum
astutiae populum semper nostrum persequi ardentissime studuerunt, et si quid mihi defuit prius ad scientiam,
quotidie per experimentum addisco plenius; nec dubito quin justo zelo adversus eos movearis, [0389D] et de
eorum nequitia recte sentias. Sed Dei timorem habens prae oculis, et propositum meum considerans, arma
infidelibus debita in populum convertere Christianum reformido. Adventum tamen tuum nobis desiderabilem, et
aliorum principum Deo devotorum praesentiam avidissime Deo amabilis, qui nobiscum est, exspectat exercitus.

EPISTOLA III. BOEMUNDI, RAYMUNDI S. AEGIDII, GODEFRIDI, ROBERTI COMITIS
NORTHMANNIAE, ROBERTI COMITIS FLANDRENSIS, EUSTACHII COMITIS BOLONIAE AD
URBANUM PAPAM. (Anno 1098, Sept.) De obsidione et expugnatione Antiochiae. [0390B]
[Vide in Urbano II, Patr. t. CL, col. 551.]

EPISTOLA IV. BOEMUNDI, RAIMUNDI COMITIS SANCTI AEGIDII, GODEFRIDI DUCIS,
ET HUGONIS MAGNI AD UNIVERSOS CHRISTI FIDELES. (Anno 1098.) De pace inita cum imperatore
Constantinopolitano, deque victoriis ab exercitu Christianorum reportatis in Turcas. [MARTENE, Ampliss.
Collect., t. I, p. 568, ex ms. monasterii S. Theoderici.] [0390C]
BOEMUNDUS, filius Roberti, atque RAYMUNDUS, comes S. Aegidii, simulque
GODEFRIDUS dux, atque HUGO MAGNUS, majoribus et minoribus totius orbis catholicae fidei cultoribus
vitam adipisci perpetuam.
Ut notum sit omnibus qualiter inter nos et imperatorem facta sit pax, et quomodo in terra
Sarracenorum nobis postquam illuc venimus evenit, dirigimus ad vos hunc nostrum legatum, qui omnia quae
apud nos facta sunt vobis per ordinem diligenter edisserat. Primum dicendum est quod imperator medio mense
Maio dedit nobis fiducias atque securitatem cum juramento, dando etiam nobis obsides, [0390D] scilicet
nepotem atque generum suum, adjungensque in his quod nemini peregrinorum S. Sepulcri contumeliam amplius
inferre conaretur. Postea misit proprium suum . . . per omnem terram suam, dirigens eum usque ad Duratium,
jussit ut aliquem peregrinum tangere in malo nemo ausus esset. Quod si quis hoc infringeret, suspendii poenam
illico [0391A] digne subiret. Quid plura? modo revertamur ad ea quibus maximo gaudio vestra repleri debent
corda. In fine vero mensis Maii praelium cum Turcis fieri stabilivimus. Illos autem Deo gratias devicimus. Ex
14

