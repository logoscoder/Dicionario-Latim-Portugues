Godefridus Bullonius - Diplomata
[0391] {main}
GODEFRIDI REGIS DIPLOMATA.

Praeceptum Godefridi ducis pro cella Satanacensi [(70)] {foot}
[0391D] Stenai.â€” Ecclesiam S. Dagoberti martyris, apud Satanacum sitam et ab Arnulfo comite
occupatam, Gorziensibus monachis restituit. (Anno 1093). [MARTEN., Anecd., t. l, p. 162]. [0391D]
In nomine sanctae et individuae Trinitatis, Patris, [0392D] et Filii, et Spiritus sancti.
GODEFRIDUS, divina propitiante gratia, dux et marchio.
Justum et utile nobis esse scire et considerare debemus: ut, quoniam saecularis militiae negotii
occupati divinis intendere, prout expedit, nequaquam valemus, saltem Deo et sanctis peculiarius in monasteriis
Deo servientibus consilium nostrum [0393A] et auxilium exhibentes, per hoc beneficentiae eorum pariterque
mercedis, ipso Deo donante, participes existere valeamus. Unde notum esse volumus sanctae universalis
Ecclesiae filiis fidelibus, tam futuris quam praesentibus, quia dux Godefridus avus meus cum Beatrice uxore sua
apud Sathanacum juris sui villam, in ecclesia sancti martyris Dagoberti pro suarum animarum remedio monachos
de monasterio Sancti Gorgonii constituerunt, eisque inter alia ad supplementum victus et vestitus ecclesiam
villae Mosaci, quae sine contradictione suae proprietatis erat, legaliter condonaverunt; quam etiam ipsi monachi
tota vita ipsius avi mei et filii sui avunculi mei quiete et pacifice possederunt. Postquam vero ipsis defunctis in
nostras manus honor eorum per successionem [0393B] devenit, et pene omnis regio ipsis ante subjecta in odium
nostri atque inimicitias gratuitas conjuravit, ipsi tunc hostes nostri, causa odii in nos assumpti, in ipsos quoque
monachos insurrexerunt, eisque per summam injustitiam atque violentiam ipsam ecclesiam de manibus
abstulerunt, atque alteri in beneficium tradiderunt, multisque annis, usquedum videlicet erga nos in gratiam
redirent, coeptam injustitiam Deo sanctisque sibi famulantibus intulerunt. Super qua re cum apud Sathanacum,
nobis praesentibus, quaestio oborta fuisset, et ipsis etiam coessentibus qui ipsam violentiam exercebant, concio
monachorum nos super hac interpellari coepisset, seque jam super hoc apud synodum Treverensem
proclamationem fecisse, et judicio synodali [0393C] ipsam ecclesiam suo juri adjudicatam fuisse et auctoritate
pontificali pacem et quietem possidendi sibi imperatam esse dixisset, simulque adhuc superesse testes qui
praedictae donationi avi mei interfuissent efficaciter affirmasset, ipsos testes undique evocari et ante nos
coadunari effecimus, et ipsis testificantibus vera esse quae ipsi asseverabant omni parte reperimus. Quibus
omnibus auditis et diligentius consideratis, visum est nobis comitem Arnulfum qui princeps ipsorum fuerat
ecclesiae pervasorum, sub nomine sacramenti et fidei conjurare, utrumnam haec omnia cognosceret vera esse, an
potius ea vel vellet vel posset veraciter impugnare. Qui sine ipsa adjuratione confessus est. Haec ita, ut diximus,
acta esse, seque et interfuisse, et audisse, [0393D] et vidisse et, ipso avo meo hanc donationem faciente, [0394A]
laudasse. Hac ejus confessione percepta, subsequenter eum monuimus, ut sancto et nobis exinde faceret quod
facere jure deberet, et ipsam invasionem coram Deo et sanctis emendans, deinceps ab ipsa ecclesia cum omnibus
sibi subjectis perpetualiter abstineret, et ipse jure obniti non valens, ad opus Dei et S. Dagoberti sibique
deservientium monachorum ipsam ecclesiam nobis integre et sine omni in posterum reclamatione reddidit, et
verpivit, et nobis ipsius ecclesiae donum sancto Dagoberto super altare restituentibus, ipse spontaneus interfuit et
laudavit. Unde ut haec rerum gestarum memoria per tempora succedentia firma permaneat et inconvulsa, hanc
descriptionem memorialem fieri jussimus, et sigilli nostri impressione ac [0394B] testium idoneorum affixione
roborari statuimus.
Signum Godefridi Dei gratia ducis et marchionis. S. Amalrici. S. Simonis fratris sui. S. Valteri. S.
Attonis. S. Dudonis. S. Gerardi. Signum Hembardi. S. Helberti. S. Arnulfi. S. Aleranni. Signum Simonis.
Signum Ursionis, S. Heriberti, S. Hagineri, S. Oilardi, S. Guigfridi, S. Franconis, S. Hugonis, S. Harmanni.
Acta Bullioni anno Dominicae Incarnationis 1093 indictione I, anno regni Henrici quarti
XXXVII, imperii X, pontificante domno Fulberto Trevirorum, archiepiscopo, anno sui pontificatus X [(71)]
{foot}
[0393D] Hanc chartam edidit Miraeus in notitia ecclesiarum Belgii, sed valde truncatam et cum
nonnullis mendis, integram hic ex chartario Gorziensi et sanam damus..
1

