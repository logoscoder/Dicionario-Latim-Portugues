Quoniam quidem negotiis saecularibus satis superque detenti, divinis prout necesse est intendere
non valemus, et per hoc temporalia emolumenta spectantes, animarum statum, quod nobis valde formidabile est,
negligere non timemus, operae pretium est nobis saltem Deo regulariter servientium utilitatibus providere:
quatenus, ipsis pro nobis orantibus, mercedis eorum apud Deum in aliquo participes valeamus existere.
Unde ego et frater meus Balduinus notum facimus omnibus nunc vel futuris temporibus sanctae
[0395D] Ecclesiae filiis et fidelibus quod ecclesia apud Sathanacum olim villam, nunc castellum, in honore S.
Dagoberti martyris constructa, temporibus priscis, ab avo nostro duce Godefrido Barbato et Beatrice [0396A]
[(75)] {foot}
[0395D] Beatrix, Frederici II Lotharingiae Mosellani ducis filia, primum Bonifacio Tusciae
marchioni, post Godefrido Magno seu Barbato, utriusque Lotharingiae duci nupsit. Ex Bonifatio Mathildem, et
ex Godefrido Magno genuit Godefridum Gibbosum, Lotharingiae [0396D] inferioris ducem, et Idam Eustathii II
comitis Boloniensis conjugem, Godefridi Bullonii matrem. Mathildis virilis animi mulier, anno 1077 et 1102
varia Tusciae et Liguriae oppida S. Romanae Ecclesiae dono dedit, quae hodie patrimonium S. Petri
nuncupantur. Anno 1115 e vita decessit, his quidem nupta, primum Godefrido Gibboso supra nominato, post,
ann. 1089, Welphoni, Welphonis IV Bajoariae ducis filio, Azonis marchionis Ferriarensis nepoti, sed semper
intacta, ut Bertholdus, Domnizo, Leo Ostiensis, et scriptor Chronici de Guelfis, tom. II, Canisii, narrant. conjuge
sua, S. Gorgonio Gorziensi et Henrico ipsius loci abbati venerando, et monachis ipsius, cum omnibus
appendiciis suis donata, et ab ejus filio Godefrido similiter duce, nostroque avunculo, tota vita sua laudata; sed
postea nobis in eorum haereditatem succedentibus, et multis gravibusque contra nos excitatis bellorum
tumultibus, ex uno ab hostibus nostris, occasione nostri odii, per circuitum suum direpta est et vastata; ex alio,
nobis in ejusmodi tempestatibus occupatis, non ita ut dignum et necessarium fuerat, provisa est et defensa.
Quapropter monachis, qui ibi dispositi erant, penurias aliquantas patientibus, et super hoc
quibusdam honestis hominibus apud nostram audientiam [0396B] querimoniam facientibus, statuimus dominum
Warnerum, Gorziensem abbatem, praedicti Henrici successorem, ad nos cum suis fratribus convocare; et consilio
inter nos communicato, justum et utile visum est per nostram et ejus donationem ipsorum fratrum Sathanaci
commorantium substantiam multiplicari et crescere; quatenus dum minus rerum temporalium sollicitudinibus
occuparentur, divini servitii studiis efficacius insistere animarentur.
Praedictus ergo abbas cum consilio fratrum suorum, ad supplementum substantiae, quidquid
Ecclesia Gorziensis in Gaudiaco villa, super fluvium Mosellam sita, possidebat, contulit et perpetuo
possidendum rata donatione firmavit, scilicet in ecclesia, [0396C] decimis, vineis, campis, pratis, pascuis, silvis,
terris, et suis omnibus pertinentiis; accepto tamen navali transitu et reditu, qui ibi inter monasterium et civitatem
decurrit.
Nos autem quidquid primum praescriptus avus noster Godefridus Barbatus, et conjux sua Beatrix,
ad ecclesiam ipsam et monachorum in ea Deo famulantium sustinentiam et utilitatem contulerat, et postea vel
quorumdam praesumptio hostilis abstulerat, vel nostra occupatio et auxilii indigentia etiam a nostris contra ipsos
violenter teneri pertulerat, porrectis simul manibus, scilicet ego Godefridus dux et frater meus Balduinus, integre
et absolute reddidimus; utque deinceps in perpetuum fratres praedicto loco deservientes pacifice illud, et absque
cujusquam [0396D] inquietudine teneant, per manus liberorum fidejussorum, super altare S. Gorgonii donum
ipsum poni et vestitura legali confirmari effecimus: scilicet ecclesiam S. Dagoberti, cum domo quae [0397A]
vulgo cella vocatur et cum omnibus ab antiquitate appendiciis suis in decimis, pratis, silvis, terris cultis et
incultis, viridariis, molendinis, aquis, piscationibus, acquisitis et acquirendis et omnibus quae quocunque modo
nominari possunt pertinentiis, simulque ecclesiam de Mosaco, cum omnibus utilitatibus suis, et omnibus, quae
praedictus avus meus superaddidit, donationibus praelibatis.
Praeterea ne quis unquam huic nostrae constitutioni et vestiturae legali audeat refragari, nostra et
omnium successorum nostrorum auctoritate et banno prohibemus et interdicimus, et quidpiam late
praesumpserit, ad divinum eos judicium provocamus.
[0398A] Ut etiam haec nostra statuta rata et inconvulsa permaneant, hanc memorialem
descriptionem fieri jussimus, et sigilli nostri impressione, testiumque idoneorum affixione signavimus.
Signum Godefridi ducis qui hanc chartam describi fecit.

3

