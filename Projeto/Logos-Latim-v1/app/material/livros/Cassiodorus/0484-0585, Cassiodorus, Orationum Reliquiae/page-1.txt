[Cassiodori Orationum Reliquiae.]
1.
tenuis munera laudatoris. et cum desiderio vestro de illo satisfieri cupitis, inmensae praedicationis obsequia
postulatis. O quam nimium est amorem publicum ieiuna oratione saturare et quam arduum de celsis principibus
humiles loqui: ut quos vestra solet oratio comere, audiant incauta desideriis vota laudare.
Sed iustitiam vestram postulo, proceres viri, ne ab uno exigatis, quod debetur ab omnibus. caret culpa necessitas:
nec possum solus in reatum vocari, cum omnes insolubiliter videntur obnoxii. habemus quandam dei iustitiam:
quis a me postulet infinita? quis exigat, quae numerare non sufficit? repetitio nisi explicabilis non tenet
debitorem; inmensa semper absolvunt et magnitudo rerum respuit conpensationis angustum. partimini ergo,
principes viri, ut quibus satisfacere cuncta non possumus, eis offeramus devotis viribus quae valemus. quis enim
momentis omne recolligat, quod tot saeculis manus larga profundit? hoc sacrarium vestris implet honoribus,
plebem statutis pascit inpensis, provincias iustitiae serenitate tranquillat, frenat superbas gentes imperio: et illud
ad solum videtur esse confusum, quod ab eius regno cognoscitur alienum.
Macte, infatigabilis triumphator, quo pugnante fessa rei publicae membra reparantur et ad saecula nostra antiqua
beatitudo revertitur. Galliam quondam fuisse Romanam solis tantum legebamus annalibus: aetas non erat iuncta
notitiae, credulitas incerta vagabatur ***
Pyrro testante praeconium; in quo tantum valuere virtutes, ut eum in acie positus laudaret inimicus. Regulum
affectata poena concelebrat; Deciorum famam mors devota vivificat; Fabius efficaci cunctatione laudatur; quid
Catonem repetam disciplinarum libros moribus transeuntem? vel nostrum Tullium armis omnibus eloquentiae
viribus fortiorem? quos mihi tam difficile est numerare, ut vobis facile datum est felicitate superasse. Gratum
quidem orationi nostrae opus in laude priscorum, quorum laboribus consistit imperium; sed tantum est praesentis
boni publici decus, ut feliciter maiores suos inumbret fortunata successio et posteritati libenter cedant, qui suis
saeculis omnia humana transcenderant. nam, ut Aventini turbam civica dissensione pollutam et volubilis urnae
vertiginem totumque in Campo venale taceamus: paresne fuerunt in religione maiores, cum simulacris sensu
carentibus rationabiles subplicarent? petebantur vitae remedia, quae vitae munera non habebant; et, si causam
antiquae foeditatis excutias, plus ille poterat, qui rogabat. Veniat nunc vetustas ad medium et, si audet,
prudentiam sibi cum nostris vindicet, quae divina nescivit.
Iactent se prisci consules praepetum initiati semper auspiciis, qui motus avium quam hominum iudicia
captaverunt: firmabat trepidum candidatum errans volatus; et iudicium erat publicum, quod venisset ad casum. et
nos gloriamur de sententia boni principis; laetamur de consensu senatus ***
[*]
Hinc est, clementissime domine, quod te populi non patiuntur abscedere, sed omnes sibi cupiunt advenire.
ingrata vita est, quae tuos non meretur aspectus; et taedet propriis sedibus inhaerere, quos coactus fueris pro
rerum necessitate deserere. Iure ergo omnium desideria in tuam praesentiam concitantur: amore principis
murmur exoritur et ex eo subiectos tristes efficis, quia nimium diligi conprobaris. sed tu, domine, prudentissimo
principi maiestatis tuae praesta consilia: humana vota nesciunt praevidere quod eligant: tu eum fac semper
gerere, quod nosti generaliter omnibus expedire * e * ralia intren * arad * inedic * eiusdem * is repererit * a.
Cum laudes tuas, clementissime regum, ingenio quidem destitutus sed magna fultus alacritate recitarem, in
ordinem me dicta redigere .nsinr.uetr.ris *** gloria fieret f * anis, et mihi nomen praestetur amatoris earn * ens
praeceptis et expe * fier * nsae ta conclusi * us * ne praeterita quae.n.tunt * taes * nam iugiter videntur a *
futuris saeculis redun * m moritu * s * ni * fere quod de..minum * c. texisse
Auge, regum prudentissime, gentem * sat * inaquam gloriam tuam sic intellegis diligi ut numquam de mundo
patiatur auferri. nam quilibet potest vobis ad tempus offerre quae bona sunt; a Romano eloquio tibi tribuitur,
quod omni aetate laudetur: non immerito, quando a n * perpetua recipitis, pro quorum libertate * vestris post
arma * sequi mi * castra, quando * posset referre victorias.
Ver * as pul * as * en * nt * g * te. que * umte *** fe * et ***
2.
quando ille inter virgines delicatas occultatus * as non solum fortem se sed et virum negavit: nam qui potuit
atrociter ferrum distringere, elegit molliter pensa tractare. Dicat aliquis matris iussionibus obsecutum; sed hoc
1

