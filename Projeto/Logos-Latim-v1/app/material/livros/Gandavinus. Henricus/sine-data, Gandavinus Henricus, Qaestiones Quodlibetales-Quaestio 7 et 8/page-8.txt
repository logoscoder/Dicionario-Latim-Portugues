secundum quod et bene et eleganter dicit Philosophus quod in perpetuis quae semper habent
esse, non differunt esse et posse.
<Ad argumenta>
Per hoc patet ad argumentum primum in contrarium, quod falsum supponit: scilicet quod
non includitur contradictio, ponendo creaturam ab aeterno.
Ad secundum, quod Deus fecit creaturam in aeternitate aut extra: dicendum, quod extra,
non in duratione aliqua quae aeternitatem excesserit, sed quae sub aeternitate inceperit:
secundum quod dicit Augustinus XII De civitate Dei, cap.15: "Deus semper fuit ante ipsam,
sed nullo tempore sine ipsa, non eam spatio currente, sed manente aeternitate praecedens".
Argumenta autem ad propositum bene concludunt necessitate, si quis ea interius inspiciat
iuxta iam determinata.
__

8

