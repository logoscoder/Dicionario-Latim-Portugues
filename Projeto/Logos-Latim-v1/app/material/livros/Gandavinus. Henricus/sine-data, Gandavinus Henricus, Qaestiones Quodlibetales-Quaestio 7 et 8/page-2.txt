praecesit nascendo imaginem suam, sed nascitur cum imagine sua, et tamen ab illo imago
est, non illud ab imagine. Ergo coaequaeva sunt. Si semper virgultum, semper et imago de
virgulto".
Philosophorum dictum aperte haereticum est quoad dicunt Deum non potuisse creaturam
non causasse, neque in nihilum ire permitere, postquam habuerit esse, ut creatura non potuerit
habuisse non esse ante esse duratione, nec possit habere non esse post esse. Ita quod etsi
dicant Deum voluntate mundum creasse et in esse conservare, hoc dicunt ipsum facere non
voluntate libera ad facere et non facere, sed voluntate immutabili immutabiliter concomitante
necessitatem naturae. Fides enim catholica expresse tenet, quod Dei libera voluntate creatura
aliquando incepit esse et semper durabit, et hoc tam libera Dei voluntate, quod, ipsa ab
aeterno disponente, creatura numquam fuisse potuit, et postquam facta sit, in non esse abire
poterit. Secundum quod dicit Ambrosius: "Pulchre ait Moyses quia "fecit Deus caelum et
terram". Non dixit: " quia causam dedit mundo ut esset", sed "fecit". Ex ipso enim est
principium et origo substantiae universorum, id est: ex eius voluntate et potestate. Et
quamdiu vult, eius voluntate manent atque consistunt, et finis eorum in Dei voluntate recurrit,
et eius arbitrio revolvuntur. "Omnia enim, quaecumque voluit, Deus fecit in coelo" et in
terra".
Libera ergo voluntate, nulla necessitate naturae coniuncta, vult aliquid eorum quae sunt
extra se, quia, absolute loquendo, non est necesse Deum velle aliquid nisi seipsum et ea quae
sunt intra se.
Sed quid est de principali interrogato? Repugnatne creaturae fuisse ab aeterno, ut Deus
non potuerit eam fecisse ab aeterno? Si enim potui fuisse ab aeterno, et Deus potuit facere ab
aeterno quidquid factioni non repugnat, Deus ab aeterno creaturam fecisse potuit.
Philosophi, qui secundum modum suum praedictum ponunt mundum fuisse ab aeterno, et
ita ab aeterno non solum esse potuisse, sed et a Deo ab aeterno esse suum habuisse, dicerunt
creaturam semper factam fuisse a Deo, et non habuisse ab eo initium durationis, ut modo
quodam vix intelligibili mundum ponant a Deo factum, sed numquam fierit factionis suae
habuisse ab eo, sicut dicit Augustinus X De civitate Dei, cap. 31 : "Si pes ex aeternitate
semper fuisset in pulvere, semper subesset vestigium, quod tamen a calcante factum nemo
dubitaret". Nemo revera dubitaret a calcante factum esse, non in ipso fieri, sed in solo facto
esse. Vestigium enim in pulvere non fit nisi depressione partium pulveris, quae necessario fit
aliquo motu aut mutatione finita, ante quam non fuit pes in pulvere, sed erant pulveris partes
aequales in superficie. Sed post illam mutationem, qua fit et generatur vestigium, partium
prius aequalium depressione, pes manens in pulvere perpetuo, potest perpetuo vestigium illud
conservare etiam si non posset conservari nisi ad pedis praesentiam, sicut nec posset
conservari figura sigilli in aqua absque praesentia sigilli.
Unde est melior similitudo, ponendo quod philosophi posuerunt mundum fuisse ab
aeterno a Deo, ad modum quo, si sol fuisset ab aeterno, et radium ab aeterno stantem
produxisset, aut sicut corpus umbram, aut virgulum imaginem suam. Ex quo enim necessitas
naturae est stantem radium produci a sole, si ab aeterno fuisset sol, ab aeterno fuisset radius
productus ab eo, stans per se.
Unde, si per hunc modum Deus creaturam mundi produxisset, necessarium esset ponere
quod ab aeterno eum produxisset: aequali enim necessitate fuisset radius et esse potuisset ab
aeterno sicut et ipse sol, praeter hoc quod sol ipse esse suum non haberet taliter a radio, sed e
converso radius a sole, et sicut sol numquam habuisset a Deo fieri sui esse, sed semper fuisset
fixum et stans in suo facto esse: sic et radius ipse praeter hoc quod suum factum esse haberet
a sole, sol autem suum a se ipso, ut sic esse creaturae a Deo non esset nisi conservatio
continua et perpetua in suo facto esse sine omni fieri praecedenti: vel quod esse creaturae non
esset nisi in continuo fieri, ut simul essent aeternaliter fieri eius et factum esse, sicut
secundum aliquorum opinionem contingit in esse radii a sole, quod non habet esse, nisi in
2

