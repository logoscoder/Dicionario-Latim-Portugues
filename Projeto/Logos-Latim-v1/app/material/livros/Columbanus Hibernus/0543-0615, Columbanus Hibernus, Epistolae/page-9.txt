p.28
inter vos, quicumque ille fuerit; plus enim nobis nocuerunt qui apud nos unanimes non fuerunt.
2
Tu scis, amantissime Attala, qui sensui tuo onerosi sint; depone eos continuo; tamen cum pace deponas et cum
regulae unitate; tantum Libranum honora et semper tene Valdolenum; si illic sit cum congregatione, bene illi
Deus faciat, humilis fiat, et meum illi da osculum, quod tunc festinans non habuit. Tu vero indolis imbuendae
scis diu votum meum; si videris illic profectum animarum, sta ibi; si videris pericula, veni inde; pericula autem
dico discordiae pericula; timeo enim, ne et illic propter Pascha sit discordia, ne forte, diabolo insidiante, vos
alienare velint, si cum eis pacem non teneatis; infirmius enim nunc sine me ibi stare videmini. Idcirco cauti
estote, considerantes tempus, quo sanam non sustinent doctrinam’’
(2 Tim. 4. 3)
. Vos ipsos docete et qui velint audire; tantum inter vos non sit qui unum non sit. Paci enim maxime provide,
sollicitus [semper] servare unitatem spiritus in vinculo pacis’’
(Eph. 4. 3)
. Quid enim prodest habere corpus et non habere cor? Fractus sum, fateor, hac causa, dum volui totos adiuvare,
qui cum loquebar illis, impugnabant me gratis’’
(Ps. 119. 7)
, et dum omnibus credidi, pene factus sum stultus. Ideo tu prudentior esto; nolo subeas tantum onus sub quo ego
sudavi’’
(cf. Horat. Serm. i. 9. 21, Epist. ii. 1. 169)
; scis iam guttulae seu meae scientiae parvitatem, didicisti non omnia omnibus convenire monita, quia mores
diversi sunt et qualitates hominum longe distant inter se. Sed quid facio? iam te ad laborem illum immensum
provocabo quod ego fugio ipse; si aperuero doctrinae diversitatem, temperabo; ergo diversus esto et multiplex ad
curam eorum qui tibi obedierint cum fide et amore; sed tu et ipsum eorum time amorem, quia tibi periculosus
erit.
3
Sed angustiae undique sunt, carissime; periculum, si oderint, periculum, si amaverint. Scito utraque vera esse,
inde vel odire vel amare; in odio pax, in amore integritas perit. Tene igitur te ad unius desiderii impetum quod
meum scis cor desiderare. Scis me amare multorum salutem et secretum mihimetipsi, unum pro profectu
Domini, id est ecclesiae eius, alterum pro ipsius desiderio; sed haec vota sunt potius in me quam acta; in te vero
sint perfecta, oro, quia me absente utraque potes vel ex parte cognoscere; non iubens tamen scribo. Scito igitur
meum ad totos iussum; et quia diversa sensi multorum vota ad firmitatem regulae retinendam, ad radicem ramos
ligavi, qui sui
p.30
fragilitate a mea parva declinaverunt firmitate, id est a doctrinae recesserunt veritate. Qui enim sensum meum
servaverint, sic Deo serviant, eligentes semper sibi sapientiores et religiosiores, si tamen humiles sint et
misericordes. Quicumque sunt rebelles, foras exeant; quicumque sunt obedientes, ipsi fiant heredes. Haec tu
observa et quicumque mei sunt ex integro; et propter unitatem et humilitatem, quamvis multi Christo vos
dilatante et multiplicante sitis, ad eum, qui iuxta altare quod sanctus Aidus episcopus benedixit Deo servierit,
omnes aspiciant. Idcirco et tu, si me istorum persecutio [gap: manuscript damage/extent: 1 word].
4
Haec scripsi propter incertos exitus rerum. Mei voti fuit gentes visitare, et evangelium eis a nobis praedicari, sed
Fedolio modo referente eorum teporem pene meum tulit inde animum.
5
Lacrimosam tibi volui scribere epistolam; sed quia scio cor tuum, idcirco necessariis tantum allegatis, duris et
ipsis arduisque, altero stilo usus sum, malens obturare quam provocare lacrimas. Foris itaque actus est sermo
mitis, intus inclusus est dolor. En proruunt lacrimae, sed melius est obturare fontem; non enim fortis militis est in
bello plorare. Non est hoc novum quod nobis contigit; hoc maxime cottidie praedicebamus. Quidam philosophus
olim sapientior ceteris eo quod contra omnium opinionem unum Deum esse dixerit, in carcerem trusus est.
Evangelia plena sunt de hac causa et inde sunt maxime conscripta; haec est enim veritas evangelii, ut veri Christi
crucifixi discipuli eum sequantur cum cruce. Grande exemplum ostensum est, grande sacramentum declaratum
est: Dei filius voluntarius ( oblatus est [enim] quia ipse voluit’’
(Isai. 53. 7)
) crucem ascendit ut reus, relinquens nobis, [ut scriptum est,] exemplum, ut sequamur vestigia eius.’’
(cf. 1 Pet. 2. 21)
Beatus igitur est, qui huius passionis et huius confusionis fit particeps. Inest enim ibi aliquid admirabile celatum;
quod [enim] stultum Dei est sapientius est hominibus, et quod infirmum Dei est fortius hominibus est.’’
(1 Cor. 1. 25)
Mirum in modum cernitur in stultitia
9

