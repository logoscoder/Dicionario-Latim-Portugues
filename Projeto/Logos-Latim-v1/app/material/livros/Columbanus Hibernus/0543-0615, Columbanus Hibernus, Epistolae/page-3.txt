p.10
brevitas non admittit, per praesentiam interroganda erant, nisi corporis infirmitas et meorum dura
comperegrinorum domi me vinctum teneret cupidum ad te eundi, ut illam spiritalem vivi fontis venam vivamque
undam scientiae caelitus fluentis ac in aeternam vitam salientis haurirem.’’
(Ioann. 4. 14)
Et si animum corpus sequeretur, Roma iterum sui rem sustineret contemptus, ut, quomodo docto narrante
Hieronymo legimus, quosdam de ultimis Hyelini littoris finibus olim venisse Romam et, mirum dictu, aliud extra
Romam quaesisse’’
(Hieron. Epist. liii)
, ita et ego nunc te, non Romam, desiderans, salva sanctorum reverentia cinerum, expeterem; licet enim non me
sapientem, sed esse sitientem fateor, hoc idem facerem si vacarem.
8
Legi librum tuum pastorale regimen continentem, stilo brevem, doctrina prolixum, mysteriis refertum; melle
dulcius egenti opus esse fateor; mihi idcirco sitienti tua largire, per Christum precor, opuscula, quae in
Ezechielem miro, ut audivi, elaborasti ingenio. Legi Hieronymi sex in illum libros; sed nec medium exposuit.
Sed si dignaris, aliqua nobis de tuis transmitte relectis in civitate, extrema scilicet libri exposita; transmitte et
Cantica canticorum ab illo loco, in quo dicit, Ibo ad montem myrrhae et collem thuris’’
(Cant. 4. 6)
, usque in finem; aut aliorum aut tuis brevibus, deposco, tracta sententiis; et ut totam exponas obscuritatem
Zachariae, absconsam propala, ut tibi occidentalis in his gratias agat caecitas. Importuna postulo et magna
sciscitor, quis nesciat? Sed et tu magna habes, quia de parvo minus et de multo plus bene scis esse
foenerandum.’’
(cf. Luc. 12. 48)
.
9
Rescribere te persuadeat caritas, exponere te non impediat cartae asperitas, quia ira in errorem furit’’
(cf. Horat. Epist. i. 2. 62)
et honor debitus cordi est a me tibi dari; meum fuit provocare, interrogare, rogare; tuum sit gratis accepta’’
(cf. Matt. 10. 8)
non negare, foenerari petenti’’
(cf. Luc. 6. 30; Matt. 14. 16-17)
talentum et panem [doctrinae, Christo praecipiente,] dare.’’
(cf. Luc. 6. 30; Matt. 14. 16-17)
Pax tibi tuisque; meae indulge quod sic audacter scripsi rogo procacitati, beate papa, et oro ut pro me vilissimo
peccatore vel semel in tuis sanctis orationibus ad communem dominum ores.
10
Persuperfluum puto commendare tibi meos, quos salvator quasi in suo nomine ambulantes recipiendos’’
(cf. Matt. 10. 40)
esse decernit.
p.12
11
Et si, ut audivi a sancto Candido tuo, hoc respondere volueris, temporis antiquitate roborata mutari non posse,
manifeste antiquus error est; sed semper antiquior est veritas, quae illum reprehendit.
EPISTULA II
Dominis sanctis et in Christo Patribus vel Fratribus, Episcopis, Presbyteris ceterisque sanctae Ecclesiae
Ordinibus Columba peccator Salutem in Christo praemitto.
1
Gratias ago Deo meo, quod mei causa in unum tanti congregati sunt sancti de fidei et bonorum operum veritate
tractaturi, et, ut tales decet, per exercitatos sensus ad discretionem boni ac mali de discutiendis iusto iudicio
iudicaturi. Utinam saepius hoc ageretis; et licet iuxta canones’’
(Nicaea can. 5; Turon. (567) can. 1)
semel aut bis in anno pro tumultuosis huius aevi dissensionibus semper sic servare vos non vacat, vel quam
celerrime, quamvis rarius, potissimum hoc debuit vobis inesse studium, quo negligentes quique timorem
haberent et studiosi ad maiorem provocarentur profectum. Ecce, inquam, Deo gratias, quod vel pro me de Pascha
discutiendo occasio vobis sanctae effecta est synodi. Dominus noster Iesus Christus, ille princeps pastorum’’
(1 Pet. 5. 4.)
3

