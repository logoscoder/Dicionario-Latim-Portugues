p.6
vivus in hoc problemate leone mortuo’’
(sq. Eccles. 9. 4)
; vivus namque sanctus emendare potest quae ab altero maiore emendata non fuerint. Scias namque nostris
magistris et Hibernicis antiquis philosophis et sapientissimis componendi calculi computariis Victorium non
fuisse receptum, sed magis risu vel venia dignum quam auctoritate. Idcirco mihi timido, magis peregrino quam
sciolo, precor, tuae dirige fulcrum sententiae et mature punctum tuae placabilitatis huic tempestati nos
circumdanti compescendae transmittere non dedigneris; quia non mihi satisfacit post tantos quos legi auctores
una istorum sententia episcoporum dicentium tantum, Cum Iudaeis facere Pascha non debemus.’’
(cf. Euseb. Hist. Eccl. v. 22)
Dixit hoc olim et Victor episcopus, sed nemo orientalium suum recepit commentum; sed haec soporans spina
Dagonis hoc imbibit bubum erroris. Qualis, rogo, haec tam frivola et tam impolita, nullis scilicet divinae
scripturae fulta testimoniis sententia: Cum Iudaeis Pascha facere non debemus? Quid ad rem pertinet? numquid
Iudaei reprobi Pascha facere credendi sunt nunc, utpote sine templo, extra Ierusalem, Christo tunc figurato ab eis
crucifixo? aut numquid ipsorum esse recte credendum est decimae quartae lunae Pascha, et non potius Dei ipsius
instituentis Phase esse fatendum est, scientisque solius ad purum quo mysterio decima quarta luna ad
transcensum electa est? Quod forte sapientibus et tui similibus aliquantulum praeluceat. Qui hoc opponunt, licet
sine auctoritate, Deo improperent, quare non sua praescientia antea tunc praecaverit Iudaeorum contumaciam, ut,
si nollet nos cum eis simul Pascha facere, novem dies azymorum in lege praeciperet, ut vel nostrae solemnitatis
initium finem solemnitatis eorum non excederet. Nam si vigesima prima aut vigesima secunda Pascha
celebrandum, a decima quarta usque ad vigesimam secundam novem dies computabuntur, septem scilicet a Deo
praecepti et duo ab hominibus aucti. Quod si licet hominibus augere per se aliquid divinae censurae, interrogo ne
forte videatur contrarium esse illi Deuteronomii sententiae: Ecce [inquit] verbum quod tibi dico, neque adicies
ad illud, neque auferes ab eo.’’
(cf. Deut. 4. 2)
4
Sed haec magis procaciter quam humiliter scribens, scio euripum praesumptionis difficillimae me invexisse,
enavigandum fore ignarus. Nec loci namque nec ordinis est ut magnae tuae auctoritati aliquid
p.8
quasi discutiendo inrogetur et ridiculose te mei, nimirum Petri cathedram apostoli et clavicularii legitime
insidentem, occidentales apices de Pascha sollicitent. Sed tu non tam me vilem in hac re, quam multos et
defunctos et viventes haec eadem quae notavi firmantes magistros considerare debes, et quasi cum eis trahere
colloquium te crede; pie namque me scito, licet saltuatim et hyperbolice, chilosum os aperire. Tuum itaque aut
excusa aut damna Victorium, sciens, si illum laudaveris, inter te et supradictum Hieronymum fidei futurum fore
negotium, qui nimirum Anatolium laudavit huic contrarium, ita ut qui unum secutus fuerit alterum recipere non
poterit. Tua itaque consideret vigilantia, ut in fide duorum supradictorum auctorum sibi invicem contrariorum
probanda, nulla sit inter te et Hieronymum in sententia promenda dissonantia, ne nobis undique sint angustiae, ut
aut tibi aut illi consentiamus. Parce in hoc infirmis, ne scandalum diversitatis ostendas. Simpliciter enim ego tibi
confiteor, quod contra sancti Hieronymi auctoritatem veniens apud occidentis ecclesias hereticus seu respuendus
erit, quicumque ille fuerit; illae enim per omnia indubitatam in scripturis divinis accomodant fidem. Sed haec de
Pascha sufficiant.
5
Ceterum de episcopis illis quid iudicas, interrogo, qui contra canones ordinantur, id est quaestu; simoniacos et
[Gildas auctor] pestes’’
(Gildas, De Excid. Brit. 67)
scripsit eos. Numquid cum illis communicandum est? Quia, quod gravius est, multi in hac provincia tales esse
noscuntur. Aut de aliis, qui in diaconatu violati, postea ad episcoporum gradum eliguntur? Sunt enim, quorum in
his novimus conscientias, et cum nostra parvitate id conferentes certum scire volebant, si sine periculo post hoc
episcopi esse possint, id est aut post gradum solidis emptum aut post in diaconatu adulterium absconsum—tamen
dico cum cleantillis adulterium; quod apud nostros magistros non minoris censetur esse facinoris.
6
Tertio interrogationis loco responde adhuc, quaeso, si non molestum est, quid faciendum est de monachis illis,
qui pro Dei intuitu et vitae perfectioris desiderio accensi, contra vota venientes primae conversionis loca
relinquunt, et invitis abbatibus, fervore monachorum cogente, aut laxantur aut ad deserta fugiunt. Vennianus
auctor Gildam de his interrogavit, et elegantissime ille rescripsit; sed tamen discendi studio semper maior metus
accrescit.
7
Humilius et purius haec omnia et multo plura quae epistolaris
2

