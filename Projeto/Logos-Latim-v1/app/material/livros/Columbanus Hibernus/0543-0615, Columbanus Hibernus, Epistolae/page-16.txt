quidquid dixerit orthodoxus Christianus, qui recte Dominum glorificat, respondebit alter, Amen, quia et ille
similiter amat et credit. Unum itaque omnes
p.52
dicite et unum sentite’’
(sq. cf. 1 Cor. 1. 10)
, ut utrique unum sitis’’
(sq. cf. Ioann 17. 11)
, toti Christiani. Nam si, ut audivi, aliqui in Christo duas substantias non credunt, heretici potius quam Christiani
credendi sunt; Christus enim salvator noster verus Deus aeternus sine tempore et verus homo absque peccato ex
tempore est, qui iuxta divinitatem coaeternus est patri et iuxta humanitatem iunior est matre, qui natus in carne,
nequaquam deerat caelo, manens in trinitate’’
(cf. Antiphon. Benchor. fol. 5 v)
, vixit in mundo; et ideo, si scriptum est in quinta synodo, ut quidam mihi dixit, quod, qui duas substantias
adorat, orationem suam divisam habeat, ille divisus est a sanctis et separatus est a Deo’’
(Constant. II, anathema 9)
, qui scripsit. Nam nos pro unitate personae, in qua complacuit plenitudinem divinitatis inhabitare corporaliter’’
(Coloss. 2. 9)
, unum Christum credimus, divinitatem eius et humanitatem, quia qui descendit ipse est, qui ascendit super
omnes caelos, ut adimpleret omnia’’
(Eph. 4. 10)
. Si quis aliter de incarnatione Domini senserit, hostis est fidei et abominandus est omnibus Christianis ac
anathematizandus, cuiuscumque ordinis aut status aut gradus fuerit; nullus enim ad iniuriam Dei hominem
honorare debet; ideo, quaeso vos pro Christo, nulli parcite, qui vos a Christo separare tentaverit; sed potius ei in
faciem resistite’’
(cf. Gal. 2. 11)
, si quis, nolens recte credere, vos a fide catholica revocare voluerit.
13
Date, quaeso, veniam mihi nimis iniurioso asperoque cuidam loquaci, qui de tali causa aliter scribere non potui.
Dum enim veritati per omnia placere volui, azima cum amaritudine non nesciens comedenda, soli Deo servivi,
qui est benedictus in saecula. Ego germanitatem meam probavi et zelum fidei meae, dum malui reprehensoribus
locum dare, quam in tali causa os quamvis ineruditum non aperire. Idcirco quamvis trisulcus arcuato vulnere’’
(cf. Hieron. Adv. Vigilant. 8)
scorpius insurgat in his, de quibus scriptum est, extendere linguam suam sicut arcum mendacii’’
(Ierem. 9. 3)
, qui nova quaeque licet epicroca iudicant, copes nimirum effecti hyperbolice, quique oliginosis celotes
palearibus, scriptis quibusque non lepidis invidae refragationis semper opponunt pellacias: sed quando rex
gentilis peregrinum scribere Longobardus Scotum hebetem rogat, quando unda torrentis antiqui retro redundat,
quis non mirabitur potius quam calumniabitur? Ego tamen non trepidabo neque in causa Dei linguas hominum
formidabo, qui frequentius mentiantur quam vera loquantur, cum potius verecundiae resistendum quam ignaviae
subiciendum sit, ubi necessitas cogat.
14
Igitur, ut ad id loci regrediar unde digressus sum, rogo vos, quia multi dubitant de fidei vestrae puritate, ut cito
tollatis hunc naevum de
p.54
sanctae cathedrae claritate; non enim decet Romanae ecclesiae gravitatem haec instantis levitatis fama, ut
qualibet vi possit moveri a soliditate verae fidei, pro qua tot martyres sui suum sanguinem fuderunt, malentes
mori quam convelli. Numquid enim, si in nostris temporibus persecutio venerit ultima squammae illius invisae,
cuius corium vix universae naves poterunt portare, non usque ad sanguinem resistemus adversus peccatum
repugnando’’
(Heb. 12. 4)
, sicut patres nostri fecerunt, apostolos dico et tot martyres? Si gravis fuit persecutio in initio fidei, quanto magis
in fine, de quo Dominus dicit: putasne veniens filius hominis inveniat fidem in terra?’’
(Luc. 18. 8)
et iterum: nisi breviati fuissent dies illi, non fieret omnis caro salva’’
(Matt. 24. 22)
. Felix, quem mors ante tollat quam infirmus neget. Dicit tamen electos ibi futuros, de quibus nimirum praedixit
discipulis suis: ecce ego vobiscum sum omnibus diebus usque ad consummationem saeculi’’
(Matt. 28. 20)
16

