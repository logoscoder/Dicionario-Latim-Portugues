. Alia enim sunt et alia clericorum et monachorum documenta, ea et longe ab invicem separata. Unusquisque
quod arripuit servet; sed toti evangelium et utrique, acsi unius corporis membra una consonantia, Christum
omnium caput’’
(cf. Eph. 1. 22)
sequantur per sua propria mandata, quae sunt ab eo ostensa in caritate et pace perfecta esse. Quae duo perfici
perfecte non possunt, nisi a veris humilibus et ab unanimis spiritalibus, Christi mandata complentibus, Domino
ipso testante, Si diligitis me, mandata mea servate’’
(Ioann. 14. 15)
,
p.22
hoc est mandatum meum, ut diligatis invicem, sicut et ego dilexi vos’’
(Ioann. 15. 12)
, in hoc enim scient omnes quia mei discipuli estis, si vos invicem diligatis.’’
(Ioann.13. 35)
Tunc ergo potest certa esse unio animorum et pax et caritas, per spiritum sanctum diffusa visceribus credentium,
quando similiter mandata divina complere omnes desiderant; nam quanta sit dissimilitudinis in actualibus studiis
mensura, tanta erit pacis et caritatis inter imperfectos fictura. Ut ergo in caritate non ficta’’
(2 Cor. 6. 6)
nos invicem amemus, domini nostri Iesu Christi praecepta diligenter consideremus, et intellecta complere
festinemus, ut per suam doctrinam uno impetu fervoris nimii tota ad caelestia festinet ecclesia. Praestet hoc nobis
sua gratuita gratia, ut omnes mundum horreamus et illum solum amemus illumque cum patre et spiritu sancto
desideremus, cui gloria in saecula saeculorum.
Amen.
8
De caetero, patres, orate pro nobis sicut et nos facimus, viles licet, pro vobis, et nolite nos a vobis alienos
reputare; unius enim sumus corporis commembra, sive Galli, sive Britanni, sive Iberi, sive quaeque gentes. Ideo
gaudeamus omnes gentes in cognitione fidei et agnitione filii Dei’’
(Eph. 4. 13)
, et festinemus omnes occurrere in virum perfectum, in mensuram aetatis plenitudinis Iesu Christi’’
(Eph. 4. 13)
, in quo nos invicem amemus, invicem laudemus, invicem emendemus, invicem invitemus, invicem oremus, ut
cum eo regnemus invicem et exultemus. Date quaeso veniam meae loquacitati ac procacitati supra vires
laboranti, patientissimi atque sanctissimi patres quique et fratres.
EPISTULA III
Domino sancto et in Christo apostolico Patri, N. Papae, Columba peccator in Christo Salutem.
1
Iam diu omnes sedi apostolicae praesidentes dulcissimos omnibus praesules fidelibus ac merito apostolici
honoris reverendissimos patres visitare spiritu et consolare cupiens, nunc usque votis pro diversis huius aevi
fragoribus et tumultuosis gentium seditionibus interiacentium, acsi marina trabe interclusus, satisfacere non
potui, insuavi scilicet intransmeabilique non tam tithis visibilis quam intelligibilis dorso, quod optime nostis,
opposito. Idcirco semel et bis satanas impedivit portitores nostrorum ad beatae memoriae papam conscriptorum
Gregorium olim apicum in subiectis positorum, qui tibi quoque offerendi discutiendique a nostra transmittuntur
vilitate non tam superba, ut per verba demonstratur,
p.24
diabolica praesumptione, quam nostrae regionis ritus observantiaeque verae computationis necessaria
probatione, dum non eosdem terminos scandunt libri nostrae provinciae et istorum liber Gallorum, qui a nostris
viris non recipitur per duo loca magistri, sicut in epistolis nostrae parvitatis, quantum potuimus, ad supradictum
beatum papam, licet praesumptuose, indicare pro viribus studuimus. Itaque ne, si eadem iterarem ad te quoque
scribendo, fastidium potius generarem quam ingenium probare utrorumque auctorum tibi ut decet reserarem;
cum salutationum condignis officiis preces tantum ad te per dominum nostrum Iesum Christum et spiritum
sanctum et per unitatem fidei nostrae, quae invicem est, qua unum patrem nostrum qui est in caelis, ex quo
omnia’’
(cf. Matt. 6. 9)
, et unum redemptorem nostrum, filium Dei, per quem omnia’’
(cf. Rom. 11. 36)
, et unum spiritum sanctum, in quo omnia’’
(cf. Rom. 11. 36)
7

