Columbanus Hibernus - Epistolae

p.2
EPISTULA 1
Domino Sancto et in Christo Patri, Romanae pulcherrimo Ecclesiae Decori, totius Europae flaccentis
augustissimo quasi cuidam Flori, egregio Speculatori, Theoria utpote divinae Castalitatis perito, ego, Bar-iona
(vilis Columba), in Christo mitto Salutem.
1
Gratia tibi et pax a Deo Patre nostro et Domino nostro Iesu Christo.’’
(Gal. 1.3)
Libet me, o sancte papa—hyperbolicum tecum non sit—interrogare de Pascha, iuxta illud canticum, Interroga
patrem tuum et annuntiabit tibi, maiores tuos et dicent tibi.’’
(Deut. 32.7)
Licet enim mihi, nimirum micrologo, illud cuiusdam egregium sapientis elogium, quod dixisse fertur quondam
videns scortum pictam, Non admiror artem, sed admiror frontem’’
(cf. Ecclus. 9.8.)
, ad te clarum a me vili scribendo potest inuri: tamen tuae evangelicae humilitatis fiducia fretus tibi scribere
praesumo et mei doloris negotium iniungo. Vanitas namque scribendi nulla est, ubi necessitas cogit quamvis
maioribus scribi.
2
Quid ergo dicis de Pascha vigesimae primae aut vigesimae secundae lunae, quod iam, tui tamen pace dictum sit,
non esse Pascha—nimirum tenebrosum—a multis comprobatur calcenteris? Non latet enim, ut credo, efficaciam
tuam, quantum Anatolius mirae doctrinae vir,’’
(Hieron. De Viris Illustr. 73)
ut sanctus ait Hieronymus, cuius Eusebius Caesariensis episcopus in ecclesiastica excerpta inseruit historia—et
sanctus Hieronymus in suo hocidem de Pascha opus collaudavit catalogo—de hac lunae aetate vituperando
disputat; qui contra Gallicanos primarios de Pascha, ut ait, errantes horrendam intulit sententiam, ‘Certe
[inquiens] si usque ad duarum vigiliarum terminum, quod noctis medium indicat, ortus lunae tardaverit, non lux
tenebras, sed lucem tenebrae superant; quod certum est in Pascha non esse possibile, ut aliqua pars tenebrarum
luci dominetur,
p.4
quia solemnitas dominicae resurrectionis lux est, et non est communicatio luci cum tenebris.’’
(cf. 2. Cor. 6. 14)
Et si in tertia vigilia luna excanduerit, non est dubium, lunam vigesimam primam vel vigesimam secundam
exortam esse, in qua verum Pascha non est possibile immolari. Nam qui hac lunae aetate Pascha definiunt
possibile celebrari, non solum illud auctoritate divinae scripturae affirmare non possunt, sed et sacrilegii et
contumaciae crimen et animarum periculum incurrunt, dum affirmant veram lucem posse immolari cum aliqua
dominatione tenebrarum, quae omnibus tenebris dominatur.’ Nec non in sancti dogmatis legimus libro: Pascha
id est solemnitas dominicae resurrectionis ante transgressum vernalis aequinoctii, decimae quartae lunae
initium, non potest celebrari,’’
(Gennad. De Dogm. Eccl. 87)
ut scilicet aequinoctium non antecedat. Quod utique Victorius in suo transgressus est cyclo et per hoc Galliae
iamdudum invexit errorem, seu, ut humilius dicam, confirmavit inolitum. Quippe qua ratione utraque stare
possunt, ut scilicet resurrectio Domini ante suam celebretur passionem, quod vel putari absurdum est, aut septem
dies’’
(cf. Exod. 12. 15)
Domini iussione in lege sanciti, in quibus tantum legitime Phase Domini comedi mandatum est, qui a decima
quarta luna usque ad vigesimam numerandi sunt, contra ius fasque transcendantur? Luna enim vigesima prima
aut vigesima secunda extra ius lucis est, utpote post medium noctis tunc temporis exorta, et, tenebris lucem
superantibus, lucis solemnitas nefas est, ut aiunt, agi.
3
Quare ergo tu, tam sapiens, nimirum cuius clarissima per orbem, ut antiquitus, sacri ingenii diffusa sunt flumina,
Pascha tenebrosum colis? Miror, fateor, a te hunc Galliae errorem acsi scynthenium iam diu non fuisse rasum;
nisi forte putem, quod vix credere possum, dum eum constat a te non fuisse emendatum, apud te esse probatum.
Aliter tamen et honestius tua excusari potest peritia; dum forte notam subire times Hermagoricae novitatis,
antecessorum et maxime papae Leonis auctoritate contentus es. Noli te, quaeso, in tali quaestione humilitati
tantum aut gravitati credere, quae saepe falluntur; melior forte est canis
1

