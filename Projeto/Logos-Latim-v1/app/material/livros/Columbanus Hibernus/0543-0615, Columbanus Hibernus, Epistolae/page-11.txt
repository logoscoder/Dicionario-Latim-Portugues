quod scimus piget, sperantes dicta pro factis rependere posse. Forsan hoc hic; nam illic non posse manifestum
est ante Deum, quia ibi non qui dixerit sed qui fecerit’’
(cf. Matt. 7. 21)
salvus erit.
7
Nunc mihi scribenti nuntius supervenit, narrans mihi navem parari, qua invitus vehar in meam regionem; sed si
fugiero, nullus vetat custos; nam hoc videntur velle, ut ego fugiam. Si in mare proiciar more Ionae, qui et ipse in
hebraeo columba dicitur, orate, ut vice ceti sit quidam felici revocans remigio tutus celator, qui Ionam vestrum
terrae reddat optatae.
8
Sed iam nunc finem epistula pergaminae sumere cogitur, licet materiae magnitudine protendi longius
compellatur; amor non tenet ordinem, inde missa confusa est. Totum dicere volui in brevi, totum non potui. Quae
volui scribere, nolui pro diversitate voluntatum. Voluntas
p.36
mea forte lenocinio non caret, fiat voluntas Dei per omnia; ille si voluerit, votum scit meum. Vos videte
conscientias vestras, si puriores et sanctiores sunt me absente; nolite me quaerere per amorem, sed per
necessitatem tantum. Non sitis occasione hac destitutiores, neque hac separatione libertatem quaeratis quae vos
in servitutem vitiorum redigat. Meus est, qui amat unitatem; non est meus, qui separat; Qui [enim] non
congregat, [ait Dominus,] mecum, dispergit.’’
(Luc. 11. 23)
Alioquin si videatis perfectionem a vobis plus elongari quam ante, et me sors a vobis separaverit, et non sufficiat
Attala ad gubernationem vestram; quia fratres vestri hic in vicinia Brittonum sunt, vos totos insimul adunate in
una parte, quae melior sit, quo facilius contra vitia et insidias diaboli dimicetis; et quem toti elegeritis, interim
vobis praesit, quia, si mihi liberum sit, Deo volente, pertinebit mihi de vobis. Si vero vobis placent loca et Deus
illic vobiscum aedificat, crescite [ibi cum benedictione] in mille millia.’’
(Gen. 24. 60)
Orate pro me, viscera mea, ut Deo vivam.
EPISTULA V
Pulcherrimo omnium totius Europae Ecclesiarum Capiti, Papae praedulci, praecelso Praesuli, Pastorum Pastori,
reverendissimo Speculatori; humillimus celsissimo, minimus maximo, agrestis urbano, micrologus
eloquentissimo, extremus primo, peregrinus indigenae, pauperculus praepotenti,—mirum dictu, nova res, rara
avis—scribere audet Bonifatio Patri Palumbus.
1
Quis poterit glabrum audire? Quis non statim dicat: quis est iste garrulus praesumptuosus, qui non rogatus talia
scribere audet? Quis talionis incentor non confestim in illud antiquum probrosum erumpat elogium, quo Moysi
Hebraeusille, qui faciebat iniuriam fratri suo, respondit: quis te constituit principem aut iudicem super nos?’’
(Exod. 2. 14)
Cui ego prior respondeo, non esse praesumptionem ubi constat esse necessitatem ad ecclesiae aedificationem; et
si in persona cavillatur, non quis dico, sed quid dico, consideret. Quid enim tacebit peregrinus Christianus, quod
iam diu declamat vicinus Arrianus? Meliora [namque] sunt vulnera amici, quam fraudulenta oscula inimici.’’
(Prov. 27. 6)
Alii detrahunt laeti in secreto; ego tristis ac dolens arguam in publico, sed schismatis noxii mala, non impiorum
p.38
pacificorum bona. Non igitur pro vanitate aut procacitate scribere vilissimae qualitatis homunculus tam
praecelsis viris praesumo; dolor enim potius me quam elatio compellit vobis indicare humillima, ut decet,
suggestione, quod nomen Dei per vos contendentes utrimque blasphematur inter gentes.
2
Doleo enim, fateor, de infamia cathedrae sancti Petri; scio tamen super me esse negotium, et quod prima fronte
sub prunas, ut dicitur, faciem ponam. Sed quid mihi facies coram hominibus, ubi zelus fidei prodi necesse est?
Coram Deo et angelis’’
(1 Tim. 5. 21)
non confundar; laus est pro Deo coram hominibus confundi. Si exaudiar, commune lucrum erit; si despiciar, mea
merces erit. Ego enim ut amicus, ut discipulus, ut pedisequus vester, non ut alienus loquar; ideo libere eloquar
nostris utpote magistris ac spiritalis navis gubernatoribus ac mysticis proretis dicens, Vigilate, quia mare
procellosum est et flabris exasperatur feralibus, quia non una sola minax unda, quae, etiam per motum pontum,
semper cautis spumosis concavae vorticibus hyperbolice, licet de longe turgescens, extollitur, et ante se carbasa
sulcatis Orco molibus trudit, sed tempestas totius elementi, nimirum undique consurgentis et undique commoti,
mysticae navis naufragium intentat; ideo audeo timidus nauta clamare, Vigilate, quia aqua iam intravit in
11

