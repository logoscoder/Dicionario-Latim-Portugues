de principibus es per honorem potens Petri apostoli sancti, respiciens plango tanti exercitus stragem. Sed quia
fragilis [ingenii] cymba’’
(cf. Cassian. Conl. i, Praef.)
non tam in altum’’
(Luc. 5. 4)
iuxta verbum Domini ducta est, quam adhuc in uno haereat loco—non enim charta totum comprehendere potest,
quod animus, variantibus causis, epistolae angustiis concludere voluit—tum a rege rogor, ut singillatim
suggeram tuis piis auribus sui negotium doloris; dolor namque suus est schisma populi pro regina, pro filio, forte
et pro se ipso; fertur enim dixisse, si certum sciret, et ipse crederet.
8
Redeamus ad librum, quem iuxta ripam dimisimus. Ne igitur hoc fune erroris longissimo liget latro antiquus
homines, causa schismatis incidatur, quaeso, confestim a te cultello quodammodo sancti Petri, id est vera in
synodo fidei confessione et hereticorum omnium abominatione ac anathematizatione, ut mundes cathedram Petri
ab omni errore, si quis est, ut aiunt, intromissus; si non, puritas agnoscatur ab omnibus.
p.46
Dolendum enim ac deflendum est, si in sede apostolica fides catholica non tenetur. Sed ut totum dicam, ne
adulari ultra fas etiam vobis videar, dolendum quoque est, quod non vos priores pro zelo fidei, ut decebat diu,
partem a vobis recedentem, utpote qui potestatem legitimam habuistis, continuo, ostensa prius vestrae fidei
puritate, condemnastis nec excommunicastis; quare vel infamare audent fidei orthodoxae sedem principalem.
Scitis enim, quam saeva animadversione a patribus in synodo Nicaena sancta damnati sunt innocentium
criminatores. Sed haec dicens, non nesciens multas esse causas in multitudine clamosa et acuta et tumultuosa,
quae non permittunt haec ad purum usque investigare, non quia crederem, sed quia nunc fieri debeant, dixi. Si
qui sunt rebelles contra veritatem vestri comprovinciales, tantum culpa includat hos; non enim ignem flare potest
os farina aut alia materia plenum; omnis enim res laeditur vicina contrarietate; idcirco precor vos pro Christo,
subvenite famae vestrae, quae laceratur inter gentes, ne perfidiae vestrae reputetur ab aemulis, si amplius
taceatis. Nolite itaque amplius dissimulare, nolite tacere; sed potius emittite vocem veri pastoris, quam
agnoscunt suae oves, quae alienorum vocem non audiunt, sed fugiunt ab eo.’’
(Ioann. 10. 4-5)
9
Ego instigo vos, meos patres ac proprios patronos, ad depellendam confusionem de facie filiorum vestrorum ac
discipulorum, qui pro vobis confunduntur, et quod his maius est, ut caligo suspicionis tollatur de cathedra sancti
Petri. Inde conventum coge, ut ea, quae vobis obiciuntur, purgetis; non enim lusus currus vobis obicitur.
Hereticorum enim receptio, ut audio, vobis reputatur, quod absit credi verum fuisse, esse vel fore. Dicunt enim
Eutychen, Nestorium, Dioscorum antiquos, ut scimus, hereticos a Vigilio in synodo nescio qua, in quinta,
receptos fuisse. Ecce causam totius, ut aiunt, scandali; si et vos sic recipitis, ut dicitur, aut si et ipsum Vigilium
scitis sic infectum defunctum fuisse, quare illum contra conscientiam recitatis? Omne enim quod non ex fide,
peccatum est.’’
(Rom. 14. 23)
lam vestra culpa est, si vos deviastis de vera fiducia et primam fidem irritam fecistis’’
(1 Tim. 5. 12)
; merito vestri iuniores vobis resistunt et merito vobiscum non communicant, donec perditorum memoria
deleatur et oblivioni tradatur. Si enim haec certa magis quam fabulosa sunt, versa vice filii vestri in caput’’
(cf. Deut. 28. 44)
conversi sunt, vos vero in caudam’’
(cf. Deut. 28. 44)
, quod etiam dici dolor est; ideo et vestri iudices erunt’’
(Luc. 11. 19)
qui semper orthodoxam fidem servaverunt, quicumque illi fuerint, etiamsi iuniores vestri
p.48
videantur; ipsi autem orthodoxi et veri catholici, qui neque hereticos neque suspectos aliquos aliquando
receperunt neque defenderunt, sed in zelo verae fidei permanserunt. Si igitur et isti non tales sint, ut seniores
ordine culpa tamen maiores iuste iudicent, certatim invicem veniam pro tam longa discordia postulantes et
utrique nullum contra rationem defendentes—nec vos hereticos nec illi suspectos—quo utrique culpabiles
celerius concordate.
10
Sed indulgete mihi talia confragosa loca tractanti, si qua forinsecus verba aures pias offenderunt, quia
consequentiae ratio historiae nihil me de quaestione praeterire permittit, et libertas paternae consuetudinis, ut ita
dicam, me audere ex parte facit. Non enim apud nos persona, sed ratio valet; amor autem pacis evangelicae
14

