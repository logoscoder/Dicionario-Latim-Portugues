, corde credimus et ore confitemur unum Deum esse in trinitate et trinitatem in unitate, unamquamque scilicet
personam plenum dominum et totas tres personas unum dominum, fundimus, ut nobis peregrinis laborantibus
tuae pium sententiae solatium praestes, quo si non contra fidem est nostrorum traditionem robores seniorum, quo
ritum Paschae sicut accepimus a maioribus observare per tuum possimus iudicium in nostra peregrinatione.
Constat enim nos in nostra esse patria, dum nullas istorum suscipimus regulas Gallorum, sed in desertis sedentes,
nulli molesti, cum nostrorum regulis manemus seniorum, pro quibus defendendis sive ad vos, ut dixi, apostolicos
patres, sive ad istos nostros vicinos fratres, nostros in Christo patres, scripsimus istas quas haec cartula tibi
commendat epistulas, ut quia, dum meritis satisfacere non potuimus, utpote tumultuantibus potius quam
ratiocinantibus, vestrae mature punctum auctoritatis postulamus, cum iudicio inter istos possimus vivere cum
ecclesiasticae pace unitatis, sicut sancti patres, Polycarpus scilicet et papa Anicetus, sine scandalo fidei, immo
cum integra caritate perseverantes—unusquisque quod accepit servans et in quo vocatus est permanens’’
(cf. 1 Cor. 7. 20)
—docuerunt.
2
Vale, dulcissime in Christo papa, memor nostri et in sanctis orationibus iuxta sanctorum cineres et in piissimis
sanctionibus iuxta Constantinopolitanae synodi centum quinquaginta auctores, ecclesias Dei in barbaris
gentibus constitutas suis vivere legibus’’
(cf. Constant. I, can. 2)
, sicut edoctas a patribus, iudicantes.
p.26
EPISTULA IV
Dulcissimis suis Filiis discentibusque carissimis, Fratribus frugalibus, cunctis simul Monachis suis Columba
Peccator in Christo Salutem mittit.
1
Pax vobis’’
(Ioann. 20. 19)
, sicut Dominus optans dixit discipulis suis, sit et salus et sempiterna caritas. Haec tria tribuat vobis Trinitas cum
eo et inter vos custodiat cum voto meo. Studii mei magnitudinem erga salutis vestrae intuitum solus novit qui
dedit, et desiderium meum erga doctrinae vestrae profectum; sed quia iuxta sermonem Domini orta est tribulatio
et persecutio propter verbum’’
(Matt. 13. 21)
, nulla nunc alia admonitio vobis congruit, nisi ut caveatis ne sitis terra [illa] petrosa’’
(Matt. 13. 5)
, quae semina non potest sui tenuitate cespitis accepta nutrire, ne et de vobis dicat Dominus, Orta autem
tribulatione et persecutione propter verbum continuo scandalizantur’’
(Matt. 13. 21)
. Nos ipsi scimus quod cum gaudio et fervore suscipimus verbum Domini; caveamus nunc ne simus temporales.
Patientia [nobis] necessaria est, ut probatio fidei [nostrae, sicut scriptum est,] sit pretiosior auro’’
(1 Pet. 1.7)
. Scitote quod circa caduca contentio est; circa regnum caelorum’’
(cf. Matt. 11. 12)
enim non est novum, quod pugna sit et contentio. Neque speretis quod homines per se vos persequantur;
daemones sunt in his qui invident bonis vestris; contra quos arma Dei arripite’’
(cf. Eph. 6. 13-17)
, quae demonstrat apostolus, et viam facite in caelum, iaculatis illis orationum ferventium acsi quibusdam
sagittis. Quidquid enim cum fide et unanimitate oraveritis, dabitur vobis; sed videte, ut unum cor et anima una’’
(Act. 4. 32)
sitis, ut mercede praesenti accipiatis quidquid salutiferum petieritis a patre domini nostri Iesu Christi nostroque
communi omnium patre iuxta promissum Domini nostri dicentis, Si convenerint duo ex vobis super terram de
omni re quamcumque petierint, fiet eis a patre meo qui in caelis est.’’
(Matt. 18. 19)
Alioquin si non unum velle et unum nolle habetis’’
(cf. Sallust. Cat. 20. 4)
, melius est ut non simul habitetis. Ideo mando ego vobis ut omnes, qui mihi ex corde volunt consentire et
sensum agnoscunt meum et amant, sint cum vero sequace meo Attala, qui aut sit ibi aut post me velit venire,
suae sit electionis; suo enim sensui animarum vestrarum periculum; vos illi obedite. Sed si ille venire voluerit,
Valdolenus sit praepositus, quia cito, Deo auxiliante, poterit intellegere certum; sed interim cavete, ne sit inter
vos qui unum votum non habeat
8

