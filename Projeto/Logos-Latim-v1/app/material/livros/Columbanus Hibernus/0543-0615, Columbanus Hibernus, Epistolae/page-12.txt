ecclesiae navem, et navis periclitatur. Nos enim sanctorum Petri et Pauli et omnium discipulorum divinum
canonem spiritu sancto scribentium discipuli sumus, toti Iberi, ultimi habitatores mundi, nihil extra evangelicam
et apostolicam doctrinam recipientes; nullus hereticus, nullus Iudaeus, nullus schismaticus fuit; sed fides
catholica, sicut a vobis primum, sanctorum videlicet apostolorum successoribus, tradita est, inconcussa tenetur.
Qua fiducia roboratus ausus sum, acsi stimulatus, suscitare vos contra eos qui blasphemant vos et hereticorum
receptores clamant ac schismaticos vocant, ut gloriatio mea’’
(cf. 1. Cor. 9. 15)
, qua pro vobis fidus illis respondens locutus sum, non sit inanis’’
(cf. 1. Cor. 9. 15)
, et illi confundantur, non nos. Ego enim pro vobis promisi quod nullum hereticum Romana ecclesia defendat
contra catholicam fidem, sicut discipulos ita decet sentire de magistro. Idcirco libenti animo et piis auribus
necessariae insinuationem praesumptionis meae suscipite; quidquid enim dixero aut utile aut orthodoxum, vobis
reputabitur; laus enim magistri in discipulorum suorum doctrina est; ideo si sapienter [locutus fuerit] filius,
laetificabitur pater’’
(cf. Prov. 10. 1, 15. 20)
; et vestra laus erit, quia a vobis, ut dixi, processit; non enim rivo puritas, sed fonti reputanda est. Si vero aliqua
tamquam zeli modum
p.40
excedentis verba aut in hac aut in altera contra Agrippinum, qui me movit ad scribendum, epistola inveneritis
incondita, meae indiscretioni, non elationi, deputetis.
3
Vigilate itaque pro ecclesiae pace, subvenite ovibus vestris iam tamquam luporum terroribus pavidis, quae vos
ipsos insuper nimio utpote pavore in alternantem circumactae convertibulum timent. Ideo dubitantes, partim
venientes, partim vero recedentes, sicut veniunt, sic revertuntur et semper in pavore sunt. Quamobrem utere veri,
o papa, pastoris sibilis notaque voce et sta inter illas et lupos, ut deposito pavore, tunc primum te ex integro
cognoscant pastorem. Populus enim quem video, dum multos sustinet hereticos, zelosus est et cito tamquam grex
pavidus turbatur et inde non cito securus est, quia tantos Italia lupos habuit, quorum catuli vix toti possunt elidi,
dum nimirum inter antra tanti enutriti sunt. Attamen deleat [Deus tale] semen’’
(cf. 1 Reg. 24. 22)
, et nutriat gregem suum teque compungat; vigilanter insistas officio tuo pastorali, stans super custodiam’’
(cf. Isa. 21. 8)
tuam die ac nocte, ut videas baculum [illum] nuceum’’
(cf. Ierem. 1. 11)
, quem uncinum postea videre merearis tempore fructus colligendi veros. Ut ergo honore apostolico non careas,
conserva fidem apostolicam, confirma testimonio, robora scripto, muni synodo, ut nullus tibi iure resistat. Noli
despicere consiliolum alienigenae, tamquam doctor illius zelantis pro te. Mundus iam declinat; princeps
pastorum appropinquat; cave ne te neglegentem inveniat et conservos [pugnis mali exempli] percutientem
manducantemque cum ebriis et bibentem’’
(Matt. 24. 49)
, ne contingant sequentia securitati; qui enim ignorat, ignorabitur’’
(1 Cor. 14. 38)
. Non sufficit tibi, quod pro te ipso sollicitus sis, qui multorum curam suscepisti; cui [enim] plus creditur, plus
ab eo exigitur.’’
(cf. Luc. 12. 48)
.
4
Vigila itaque, quaeso, papa, vigila, et iterum dico, vigila; quia forte non bene vigilavit Vigilius, quem caput
scandali isti clamant qui vobis culpam iniciunt. Vigila primo pro fide, deinde pro operibus fidei iubendis
vitiisque calcandis, quia tua vigilantia multorum erit salus, sicut e contrario tua securitas multorum erit vastatio.
Mittat te Isaias in montem, qui evangelizas Zion’’
(cf. Isa. 40. 9)
, immo per Isaiam Deus iuxta tui nominis interpretationem in speculam verae contemplationis ponat, in qua
quasi cunctis mortalibus altior positus vicinusque caelestium effectus, exaltans
p.42
quasi tuba vocem tuam annunties populo [domini tui, tibi ab eo commisso,] peccata eorum et domui Iacob
iniquitates eorum’’
(sqq. Isa. 58. 1)
12

