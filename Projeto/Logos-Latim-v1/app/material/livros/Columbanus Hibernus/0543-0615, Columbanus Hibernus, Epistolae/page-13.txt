. Noli timere culpam mendacii; habes enim quod annuntiare debeas; multi enim, quod gravius est, per
securitatem pastorum in his regionibus deiecti sunt et multi per prosperitatem infelicissimae abundantiae decepti
sunt. Inde quia iuxta minas Domini sanguis tantorum de manibus requirendus erit pastorum, vigilandum est
diligenter, id est, praedicandum est frequenter verbum Domini, a pastoribus scilicet, ecclesiae speculatoribus et
magistris, ut nullus pereat per ignorantiam; si enim per socordiam perierit, suus sanguis in suum caput
reputabitur.
5
Sed cur haec mordacius diu omnibus nota commemoraverim, in subiectis subnectam. Faciunt enim et haec ad
proposita suggestionis primae genera; ligata namque sunt simul utraque; ex his enim pendent illa; et ideo ista
primum amputanda sunt; non enim curat de errore qui non curat de religione; hic namque totus consistit agon,
hic tota stat causa; hic ille gladius bis acutus, pertingens usque ad divisionem carnis et animae, compagum,
medullarum, qui est discretor cordis et cogitationum’’
(Apoc. 1. 16 et Heb. 4. 12)
, usque ad os debet secare nervos. Hinc sale [divino] sermo [noster] conditus est’’
(Coloss. 4. 6)
, omne nempe sacrificium sale aspergi praeceptum est; hinc scintillae de igne’’
(Luc. 12. 49)
illo divino, quem Dominus in terram mittere venit’’
(Luc. 12. 49)
, descendentes comburant lignum, foenum, stipulam’’
(1 Cor. 3. 12)
, quae male superaedificantur [a multis] super fundamentum hoc’’
(1 Cor. 3. 12)
admirandum, cui toti superaedificamur Christiani, super quod nemo aliud potest ponere praeter id quod positum
est, quod est Iesus Christus.’’
(1 Cor. 3. 11)
Heu quanta gehennae fomenta ubique praeparantur de his infelicibus aedificiis, super quae comburenda sermo
ille scintillans Domini, descendens de incendii illius semper vivi immensitate, cecidit dicendo, Attendite vobis,
ne forte aggraventur corda vestra in crapula et ebrietate et curis huius vitae, et superveniat in vos dies illa
repentina; tamquam laqueus enim superveniet in omnes, qui sedent super faciem universae terrae.’’
(Luc. 21. 34-35)
.
6
Vides, quo terrore Dominus nostrum soporem ac noxium torporem ad vigilantiam suscitat, ne imparati
inveniamur. Ideo ego dixi; papa vigila, tempus est de somno surgere, [Dominus] appropinquat’’
(Rom. 13. 11-12)
, et prope iam in fine consistimus inter tempora periculosa. Ecce conturbantur gentes, inclinantur regna’’
(Ps. 45. 6)
; ideo cito dabit vocem suam Altissimus, et movebitur terra’’
(Ps. 45. 6)
. Ego quasi timidus, dum non sim fortis bellator, quia hostem adversariorum circumdedisse nos video, te licet
importunis clamoribus tamquam ducum principem suscitare conor; ad te namque totius exercitus
p.44
Domini in his regionibus, in campo potius torpentis quam pugnantis, et partim, quod lacrimabilius est,
adversariis potius manus dantis quam resistentis, periculum pertinet. Te totum expectat, qui potestatem habes
omnia ordinandi, bellum instituendi, duces excitandi, arma corripi iubendi, aciem construendi, tubas undique
sonandi, certamen demum, te in fronte gradiente, ineundi; quia vae diu, ut apparet in hac regione, in hoc spiritali
bello victi sumus etiam Christiani, vitiis primum carnalibus ac pomposa conversatione, deinde fidei vacillantis
tepore, qua infirmata inimicis nostris dum non sensimus circumdati sumus triplicibus, qui dati sunt nobis ad
vindictam nostrae luxuriosae securitatis. Omnium enim malorum causa est caeca prosperitatis securitas.
7
Miror, fateor, talem securitatem et unde hic letalis sopor totos pene cooperit; nescio quae corda, quae aures, qui
sensus, quos nequaquam ignita ipsius Domini verba suscitaverunt ad vigilantiam zeli iugiter ferventis, ad
contemptum mundi, ad paupertatem Christi, sicut multas gentes ita assueverunt. Ego enim de extremo mundo
veniens, ubi praelia Domini praeliari spiritales duces conspexi, et sperans in antea videre fortiores peritioresque
huius sancti conflictus duces, et ita inveniens acsi quidam campi bellici roscidus cadaverum ac madidus post
pugnam contemplator, stupeo et dolens ac timens ad teque tantum, qui unica spes’’
(cf. Sedul. Carm. Pasch. i. 60)
13

