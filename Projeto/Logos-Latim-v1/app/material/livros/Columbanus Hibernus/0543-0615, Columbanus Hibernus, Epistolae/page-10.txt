p.32
sapientia innumerabilis et in infirmitate fortitudo incomparabilis. Ergo ibi absconsa sunt omnia desiderabilia
refrigeria, salutis mysteria; sed dura sunt, ut pretiosa sint; obscura sunt ut paucis sint digna; paucis vero digna,
quia nimis mira sunt. Itaque patienter sustineamus omnia adversa pro veritate, ut simus participes Domini
passionum; si [enim] compatiamur, conregnabimus.’’
(cf. 2 Tim. 2. 12 et Rom. 8. 17)
Quid his adiciendum est nisi perseverantia? Qui [enim] perseveraverit usque in finem, hic salvus erit.’’
(Matt. 10. 22)
In fine enim iudicium consistit et in exitu laus canitur. Sed ut sit perseverans, oret iugiter quisque auxilium Dei
cum omni mentis humilitate; non enim, [inquit,] volentis neque currentis, sed Dei miserantis est’’
(Rom. 9. 16)
, quia maior et melior est Dei misericordia super vitam’’
(Ps. 62. 4)
, quamquam bonam, hominis; non enim digni sunt misericordia, nisi qui se miseros confitentur coram Deo et
indignos se sentiunt salutis per se, nisi sola Domini misericordia de tantis periculis eripiantur. Qui licet bonorum
conscii sibi sint operum, tamen iudicia Dei timentes et multa perpetrasse iniusta gementes in Dei solius pietatem
humiliter confidunt; quorum timor perfectus plus placet quo plus humilitati studet; beneplacitum [enim] Domino
super timentes eum et in eis qui sperant super misericordia eius.’’
(Ps. 146. 11)
Nullum itaque salvabit dextera sua (iuxta verbum Domini ad Iob quo iustificationem illius quibusdam potentiae
experimentis quodammodo derisit dicens, Et tunc confitebor quod salvare te poterit dextera tua’’
(Iob 40. 9)
) nisi qui humiliter suam possibilitatem, et ipsam datam, exercuerit cum timore et tremore in voluntate Dei orans
frequenter, Ne proicias me a facie tua’’
(Ps. 50. 13)
, et, Ne repellas me a mandatis tuis’’
(Ps. 118. 10)
, quia saepe, ut ait quidam, magnitudo virtutis quibusdam fuit occasio perditionis, qui nimirum eo quo
pulchriores sunt virtutibus ab humilitatis gradu descendunt. Inde scriptum est, quo pulchrior es, descende,
[surge] et dormi cum incircumcisis’’
(Ezech. 32. 19)
, acsi aliis verbis animae diceret superbae, quia tua sanctitate te elevasti in superbiam, descende inde modo et
esto inter peccatores computanda, quia nihil apud me est quod cum superbia efficitur. Angusta, [vides], porta’’
(Matt. 7. 13)
est et paucis degressa perfectionis via, quae a laeva vitia, a dextera vanitatis et superbiae mala declinat.
Gradiendum igitur est via regia ad civitatem Dei viventis per afflictionem carnis et contritionem cordis, per
corporis laborem et spiritus humiliationem, per studium nostrum, officii rem legitimi, non meriti dignitatem et,
quod his maius est, per Christi gratiam, fidem, spem et caritatem. Multa cerne pericula; cognosce causam belli,
gloriae magnitudinem; fortem
p.34
non nescias hostem, et libertatem in medio arbitrii; portam intellege hostibus apertam ab aquilone; ideo et
Ierusalem ab aquilone aperitur, inde illa parte observat in aquilone inimicus habitans, inde scriptum est, ab
aquilone exardescunt mala super omnem terram’’
(cf. Ierem. 1. 14)
. Si tollis hostem, tollis et pugnam; si tollis pugnam, tollis et coronam—si haec sint, ubi fuerint virtus, vigilantia,
fervor, patientia, fidelitas, sapientia, stabilitas, prudentia sint necesse est, si non, strages—et, ut inferam, si tollis
libertatem, tollis dignitatem.
6
Ecce quibus circumdamur adversitatibus et quibus circumluimur acsi vorticum fragoribus, carissime discens,
exceptis quae intrinsecus latent et intra nosmetipsos cottidie militant contra nos. Ideo in tantis periculis velle et
currere, licet tuum, non est tuum; non enim sufficit virtus humana inter tantas contrarietates pervenire ad quod
vult, nisi misericordia Domini et velle faciat—vota gradientis compleri et currere, et, prosperitatis lapsus et
offendicula casusque contrarios evadente, cursus inoffense finiri. Quapropter mentis humilitas meriti est causa,
sine auxilio enim non potest adiuvari; non meretur superbus; induratur derelictus; ingratus, non orans, indevotus
est. Servus piger flagellatur in vita, contemnitur famulatio; desperatus, etiam fastidio dignus viris esse maxime
reputatur. Quid ergo dicemus ad haec, o nos miseri, qui, antequam malis carere mereamur, bonis nobis
blandimur et ante vitiorum depositionem perfectionem habere speramus? Totum scire cupimus; totum facere
10

