nolus opum, animi depressor, cogitationum publicator; senioribus obediens, iunioribus concurrens, coaequalibus
coaequans, perfectis concertans, melioribus non invidens, praecurrentibus non dolens, remorantibus non
detrahens, provocantibus consentiens; lassus licet, non deficiens; flens simul et gaudens pro fervore ac spe;
timens semper pro fine, licet proficiens in certo.
2
En tuum, o puer amande ministerque dulcis, monimentum; talis si sis, nimis beatus eris; quia per prospera et
adversa’’
(cf. Senec. Epist. 66. 6)
idem eris, paratus ad cuncta, singulis occurrens, temperans gestus, nutriens crescenda, interimens decrescenda,
levigans deasperata, exasperans vituperata; semper sollicitus, semper crescens, semper adquirens; semper
tendens ad superna, semper currens ad bravium; semper caelestia desiderans, semper divina sitiens. Ecce
doctrinam; da sequacitatem, si potes, ut habeas felicitatem et potestatem, cum puerilia desideria fugiens corpus
sic in potestatem spiritus redigeris, et te vadem pro tuis tradideris peccatis, in brevi militantem pro aeternis
stipendiis. O te felicem, o te beatum, o que mirabilem te puerum, si haec compleveris universa. Si enim in his
diligenter omnibus fueris sensu et opere occupatus, non vacabis neque vanis vagisque neque turpibus
cogitationibus; sed quasi incipiens semper tibi ipsi congregabis quibus in perpetuum fruiturus eris, unius vir
vocandus animi et singularis emolumenti quaesitor, egregius regni negotiator aeterni. Converte igitur te totum in
haec, quia habes in quibus tuam exerceas iuventutem, virtutem, efficaciam, strenuitatem, ne, si in contrariis hae
fuerint exercitatae, pereant quae per vim rapiunt regnum caelorum.’’
(cf. Matt. 11. 12)

18

