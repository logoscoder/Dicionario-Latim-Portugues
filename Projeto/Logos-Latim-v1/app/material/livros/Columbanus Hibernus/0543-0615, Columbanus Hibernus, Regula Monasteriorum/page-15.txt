Si quis vallum apertum in nocte dimiserit, superpositione paeniteat; si vero in die, XXIIII percussionibus, si non
aliis supervenientibus
p.180
apertum dimiserit. Si quis hunc ipsum absolute praecesserit, superpositione paeniteat.
27
Si quis lumentum petens solus absolute lavaverit, superpositione paeniteat. Si quis vero lavans licito coram
fratribus stando hoc fecerit, si non necessitate luti largius abstergendi, XXIIII plagis emendetur.
28
Si quis vero etiam sedendo in lumento genua aut brachia discooperuerit absque necessitate luti lavandi, VI
diebus non lavet, id est usque ad alteram diem dominicam inhonestus ille lavator pedes non lavet. Soli autem
monacho secrete stando pedes lavare licet; seniori vero etiam publice, sed altero pedes suos lavante, licet stando
lavari.
29
Ante praedicationem vero die dominica toti, exceptis certis necessitatibus, simul sint conglobati, ut nullus desit
numero praeceptum audientium, excepto coco ac portario, qui et ipsi, si possint, satis agant ut adsint, quando
tonitruum evangelii auditur.
30
Confessiones autem dari diligentius praecipitur, maxime de commotionibus animi antequam ad missam eatur, ne
forte quis accedat indignus ad altare, id est si cor mundum non habuerit. Melius est enim expectare donec cor
sanum fuerit, et alienum a scandalo ac invidia fuerit, quam accedere audacter ad iudicium tribunalis. Tribunal
enim Christi altare, et corpus suum inibi cum sanguine iudicat indignos accedentes. Sicut ergo a peccatis
capitalibus et carnalibus cavendum est antequam communicandum sit, ita etiam ab interioribus vitiis et morbis
languentis animae abstinendum est ac abstergendum ante verae pacis coniunctionem et aeternae salutis
conpaginem.

15

