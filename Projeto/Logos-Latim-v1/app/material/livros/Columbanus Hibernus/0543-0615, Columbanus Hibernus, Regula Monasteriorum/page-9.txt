introitum eget. Interroget tamen. Si non procul exeat, signo crucis indiget. Quamvis ambulans signet se, non est
autem necesse ad orientem se vertere. Exiens extra domum quilibet festinans et se signans, non eget ad orientem
conversionem. Ita et in ambulando conveniens quemquam faciat, si festinet, postulans orationem et se
humilians. In domu, in qua non congrua fiat genuflexio, curvatio tantum statuetur.
Si quis voluerit, in die sabbati praeparet oblationem dominicae; consummato lavacro commutare sacerdotes si
facile fuerit, diacones autem aut ante praeceptum aut post praeceptum ministerium oportunum perficiant.
Si quis viderit somnium inmundum aut coinquinatus fuerit aut penitens, quando detur praeceptum, stare
praecipitur. In magnis autem sollempnitatibus quando audiant sonum sedere in cottidiano praecepto paene
mediante iubentur sedere. Deinde sonum omnes audientes ad sinaxim initiantem diei conventus lavent ante
oratorii introitus, nisi prius laverint. Primarius ut primus psallat statuetur et secundus; et non flectatur genu,
sed tantum curvatio fiat. Ordines qui priores in medio
p.158
fiant oratorii, ceteri dextra levaque adsistant, praeter offerentem eidemque adherentem. In omnique dominica
sollempnitate hymnus diei cantetur dominice et in die inchoante pasche. Aut qui ad altare inchoaverit accedere,
sacrificium accepturus, ter se humiliet. Et novi quia indocti et quicumque fuerint tales ad calicem non accedant,
et quando offertur oblatio nullus cogatur coactus accipere sacrificium praeter necessitates. In omnique
dominica die et sollempnitate, qui non fuerit in coetu fratrum ad dominum fundentium preces, oret ipse, aliqua
necessitate cogente. Et quamdiu offeratur non multum discurratur. Paenitens quoque necessitate itineris
occupatus ambulansque cum ceteris utentibus licito cibis, si advenerit hora tertia et longe proficiscantur,
accipiat et ipse quiddam cibi pro modo quodam et quod ei defuerit accipiat ubi quiescat.
In commune autem omnes fratres omnibus diebus ac noctibus tempore orationum in fine omnium psalmorum
genua in oratione, si non infirmitas corporis offecerit, flectere aequo animo debent, sub silentio dicentes, Deus in
adiutorium meum intende, domine ad adiuvandum me festina.’’
Ps. 69. 1
Quem versiculum postquam ter in oratione tacite decantaverint, aequaliter a flexione orationis surgant, excepto
diebus dominicis et a prima die sancti paschae usque ad quinquagesimam diem, in quibus moderate se in
tempore psalmodiae humiliantes, genua non flectentes, sedule dominum orent.
10
Si quis frater inoboediens fuerit, duos dies una paxmate et aqua. Si quis dicit, ‘Non faciam,’ tres dies uno
paxmatio et aqua. Si quis murmurat, duos dies uno paxmatio et aqua. Si quis veniam non petit aut dicit
excusationem, duos dies uno paxmatio et aqua. Si duo fratres contenderint aliquid et ad furorem venerint, duos
dies uno paxmatio et aqua. Si alius contendit mendacium et distinctionem confirmat, duos dies uno paxmatio et
aqua. Si quis contradicit fratri et non petit eum veniam, duos dies uno paxmatio. Si quis interrumpit mandatum et
regulam frangit, duos dies uno paxmatio et aqua. Si quis cum iniungitur
p.160
ei opus et neglegenter facit, duos dies uno paxmatio et aqua. Si quis detractaverit abbati suo, VII dies uno
paxmatio et aqua; si quis fratri suo, viginti IIII psalmos, si saeculari, duodecim psalmos. Si quis obliviscitur
aliquid foras, si minus, XII psalmos, si maius, XXX psalmos. Si quis perdiderit vel deciderit aliquid, sicut
pretium eius, ita et paenitentia eius.
11
Si quis facit colloquium cum saeculari sine iussu, XXIIII psalmos. Si quis quando consummaverit opus suum et
aliud non requirit et fecerit aliquid sine iussu, viginti IIII psalmos cantet. Si fuerit aliquis bilinguis et conturbet
corda fratrum, I diem in paxmatio et aqua. Si quis manducaverit in domo aliena sine iussu et venerit domui suae,
I diem in paxmatio. Si quis enarraverit praeteritum peccatum, unum diem cum paxmatio. Vel qui ambulaverit in
saeculo et dicit de saeculi peccato, diem unum in pane et aqua. Et tepidus, qui aliquem audierit murmurantem et
detrahentem aut facientem aliquid contra regulam et consentit a confessione, diem unum paxmatio.
12
Si quis suscitat furorem fratri suo et satisfaciet ei postea, et ipse non remittit ei sed mittit eum suo seniori, qui
suscitaverit furorem viginti IIII psalmos, et ille diem I in pane et aqua. Si quis voluerit aliquid et prohibet
oeconomus et iubet abbas, quinque dies. Si quis non venerit ad orationem super mensam et post cibum, XII
psalmos cantet. Si quis dormierit dum oratur, si frequens, XII psalmos, si non frequens, VI psalmos. Si quis non
dicit Amen, XXX verbera. Si transgressus erit horam, XV psalmos, cantica graduum, nisi matutina hiemis, XII
psalmos. Et qui non audierit sonitus orationum, XII psalmos. Si quis veniet ad sacrificium et nocturnum
cingulum vel vestis circa eum, XII psalmos.
13
Si quis ante horam nonam quarta sextaque feria manducat nisi infirmus, duos dies in pane et aqua vivat. Si quis
dixerit mendacium nesciens, L verbera; si sciens et audax dicit, duos dies in pane et aqua. Si
9

