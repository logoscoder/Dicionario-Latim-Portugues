cuiuscumque psalmi, similiter paeniteat. Simili modo qui perdiderit micas oratione in ecclesia emendetur; ita
tamen haec parva paenitentia ei iudicetur, si parvum quid effuderit.
3
Quod si ex neglegentia vel oblivione seu transgressione securitatis tam in liquidis quam in aridis amplius solito
perdiderit, longa venia in ecclesia dum duodecim psalmos ad duodecimam canunt prostratus nullum membrum
movens paeniteat. Vel certe si multum est quod effudit, quantos metranos de cervisa aut mensuras
qualiumcumque rerum intercidente neglegentia effundens perdidit, supputans tot diebus illud quod in sumptus
proprios rite accipere consueverat, sibi ea perdidisse sciat, ut pro cervisa aquam bibat. De effuso super mensam
decidenteque extra eam veniam in discubitu petere dicimus sufficere.
Qui egrediens’’
cf. Hieron. Epist. xxii. 37
domum ad orationem poscendam non se humiliaverit et post acceptam benedictionem non se signaverit, crucem
non adierit,
p.148
XII percussionibus emendare statuitur. Similiter qui orationem ante opus aut post opus oblitus fuerit, XII
percussionibus. Et qui comederit sine benedictione, XII percussionibus. Et qui regrediens domum orationem
petens non se curvaverit intra domum, XII percussionibus emendetur. Qui vero frater haec omnia confessus
fuerit et cetera usque ad superpositionem, semipaenitentia id est media paenitentia, et de his similia; sic
temperare interim.
4
Qui tusse in exordio psalmi non bene decantaverit, VI percussionibus emendare statuitur. Similiter qui
pertunderit dentibus calicem salutaris, VI percussionibus. Ordinem ad sacrificium qui non custodierit ad
offerendum VI percussionibus. Sacerdos offerens, qui ungulas non dempserit, et diaconus cui barba non tonsa
fuerit, de rustro sacrificium accipientem ad calicem accedentem, sex percussionibus. Et qui subridens in sinaxi,
id est in cursu orationum, VI percussionibus; si in sonum risus eruperit, superpositione, nisi veniabiliter
contigerit. Sacerdos offerens et diaconus sacrificium custodientes cavere ne vagis oculis oberrent; quod si
neglexerint, sex percussionibus emendari. Qui oblitus fuerit chrismal pergens procul ad opus aliquod, quinis
quinqueis percussionibus; si super terram in agro dimiserit et invenerit statim, denis quinqueis percussionibus;
si in ligno illud levaverit, ter denis, si ibi maneat nocte, superpositione. Eulogias inmundus accipiens, XII
percussionibus. Obliviscens oblationem facere usque dum itur ad offerendam C percussionibus.
Fabulas otiosas proferens ad alterum, statim semet ipsum reprehendens, venia tantum; si autem se non
reprehenderit sed detractaverit qualiter eas excusare debeat superpositione silentii aut L percussionibus.
Excusationem proferens cum simplicitate quando in aliquo discutitur et non dicat statim veniam petens, ‘Mea
culpa, paenitet me,’
p.150
L percussionibus. Consilium contra consilium cum simplicitate promens, L percussionibus. Qui altare
concusserit, L percussionibus.
5
Proferens sermonem altum sine suppressione, nisi ubi necessitas fuerit, superpositione silentii aut L
percussionibus. Excusans ad veniam similiter paeniteat. Qui fratri aliquid indicanti responderit, ‘Non ita est ut
dicis,’ praeter seniores iunioribus dicentes simpliciter, superpositione silentii aut L percussionibus; nisi hoc
tantum licet, ut respondeat coaequali fratri suo, si veratius est aliquid quam ille dicit et recordatur, ‘Si bene
recolis, frater,’ et alter haec audiens non adfirmet sermonem suum, sed humiliter dicat, ‘Spero quod tu melius
recorderis; ego per oblivionem in verbo excessi, paenitet me quod male dixi.’ Ecce verba filiorum Dei, si nihil
per contentionem, [ut ait apostolus,] neque per inanem gloriam sed per humilitatem spiritus alter alterum
existimans superiorem sibi.’’
Phil. 2. 3
Ceterum qui se excusaverit non filius Dei spiritalis sed filius Adam carnalis iudicetur.
6
Quique non cito ad portum requiei humilitatis dominicae confugerit, nimie contradictionis aditum aliis aperiens
in superbiae verbo persistens, de libertate sanctae ecclesiae in cellula ob paenitentiam agendam separetur, usque
dum bona eius voluntas cognoscatur atque per humilitatem denuo sanctae congregationi inseratur.
Qui profert sermonem altum ad reprehendendum opus hostiarii, ut hostiarius horas non bene custodierit,
superpositione silentii aut L percussionibus. Et qui abscondit aliquod crimen videns in fratre suo, usque dum
corrigatur de alio vitio vel de ipso, et tunc profert illud adversus fratrem, tribus superpositionibus. Reprehendens
aliorum fratrum opera aut detractans, tribus superpositionibus paeniteat. Proferens correptionem contra
correptionem, hoc est castigans castigantem se, similiter tribus superpositionibus paeniteat.
7
7

