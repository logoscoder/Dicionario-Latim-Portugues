Si quis autem fornicaverit sicut Sodomitae fecerunt, X annis paeniteat, III primis cum pane et aqua, VII vero aliis
abstineat se a vino et carne, et non maneat cum alio in aeternum.
4
Si quis vero fornicaverit quidem cum mulieribus, sed non filium generaverit et in notitiam hominum non venerit;
si clericus, III annis, si monachus vel diaconus, V annis, si sacerdos, VII, si episcopus, XII annis.’’
cf. Excerpt. de libr. David. 7, Paen. Venniani 10-11
5
Si quis periuraverit, VII annis paeniteat et numquam iuret postea.’’
cf. Paen. Venniani 22
6
Si quis maleficio suo aliquem perdiderit, III annis paeniteat cum pane et aqua per mensuram, et III aliis annis
abstineat se a vino et carnibus, et tunc demum in septimo anno recipiatur in communionem. Si autem pro amore
quis maleficus sit, et neminem perdiderit, annum integrum cum pane et aqua clericus ille paeniteat, laicus
dimidium, diaconus duos, sacerdos tres: maxime si per hoc mulieris partum quisque deceperit, ideo VI
quadragesimas unusquisque insuper augeat, ne homicidii reus sit.’’
cf. Paen. Venniani 18-20
p.174
7
Si quis clericus furtum fecerit, id est bovem aut aequum, ovem aut aliquod animal proximi sui furaverit, si semel
aut bis fecit, reddat proximo suo primum et anno integro in pane et aqua paeniteat. Si hoc consuevit et reddere
non potuerit, in annis paeniteat cum pane et aqua.’’
cf. Paen. Venniani 25-26
8
Si quis autem clericus aut diaconus vel alicuius gradus, qui laicus fuit in saeculo cum filiis et filiabus, post
conversionem suam iterum suam cognoverit clientelam et filium iterum de ea genuerit, sciat se adulterium
perpetrasse et non minus peccasse quam si ab iuventute sua clericus fuisset et cum puella aliena peccasset, quia
post votum suum peccavit, postquam se domino consecravit, et votum suum irritum fecit. Idcirco similiter VII
annis in pane et aqua paeniteat.’’
cf. Paen. Venniani 27
9
Si quis clericus per rixam proximum suum percusserit et sanguinem fuderit, annum integrum paeniteat; si
laicus, XL diebus.’’
cf. Paen. Venniani 8-9
10
Si quis per se ipsum fornicaverit aut cum iumento, II annis paeniteat, si gradum non habet; si autem gradum aut
votum, III annis paeniteat, si aetas non defendit.
11
Si quis concupiscit mulierem et non potest facere, id est non suscipit eum mulier, dimidium annum in pane et
aqua paeniteat et toto se abstineat anno a vino et carnibus et communione altaris.’’
cf. Paen. Venniani 17
12
Si quis sacrificium perdiderit anno paeniteat. Si per ebrietatem aut voracitatem illud evomuerit et neglegenter
illud dimiserit, III quadragesimis in pane et aqua paeniteat; si vero per infirmitatem, VII diebus paeniteat.
Sed haec de clericis et monachis mixtim dicta sunt; caeterum de laicis.
13
Quicumque fecerit homicidium, id est proximum suum occiderit, III annis inermis exul in pane et aqua paeniteat,
et post III annos revertatur in sua, reddens vicem parentibus occisi pietatis et officii; et sic post satisfactionem
iudicio sacerdotis iungatur altario.’’
cf. Paen. Venniani 35
14
Si quis laicus de alterius uxore filium genuerit, id est adulterium commiserit toro proximi sui violato, III annis
paeniteat, abstinens se a cibis suculentioribus et a propria uxore, dans insuper praetium pudicitiae marito
uxoris violatae et sic culpa illius per sacerdotem abstergatur.’’
cf. Paen. Venniani 36
15
Si quis vero laicus fornicaverit sodomitico ritu, id est cum masculo coitu femineo peccaverit, VII annis paeniteat,
III primis cum pane et
p.176
13

