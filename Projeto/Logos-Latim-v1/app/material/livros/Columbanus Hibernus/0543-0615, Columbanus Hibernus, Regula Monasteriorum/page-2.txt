De cibo et potu (V)
Cibus sit vilis et vespertinus’’
cf. Hieron. Epist. lviii. 6
monachorum satietatem fugiens’’
cf. Hieron. Epist. xxii. 17
et potus ebrietatem, ut et sustineat et non noceat; holera, legumina, farinae
p.126
aquis mixtae cum parvo pane paxemati, ne venter oneretur et mens suffocetur. Etenim utilitati et usui tantum
consulendum est aeterna desiderantibus praemia. Ideo temperandus est vitae usus sicut temperandus est labor,
quia haec est vera discretio, ut possibilitas spiritalis profectus cum abstinentia carnem macerante retentetur. Si
enim modum abstinentia excesserit, vitium non virtus erit; virtus enim multa sustinet bona et continet. Ergo
cottidie ieiunandum est, sicut cottidie reficiendum; et dum cottidie edendum est, vilius et parcius corpori
indulgendum est; quia ideo cottidie edendum est quia cottidie proficiendum est, cottidie orandum est, cottidie
laborandum, cottidieque est legendum.
De paupertate ac de cupiditate calcanda (VI)
Monachis, quibus pro Christo mundus crucifixus est et ipsi mundo,’’
cf. Gal. 6. 14
cupiditas cavenda est, nimirum dum non solum superflua eos habere damnabile est, sed etiam velle. Quorum non
census sed voluntas quaeritur; qui relinquentes omnia et Christum dominum cum timoris cruce cottidiani
sequentes in caelis [habent] thesauros.’’
cf. Matt. 19. 21
Idcirco dum in caelis multum sunt habituri parvo extremae necessitatis censu in terris debent esse contenti,
scientes lepram esse cupiditatem monachis imitatoribus filioram prophetarum ac discipulo Christi proditionem
atque perditionem, apostolorum quoque dubiis sectatoribus mortem. Ideo ergo nuditas et facultatum
contemptus’’
cf. Cassian. Inst. iv. 43
prima perfectio est monachorum, secunda vero purgatio vitiorum,’’
cf. Cassian. Conl. xiv. I
tertia perfectissima dei continuata dilectio ac divinorum iugis amor, qui terrenorum succedit oblivioni. Quae cum
ita sunt, paucis [nobis] opus est [iuxta verbum domini] aut etiam uno.’’
Luc. 10. 42
Pauca namque sunt necessaria vera sine quibus non transigitur, aut etiam uno, quasi cibo iuxta litteram. Puritate
autem sensus indigemus per gratiam Dei, ut intellegamus spiritaliter, quae sunt illa pauca caritatis, quae Marthae
a domino suggeruntur.
p.128
De vanitate calcanda (VII)
Vanitas quoque quam sit periculosa brevibus demonstratur verbis salvatoris, qui suis discipulis hac laetantibus
vanitate dixit, Vidi satanan sicut fulgur de caelo cadentem,’’
Luc. 10. 18
et Iudaeis aliquando se iustificantibus ait, Quod autem altum est in hominibus abominatio est in compectu
domini.’’
Luc. 16. 15
His et illo farisei famosissimo se iustificantis exemplo colligitur quod interemtrix sit omnium bonorum vanitas et
gloriatio elata, dum bona vane laudata farisci perierunt, et peccata publicani accusata evanuerunt. Non exeat
igitur verbum grande de ore monachi, ne suus grandis pereat labor.
De castitate (VIII)
Castitas vero monachi in cogitationibus iudicatur, cui nimirum cum discipulis ad audiendum accedentibus a
domino dicitur: Qui viderit mulierem ad concupiscendum iam moechatus est eam in corde suo.’’
Matt. 5. 28
Dum enim votum illius considerat ille cui consecratus est, verendum est ne inveniat in anima quod abominatur,
ne forte iuxta sancti sententiam Petri habeant oculos luxuriae plenos atque adulterii.’’
2 Pet. 2. 14
Et quid prodest si virgo corpore sit, si non sit virgo mente? Deus enim spiritus’’
cf. Hieron. Epist. xxii. 38; Ioann. 4. 24
in spiritu habitat ac mente, quem immaculatum viderit, in quo nulla sit adultera cogitatio, nulla spiritus
coinquinati macula, nulla peccati labes sit.
De cursu
2

