Columbanus Hibernus - Regula Monasteriorum

p.122
Incipiunt capitula regulae.
De oboedientia.
De taciturnitate.
De cibo et potu.
De cupiditate calcanda.
De vanitate calcanda.
De castitate.
De cursu.
De discretione.
De mortificatione.
De perfectione monachi.
Regula Monachorum
De oboedientia
Ad primum verbum senioris omnes ad oboediendum audientes surgere oportet, quia oboedientia deo exhibetur,
dicente domino nostro Iesu Christo: Qui vos audit me audit.’’
Luc. 10.16
(II) Si quis igitur verbum audiens non statim surrexerit inoboediens iudicandus est. Qui autem contradixerit
contumaciae crimen incurrit, et ideo non solum inoboedientiae reus est, sed etiam contradictionis aditum aliis
aperiens’’
Cf. Basil. (transl. Rufin.) Interrog. 69
multorum
p.124
destructor aestimandus est. (III) Si quis vero murmuraverit, et ipse tamquam non ex voto oboediens inoboediens
putandus est. Idcirco opus eius abiiciatur,’’
cf. Basil. Interrog. 71
donec illius bona voluntas cognoscatur. Oboedientia autem usque ad quem modum definitur? Usque ad
mortem’’
cf. Basil. Interrog. 65, Cassian. Inst. xii. 28
certe praecepta est, quia Christus usque ad mortem oboedivit patri pro nobis. Quam ipse nobis per apostolum
insinuat dicens: Hoc sentite in vobis quod et in Christo Iesu. Qui cum informa dei esset, non rapinam arbitratus
est esse se aequalem deo; sed semet ipsum exinanivit formam servi accipiens, et specie inventus ut homo
humiliavit semet ipsum, factus oboediens patri usque ad mortem, mortem autem crucis.’’
Phil. 2. 5-8
Nihil itaque recusandum est oboedientibus veris Christi discipulis, quamvis durum et arduum sit, sed cum
fervore, cum laetitia arripiendum est, quia si talis non fuerit oboedientia, non erit acceptabilis domino qui ait: Et
qui non accipit crucem suam et sequitur me, non est me dignus.’’
Matt. 10. 38
Et ideo dicit de digno discipulo: ut Ubi ego sum, ibi et minister meus mecum.’’
Ioann. 12. 26
De Taciturnitate (IV)
Silentii regula diligenter custodienda decernitur, quia scriptum est: Cultus autem iustitiae silentium et pax.’’
Isa. 32. 17
Et ideo ne reatus de verbositate conquiratur, exceptis utilitatibus ac necessariis opus est ut taceatur, quia iuxta
scripturam in multiloquio non deerit peccatum.’’
Prov. 10. 19
Idcirco salvator ait: Ex verbis tuis iustificaberis et ex verbis tuis condemnaberis.’’
Matt. 12.37
Iuste damnabuntur qui iusta dicere noluerunt cum potuerunt, sed mala iniusta impia inania iniuriosa incerta falsa
contentiosa contumeliosa turpia fabulosa blasphema aspera ac flexuosa loqui garrula verbositate maluerunt.
Tacendum igitur est de his et talibus et cum cautela et ratione loquendum est ne aut detractiones aut tumidae
contradictiones in loquacitate vitiosa prorumpant.
1

