Ecclus. 32. 24
Ergo si nihil sine consilio faciendum, totum per consilium est interrogandum.’’
cf. Cassian. Conl. ii. 10
Inde etiam per Moysen praecipitur, Interroga patrem tuum et annuntiabit tibi, maiores tuos et dicent tibi.’’
Deut. 32. 7
Sed licet duris dura videatur haec disciplina, ut scilicet homo semper de ore pendeat alterius, certis tamen deum
timentibus dulcis ac secura invenietur, si ex integro et non ex parte conservetur, quia nihil dulcius est
conscientiae securitate et nihil securius est animae impunitate, quam nullus sibi ipsi per se potest tradere, quia
proprie aliorum est examinis. Hoc namque defendit a timore iudicii, quod iam examinaverit iudicantis censura,
cui alieni ponderis imponitur moles et totum portat quod suscipit periculum; maius enim, ut scriptum est,
periculum iudicantis [quam eius qui] iudicatur.’’
cf. Matt. 7.1. et seq.
Quicumque itaque semper interrogaverit, si servaverit, numquam errabit, quia si alterius erraverit responsio,
fides credentis et labor oboedientis non errabunt, neque mercede interrogantis carebunt. Nam si per se aliquid
discusserit qui debuit interrogare, in hoc ipso arguitur errasse, quod iudicare praesumpsit qui debuit iudicari; etsi
rectum fuerit, pravum illi deputabitur, dum per hoc a recto declinavit; quia nihil audet per se iudicare cuius
officii est tantum oboedire.
Cum haec igitur ita sint, cavenda ubique est monachis superba libertas ac vera humilitas discenda sine
murmuratione et haesitatione oboedientibus, quo iuxta domini verbum iugum [Christi] suave et onus [eius] leve
[sentiant].’’
Matt. 11. 30
Alioquin donec Christi humilitatem discant, suavitatem iugi
p.140
eius et oneris illius levitatem non sentient: Humilitas enim cordis requies animae est vitiis ac laboribus fatigatae
ac unicum illius de tot malis refrigerium, et quantum ad hanc considerationem tota de tantis foris vagis ac vanis
attrahatur, tantum intus requiescit ac refrigeratur, ita ut etiam amara illi sint dulcia, ac dura et ardua ante habita
plana ac facilia esse sentiat, mortificatio quoque, superbis ac duris intolerabilis, illi sit consolatio cui hoc solum
placet quod humile ac mansuetum est. Sciendum autem est quod neque hanc martyrii felicitatem neque aliud
quid utile superveniens poterit perfecte complere quis, nisi qui in hoc studium singulare posuerit, ut non
inveniatur imparatus. Si enim iuxta hoc studium suas aliquas sectari aut nutrire voluerit intentiones, continuo
interpositorum occupatione detentus turbatus totus sequi quo iussio ducit gratus semper non poterit, neque ut
competit complere potest qui turbulentus est et ingratus.
Mortificationis igitur triplex est ratio: non animo discordare, non lingua libita loqui, non ire quoquam absolute.
Suum est semper dicere seni quamvis contraria iubenti, Non sicut ego volo, sed sicut tu vis,’’
Matt. 26. 39
iuxta exemplum domini salvatoris qui ait, Descendi de caelo, non ut faciam voluntatem meam, sed voluntatem
eius qui me misit patris.’’
Ioann. 6. 38
De perfectione monachi
Monachus in monasterio vivat sub unius disciplina patris consortioque multorum, ut ab alio discat humilitatem
ab alio patientiam. Unus enim silentium, alter doceat mansuetudinem. Non faciat quod vult, comedat quod
iubetur, habeat auantum acceperit, operis sui pensum persolvat, subiciatur cui non vult. Lassus ad stratum
veniat ambulansque dormitet, necdum expleto somno surgere compellatur. Passus iniuriam taceat, praepositum
monasterii timeat ut dominum, diligat ut parentem, credat sibi hoc esse salutare quicquid ille praeceperit, nec
de maioris
p.142
sententia iudicet, cuius officii est oboedire et implere quae iussa sunt,’’
[for the entire paragraph] cf. Hieron. Epist. cxxv. 15
dicente Moysi, Audi Israel’’
Deut. 6. 4
et cetera.
Finit regula.
Regula Coenobialis
De confessione ante mensam sive lectorum introitum, et custodienda benedictione ad mensam, similiter et
silentio.
Ut lucerna signata fiat, et qui suum proprium aliquid dixerit, et de observatione cultelli ad mensam, et qui
ministrando aliquid perdiderit, et de humiliatione in sinaxi, et qui perdiderit micas.
5

