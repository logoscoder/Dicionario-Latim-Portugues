dissipaverit quis, proprio sudore et operis adiectione restituat vel pro estimatione arbitrio sacerdotis
superpositione paeniteat, aut una die in pane et aqua. Si non contemptu sed casu aliquo amiserit aut fregerit,
non aliter neglegentiam suam quam publica diluat paenitentia, cunctis in sinaxi fratribus congregatis tamdiu
prostratus in terram veniam postulabit, donec orationum consummetur sollempnitas, inpetraturus eam cum
iussus fuerit abbatis iudicio de solo surgere. Eodem modo satisfaciat quisquis ad orationem vel opus aliquod
arcersitus tardius occurerit.’’
cf. Cassian. Inst. iv. 16
Si decantans psalmum titubaverit, si superfluo, si durius, si contumacius responderit, superpositione. Si
neglegentius obsequia iniuncta impleverit, superpositione. Si vel leviter murmuraverit, superpositione. Si
lectionem operi oboedientiaeve preferens, superpositione. Si officia statuta segnius fuerit exsecutus,
superpositione. Si demissa sinaxi non continuo ad cellam recurrerit, superpositione. Si cum aliquo ad modicum
substiterit, superpositione. Si ad modicum temporis uspiam secesserit, superpositione. Si cum illo qui cellae
suae cohabitator non est confabulari quantulumcumque praesumpserit, superpositione. Si alterius tenuerit
manum, superpositione. Si oraverit cum illo qui est ab oratione suspensus, superpositione.’’
cf. Cassian. Inst. iv. 16
Si parentum quempiam vel amicorum saecularium viderit vel conlocutus ei fuerit sine iussione, si epistolam
cuiuscumque susceperit, si tribuere presumpserit sine suo abbate, superpositione. Si inpedierit aliquem a
necessarii facti expletione, superpositione. Si per ardorem mentis legitimum religionis excesserit modum,
superpositione. Si alium ferventem a legitimo facto retinere teporis sui gratia praesumpserit, superpositione.’’
cf. Cassian. Inst. iv. 16
Hucusque et in similibus admissis procedit animadversio spiritalis,’’
cf. Cassian. Inst. iv. 16
ut increpatio quae fit a pluribus’’
2 Cor. 2. 6
peccanti proficiat in salutem et de cetero cautior et diligentior emendatione morum deo propitio salvatus existat.
Qui autem rixam commiserit, septem diebus peniteat. Qui vero suum praepositum dispexerit aut regulam
blasfemaverit, foras repellendus est, nisi ipse dicat, ‘Paenitet me quod dixi.’ Si autem non se humiliaverit, XL
diebus peniteat, quia superbiae morbo detinetur.
Verbosus taciturnitate damnandus est, inquietus mansuetudine,
p.168
gulosus ieiunio, somnolentus vigilia, superbus carcere, distitutor repulsione. Unusquisque iuxta quod meretur
quoaequalia sentiat, ut iustus iuste vivat. Amen.
In omni loco et opere silentii regula magnopere custodiri censetur, ut omne quantum valuerit humana fragilitas,
quae prono ad vitia praecipitari solet cursu oris, mundemur vitio, aedificationemque potius proximorum, pro
quibus salvator noster Iesus sanctum effudit sanguinem, quam delacerationem absentium in pectore conceptam
et otiosa [passim] verba, [de quibus iusto sumus retributori] rationem reddituri,’’
cf. Matt. 12. 36
ore promamus.
Haec superum volentibus carpere iter tendens alti ad fastigia summa,’’
Ovid Met. ii. 3
rudiumque hominum flagitiis atro ambientibus, uni adhaerere deo hac in tellure misso, statui visa. Immortalia
nimirum sunt praemia accepturi cum gaudio summo nunquam decidente in aevum.
Explicit regula cenobialis sancti Columbani abbatis. Deo gratiam.
Paenitentiale
A
Paenitentia vera est paenitenda non admittere sed admissa deflere.’’
cf. Ambr. De Quadrag. Serm. 9, Greg. Magn. Homil. in Evang. ii. 34. 15
Sed quia hanc multorum fragilitas, ut non dicam omnium, rumpit, mensurae noscendae sunt paenitentiae.
Quarum sic ordo a sanctis traditur patribus ut iuxta magnitudinem culparum etiam longitudo statuatur
paenitentiarum.
2
Si quis igitur per cogitationem peccaverit, id est concupierit hominem occidere aut fornicari aut furari aut clam
commedere et inebriari vel certe aliquem percutere sive discedere vel alia his facere similia, et paratus ad haec
corde complenda fuerit: maiora demidio anno, minora quadraginta diebus in pane et aqua paeniteat.’’
cf. Paen. Venniani 1-3
3
Si quis autem peccatis praevalentibus facto peccaverit, si homicidium aut sodomiticum fecerit peccatum, X annis
paeniteat; si fornicaverit semel tantum, tribus annis monachus paeniteat, si saepius septem
11

