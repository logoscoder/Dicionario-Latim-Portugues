Qui detrahit alicui fratri aut audit detrahentem, non continuo corrigens eum, tribus superpositionibus. Qui
aliquam contemptionem cum tristitia promit, simili modo tribus superpositionibus paeniteat. Qui aliquid
reprehendens praeposito suo non vult indicare, usque dum
p.152
patri seniori indicet, tribus superpositionibus, nisi haec omnia a confessione verecundiae fiant. Si quis frater
tristis fuerit, si fieri potest, consolationem accipiat si sustinere valet, subprimat interim confessionem, ut
verecundius dicat, quando tristitia cessaverit orent pro eo fratres.
Si quis dicat ad consanguineum suum, sollicitans eum in loco optimo habitantem, ‘Melius est, ut nobiscum
habites aut cum aliquibus,’ tribus superpositionibus. Et Qui vituperat alicui fratri obsequium dandum, similiter
paeniteat./p>
8
Qui consanguineum docet aliquam discentem artem aut quodlibet a senioribus impositum, ut melius lectionem
discat, tribus superpositionibus.
Qui ad praepositum audet dicere, ‘Non tu iudicabis causam meam, sed noster senior aut ceteri fratres,’ sive, ‘Ad
patrem monasterii ibimus omnes,’ XL diebus castigari oportet in paenitentia, in pane et aqua nisi ipse dicat
prostratus coram fratribus ‘Paenitet me quod dixi.’ Frater quilibet in aliquo opere detentus, quamvis fatigatus
sit, ita tamen ad oeconomum dicat in propria causa, ‘Si tibi placet dicam ad abbatem, sin autem, non dicam’; in
alterius causa, ‘Si tu iteras, non tibi difficile videatur, si forte ad abbatem dicam’; ut oboedientia custodiatur.
Qui non reportat quod commodat usque in crastinum, si ipse reportat recordatus, VI percussionibus; si oblitus
fuerit usque dum queratur, XII. Si quis oblitus fuerit interrogare debitum paenitentiae usque in crastinum, VI
percussionibus. Qui murmurat, qui dicit, ‘Non faciam nisi dicat abbas vel secundus,’ tribus superpositionibus.
Cursus non necessarios aut saltus XII plagis. Prohibetur ne quis alterius teneat manum.’’
cf. Cassian. Inst. ii. 15
Procuret economus de humanitate advenientibus adhibenda tam peregrinis quam reliquis fratribus, et omnes
fratres parati sint ad ministrandum cum omni famulatu propter Deum. Quamvis economus non senserit aut
praesens non fuerit, ceteri faciant diligenter quod necesse est et custodiant utensilia eorum, donec adsignent ea
parata custodi; sin autem neglexerint, paenitentia de his ut videatur adhiberi ad iudicium sacerdotis.
p.154
8
Qui non postulat veniam correptus, superpositione paeniteat. Qui visitaverit alios fratres in cellulis corum sine
interrogatione, simili modo paeniteat; aut in coquinam post nonam sine ordinatione vel iussione ierit,
superpositione; aut extra vallum, id est extra sepem monasterii, sine interrogatione ierit, superpositione.
Iuvenculi quibus imponitur terminus ut non se appellent invicem, si transgressi fuerint, tribus superpositionibus.
Hoc tantum dicant, ‘Scis quod nobis non licet loqui tecum.’ Et si quis praeceperit eis quod non licet, ipsi dicant,
‘Scis quod nobis non liceat;’ et si ipse praeceperit ultra, ipse damnetur tribus superpositionibus, ipsi tamen
dicant, ‘Facimus quod dicis’, ut bonum oboedientiae servetur. Illis vero specialius cavendum est, ut quomodo
inter se mutuo non loquuntur, sic nec per os alterius fratris conloquantur. Quodsi scientes transgressi fuerint,
simili modo quasi inter se locuti fuissent, paeniteant.
Cui ceciderit crismal et nihil confringens, duodecim percussionibus emendetur.
9
Qui profert verbum otiosum, silentio inter duas horas consequentes condemnari, aut XII percussionibus.
Paenitentes fratres, quamvis opera difficilia et sordida faciant, non lavent capita nisi in die dominica, id est
octava, sin autem, quintadecima die quaque, aut certe propter fluentium capillorum incrementum arbitrio senioris
unusquisque in lavando utatur. Declinato de via sine interrogatione aut benedictione, VI percussiones.
Paenitentias minutas iuxta mensam si scierit praepositus mensae imponat, et amplius quam XXV percussiones
simul non dentur.
Paenitentes fratres et indigentes paenitentia psalmorum—hoc est, cui necesse fuerit ut psalmos adhuc pro visione
nocturna decantet, quia pro inlusione diabolica, aut pro modo visionis—alii XXX, alii XXIIII psalmos in ordine,
alii XV, alii XII, indigentes paenitentia psalmorum, decantare
p.156
debent; qui ergo in nocte dominica et tempore quinquagesimae paenitentes genua flectunt.
Si, cui iniunxerit abbas aut praepositus, idem fratribus iteraverit, ita observandum est ut seniori iunior
oboediat; si tamen rectum fuerit quod eis indicaverit, observare studeat. Si quid praeceperit abbas vel economus
maior, et aliud humilior iteraverit economus, ipse oboedire debet, indicans tamen in silentio quod praeceperit
alius maior; infra monasterium vero nullus tamen alio imperio praecellente imperet, nisi qui praeest.
Ab initio diei usque noctem commutatio vestimenti et altera in nocte; intermutentur separatim. Qui ministrat in
die dominico aut in alio solemni ad lavacrum aut ad quamcumque necessitatem, unam orationem ante exitum et
8

