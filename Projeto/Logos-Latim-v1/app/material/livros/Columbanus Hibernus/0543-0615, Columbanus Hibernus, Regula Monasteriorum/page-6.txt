De eo qui aliquid neglegenter perdiderit, et qui effuderit aliquid super mensam, et qui egrediens domum non se
humiliaverit ad orationem, et qui obliviscitur orationem ante opus, et qui comedit sine benedictione, et qui
regrediens domum non se curvaverit, et de eo qui haec omnia confessus fuerit.
Qui in exordio psalmi bene non cantaverit, et qui calicem domini dentibus pertunderit, et qui ordinem suum non
custodierit, et qui riserit in sinaxi, et qui eulogias accipit, et qui obliviscitur oblationem facere. De fabulis otiosis
et de excusatione et de consilio contra consilium et de altare concusso.
De eo qui profert sermonem altum, et qui se excusat, et qui fratri aliquid indicando contradicit, et quod
excusantes se non sint filii dei.
De eo qui superbum verbum dixerit, et qui profert sermonem altum, et qui abscondit alicuius crimen donec
proferat illud in malum, et qui reprehendit alterius opera, et qui profert correptionem contra correptionem.
De eo qui detrahit alterum et de contentioso, et qui reprehendit superiorem sibi, et de eo qui tristis fuerit, et qui
consanguineum suum sollicitat ad malum, et qui vituperat alterius obsequium.
De eo qui docet consanguineum suum contra seniorem suum, et qui priori suo causam suam contradicit, et qui
non postulat veniam cum corripitur, et qui visitator vult esse aliorum, et qui coquinam visitant iniussi, et qui
extra claustra egrediuntur, et qui conlocuntur invicem prohibiti, et qui dicunt quod non licet eis facere rogata, et
de his qui dicunt ‘Facimus quod dicis,’ et qui scientes transgrediuntur, et cui ceciderit suum crismal.
p.144
De eo qui profert verbum otiosum, et de paenitentibus fratribus, et de minutis paenitentiis.
De fratre qui inoboediens fuerit, et qui dicit et non facit, et qui murmurat, et qui veniam non petit aut se excusat,
et qui duos fratres ad iracundiam provocat, et de mendatio, et qui contradicit fratri, et qui interrumpit mandatum,
et qui neglegenter facit opus sibi iniunctum, et qui detractaverit abbatem suum, et qui aliquid obliviscitur foras
vel perdiderit.
De eo qui loquitur cum saeculare, et qui opus suum perficit et postea sine iussione aliquid fecerit, et de eo qui
bilinguis fuerit, et qui manducaverit in domo aliena, et qui narraverit peccatum praeteritum, et qui de saeculo
rediens et saecularia narraverit, et de eo qui consentit ei qui aliquid facit contra regulae praeceptum.
De eo qui suscitat furorem fratri suo, et de eo qui non venit ad orationem super mensam, et qui dormierit ad
orationem, et qui non responderit ‘Amen’, et qui transgressus fuerit horam, et qui non audierit sonitum orationis,
et qui cum nocturno cingulo communicaverit.
De eo qui quarta et sexta feria ante nonam manducaverit, et qui dixerit mendacium, et qui dormierit cum muliere
in domo una, et qui non claudit ecclesiam post se, et qui sputaverit in ecclesia, et qui psallendi obliviscitur.
De eo qui tardius ad aliquod signum venerit, et qui sonaverit post pacem, et qui velato capite intraverit, et qui
non petit orationem, et qui manducat sine oratione, qui sonum fecerit dum oratur, et qui vel iram vel tristitiam
retinet.
De neglegentia sacrificiorum.
Diversitas culparum diversitatis paenitentiae medicamento sanari debet. Itaque, fratres karissimi
1
Statutum est, fratres carissimi, a sanctis patribus, ut demus confessionem ante mensam sive ante lectorum
introitum aut quandocumque fuerit facile de omnibus non solum capitalibus criminibus sed etiam de minoribus
neglegentiis’’
cf. Caesar. Arelat. Serm. 235. 4
quia confessio et paenitentia de morte liberant. Ergo nec ipsa parva a confessione sunt neglegenda peccata, quia
ut scriptum est, Qui parva neglegit
p.146
paulatim defluit’’
seq. Ecclus. 19. 1
ut detur confessio ante mensam, ante introitum lectulorum vel quandocumque fuerit facile dare.
Ergo qui non custodierit ad mensam benedictionem et non responderit ‘Amen’, sex percussionibus emendare
statuitur. Simili modo qui locutus fuerit comedens non necessitate alterius fratris, VI emendare statuitur. Qui
dixerit suum proprium aliquid, sex percussionibus. Et qui non signaverit coclear quo lambit sex percussionibus
et qui locutus fuerit in plausu, id est altiore sono solito sonaverit, VI percussionibus.
2
Si non signaverit lucernam, hoc est cum accensa fuerit a iuniore fratre et non exhibeatur ad seniorem ad
signandum, VI percussionibus. Si dixerit suum proprium aliquid,’’
cf. Basil. (transl. Rufin.) Interrog. 29, Cassian. Inst. iv. 13
VI percussionibus. Si aliquod opus vanum fecerit, sex percussionibus. Qui pertunderit cultello mensam, X
percussionibus emendetur. Quicumque de fratribus, cui sollicitudo coquinandi vel ministrandi commissa est,
quantulum quid effuderit, oratione in ecclesia post expletum cursum, ita ut fratres pro eo orent, emendare
statuitur. Qui humiliationem in synaxi, id est in cursu, oblitus fuerit, haec est humiliatio in ecclesia post finem
6

