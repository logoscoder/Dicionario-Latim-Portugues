aqua et sale et fructibus horti siccis, quattuor reliquis abstineat se a vino et carnibus, et ita dimittatur illi sua
culpa et sacerdos oret pro illo et sic iungatur altario.
16
Si quis autem fornicaverit de laicis cum mulieribus a coniugio liberis, id est viduis vel puellis, si cum vidua, uno
anno, si cum puella, duobus annis, reddito tamen humiliationis eius praetio parentibus eius, paeniteat; si autem
uxorem non habuit sed virgo virgini coniunctus est, si volunt parentes eius, ipsa sit uxor eius, ita tamen ut anno
ante paeniteant ambo et ita sint coniugales.’’
cf. Excerpt. de libr. David. 6; Paen. Venniani 36
17
Si quis autem laicus cum iumento fornicaverit, anno paeniteat, si uxorem habuit; si autem non habuit, dimidio
anno. Sic et qui uxorem habens propriis membris se ipsum violaverit, paeniteat.
18
Si quis laicus infantem suum oppresserit vel mulier, anno integro in pane et aqua paeniteant et duobus aliis
abstineant se a vino et carnibus, et ita primum altario sacerdotis iudicio iungantur et suum torum tunc licito
maritus ille cognoscat. Sciendum est enim laicis, quod tempore paenitentiae illis traditae a sacerdotibus non illis
liceat suas cognoscere uxores nisi post paenitendam transactam; demedia namque paenitentia non debet esse.
19
Si quis laicus furtum fecerit, id est bovem aut aequum aut ovem aut aliquod animal proximi sui furaverit, si
semel aut bis fecit, reddat primum proximo suo damnum quod fecit et tribus XLmis in pane et aqua paeniteat. Si
autem saepe furtum facere consuevit et reddere non potuerit, anno et III XLmis paeniteat et deinceps nequaquam
facere promittat; et sic in pascha alterius anni communicet, id est post duos annos, data tamen ante pauperibus de
suo labore helemosina et sacerdoti paenitentiam iudicanti epula, et ita abremittatur illi malae consuetudinis
culpa.
20
Si quis laicus periuraverit, si per cupiditatem hoc fecerit, totas res suas vendat et donet pauperibus et convertatur
ex integro ad dominum, et tundatur omni dimisso saeculo et usque ad mortem serviat deo in monasterio. Si
autem non per cupiditatem, sed mortis timore hoc fecerit, in annis inermis exul paeniteat in pane et aqua et
duobus adhuc abstineat se a vino et carnibus, et ita animam pro se reddens, id est
p.178
servum aut ancillam de servitutis iugo absolvens et helemosinas multas faciens per duos annos, in quibus illi
licito uti facile cibis est cunctis excepta carne, post VIImum communicet annum.
21
Si quis laicorum per scandalum sanguinem fuderit aut proximum suum vulneraverit aut debilitaverit, quantum
nocuit tantum reddere cogatur; si autem non habet unde solvat, opera proximi sui primum agat, quamdiu ille
infirmus est, medicumque quaerat, et post sanitatem eius XL dies in pane et aqua paeniteat.’’
cf. Paen. Venniani 9
22
Si quis laicus inebriaverit se aut usque ad vomitum manducaverit aut biberit, septimana in pane et aqua paeniteat.
23
Si quis laicus adulterare voluerit aut fornicare cum sponsa et concupierit mulierem proximi sui et non fecerit, id
est non potuerit, quia mulier eum non suscepit, tamen ille paratus fuit ad fornicandum, confiteatur culpam suam
sacerdoti et ita XL diebus in pane et aqua paeniteat.’’
cf. Paen. Venniani 17
24
Si quis autem laicus manducaverit aut biberit iuxta fana, si per ignorantiam fecerit, promittat deinceps quod
numquam reiteret, et XL diebus in pane et aqua paeniteat. Si vero per contemptum hoc fecerit, id est postquam
sacerdos illi praedicavit quod sacrilegium hoc erat, et postea mensae daemoniorum communicaverit, si gulae
tantum vitio hoc fecerit aut repetierit, III quadragesimis in pane et aqua paeniteat; si vero pro cultu daemonum
aut honore simulacrorum hoc fecerit, III annis paeniteat.
25
Si quis laicus per ignorantiam cum Bonosiacis aut ceteris haereticis communicaverit, stet inter catecuminos, id
est ab aliis separatus christianis, XL diebus et duabus aliis XLmis in extremo christianorum ordine, id est inter
paenitentes, insanae communionis culpam diluat. Si vero per contemptum hoc fecerit, id est postquam
denuntiatum illi fuerat a sacerdote ac prohibitum ne se communione sinistrae partis macularet, anno integro
paeniteat et III XLmis et duobus aliis annis abstineat se a vino et carnibus, et ita post manus inpositionem
catholici episcopi altario iungatur.
Postremo de minutis monachorum augendum est sanctionibus.
26
14

