p.170
annis; si discesserit et vota fregerit, si cito paenitens redierit, tribus quadragesimis, si autem post annos, tribus
annis paeniteat.
4
Si quis furaverit anno paeniteat.
4a
Si quis periuraverit VII annis paeniteat.
5
Si quis percusserit per rixam fratrem suum et sanguinem fuderit, III annis paeniteat.
6
Si quis autem inebriaverit se et vomuerit aut saturatus nimis sacrificium per hoc evomuerit, XL diebus paeniteat.
Si vero per infirmitatem sacrificium vomere cogatur, VII diebus paeniteat. Si ipsum sacrificium quis perdiderit,
anno paeniteat.
7
Si quis se ipsum coinquinaverit, anno paeniteat, si iunior sit.
8
Si quis falsum testimonium testificatus fuerit sciens, duobus annis paeniteat cum illius rei perditione vel
redintegratione.
Haec de causis casualibus: ceterum de minutis morum inconditorum.
9
Qui facit per se aliquid sine interrogatione, vel qui contradicit et dicit, ‘Non facio,’ vel qui murmurat, si grande
sit, tribus superpositionibus, si parvum, una paeniteat. Verbum vero contra verbum simpliciter promptum, L
plagis vindicandum est, vel si ex intentione, silentii superpositione; nam si rixa, septimana paeniteatur.
10
Qui autem detrahit aut libenter audit detrahentem, tribus superpositionibus paeniteat; si de eo qui praeest,
septimana paeniteat.
11
Qui autem per superbiam suum praepositum dispexerit aut regulam blasphemaverit, foras repellendus est, nisi
confestim dixerit, ‘Paenitet me quod dixi;’ si autem se non bene humiliaverit, XL diebus paeniteat, quia
superbiae morbo detinetur.
12
Verbosus vero taciturnitate damnandus est, inquietus mansuetudine, gulosus ieiunio, somnolentus vigilia,
superbus carcere, destitutor repulsione: unusquisque iuxta quod meretur quoaequalia sentiat, ut iustus iuste vivat.
B
Diversitas culparum diversitatem facit paenitentiarum. Nam et
p.172
corporum medici diversis medicamenta generibus componunt;’’
cf. Greg. Magn. Reg. Past. iii. 36
aliter enim vulnera, aliter morbos, aliter tumores, aliter livores, aliter putredines, aliter caligines, aliter
confractiones, aliter combustiones curant. Ita igitur etiam spiritales medici diversis curationum generibus
animarum vulnera, morbos, culpas, dolores, aegritudines, infirmitates sanare debent. Sed quia haec paucorum
sunt, ad purum scilicet cuncta cognoscere curare, ad integrum salutis statum debilia revocare, vel pauca iuxta
seniorum traditiones et iuxta nostram ex parte intellegentiam—ex parte namque prophetamus et ex parte
cognoscimus’’
1 Cor. 13. 9
—aliqua proponamus.
De capitalibus primum criminibus, quae etiam legis animadversione plectantur, sanciendum est.
1
Si quis clericus homicidium fecerit et proximum suum occiderit, X annis exul paeniteat. Post hos recipiatur in
patriam, si bene egerit paenitentiam in pane et aqua, testimonio comprobatus episcopi vel sacerdotis cum quo
paenituit et cui commissus fuit, ut satisfaciat parentibus eius quem occidit, vicem filii reddens et dicens,
‘Quaecunque vultis faciam vobis.’ Si autem non satisfecerit parentibus illius, numquam recipiatur in patriam,
sed more Cain vagus et profugus sit super terram.’’
cf. Paen. Venniani 23
2
Si quis ruina maxima ceciderit et filium genuerit, septem annis peregrinus in pane et aqua paeniteat. Tunc
primum sacerdotis iudicio iungatur altario.’’
cf. Paen. Venniani 12
3
12

