Sed et Esaias dicit, Ecce dies Domini veniet insanabilis, dies irae et furoris, dies nubis et nebulae,’’
Isa. 13. 9 et Sophon. 1. 15
et paulo post, Caelum enim quatietur et terra movebitur a fundamentis suis, propter furorem irae Domini
sabaoth in die, qua supervenerit furor eius;’’
Isa. 13. 13
et iterum dicit,
p.102
Movebuntur fundamenta terrae, perturbatione perturbabitur terra, stupore stupebit terra, inclinatione
inclinabitur terra, et commotione commovebitur terra; sicut ebrius et crapulatus excutietur.’’
Isa. 24. 18-20
Asaph quoque similia loquitur, Deus manifeste veniet, Deus noster et non silebit; ignis in conspectu eius ardebit
et in circuitu eius tempestas valida.’’
Ps. 49. 3
Et David consona huic loquitur dicens, Ignis ante ipsum ardebit, et inflammabit in circuitu inimicos eius.’’
Ps. 96. 3
2
Post haec, inquam, tam tremenda Veteris et Novi Testamenti praeconia, e quibus heri et hodie pauca
commemoravimus, qua satisfactione iram tanti iudicis evadere possimus, videamus. Domini et Salvatoris nostri
Iesu Christi meminisse debemus dicentis, Qui vult animam suam salvam facere, perdet eam; nam qui perdiderit
animam suam propter me, inveniet illam.’’
Matt. 16. 25
Perdendum ergo est libenter quicquid diligimus praeter Christum pro Christo; vita primum qua corpus animae
societate vivificatur, si ita necesse sit, pro Christo martyrizantibus perdatur; aut si talis beatitudinis desit occasio,
non tamen voluntatum deerit mortificatio, Ut qui vivit, non sibi vivat, sed ei qui pro ipso mortuus est.’’
Cor. 5. 15
Vivamus ergo ei qui cum moritur pro nobis Vita est; nosque nobis moriamur ut Christo vivamus; ei enim vivere
non possumus nisi nobis ante, hoc est, nostris voluntatibus moriamur. Christi simus, non nostri; Non enim sumus
nostri, empti enim sumus pretio magno,’’
Cor. 6. 19-20
et vere magno, quando Dominus pro servo, Rex pro ministro, Deus pro homine datur. Quid debemus nos
reddere, si Creator universitatis immerito pro nobis impiis, creatura tamen sua, mortuus est? Putasne non debeas
mori peccato? Certe debes. Moriamur ergo, moriamur pro vita, quia Vita moritur pro mortuis, ut cum Paulo
dicere possimus, Vivo ego, iam non ego, vivit vero in me Christus,’’
Gal. 2. 20
ille qui pro me mortuus est; electorum enim est ista vox. Nullus autem potest sibimet mori, nisi Christus in illo
vivat; si autem Christus in illo sit, sibimet vivere non potest. Vive in Christo, ut Christus in te.
3
Sed quaeris quomodo sensus vivat in illo, ut te doceat tibimet mori et Christo vivere, vel, ut verius dicendum est,
tibi vivere; qui enim moritur pro Christo ipse vivit, et qui sibi vivit moritur. Mortalis est enim, si voluntatibus
suis vivit iuxta illud apostoli, Si enim secundum carnem vixeritis moriemini.’’
Rom. 8. 13
Videtis ergo, carissimi, quia in alienis habitamus, dum vel vita nostra non est nostra, et non nobis vivere
debemus, et grandis violentia est per laborem quaerere, et per studium habere, quod natura vitiata non servaverit.
Sed tamen arbitri electionem, amissa licet beatitudine, non amisit. Inde nunc Per vim et violentiam regnum
rapimus
p.104
caelorum,’’
sq. cf. Matt. 11. 12
et illud quodammodo quasi inter medias hostium manus e medio agonis campo, et ceu certaminis sanguineo
solo, abstrahimus, dum non solum ab adversariis, sed a nobis ipsis durius impugnamur, dum unusquisque male
seipsum diligit, et in eo quo diligit seipsum nocet; ille enim bene diligit, qui seipsum salubriter odit, hoc est,
affligit; qui vero suis adversariis consentit, non recte se diligere dicitur. Grandis ergo miseria est, qui seipsum
nocens non sentit. Cum enim ipse sibi homo contrarius est, non est omnium sic illum pacare ut vere quis seipsum
diligat. Pugnandum ergo hic est et certandum cum vitiis nostris, ut alibi coronemur.’’
cf. Hieron. Epist. xxii. 3
Tempus enim hoc tempus belli est; ideo enim nemo putet securitatem in bello, quia nullus dormit in bello et
nullus securus ingreditur aciem. Acies itaque nobis dirigenda est contra omne vitiosum, voluptuosum, male
blandum. Sufficit autem pugnantibus adversarios vincere; si teipsum viceris, omnium victor es; si vero tui victor
12

