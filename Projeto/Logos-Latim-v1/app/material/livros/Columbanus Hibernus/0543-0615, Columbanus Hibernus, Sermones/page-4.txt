afflictio, et cassa hominis exterioris diligentia, nisi comitetur animi fructuosa temperantia. Quid prodest
passiones impugnari a famulo, quae inveniuntur pacem habere cum domino? Ideo ne forte sine fructu laboremus,
liberari a vitiis operam Deo auxiliante demus, ut postea virtutibus ornari possimus. Mundemus itaque nos
quantum praevalemus ab omni vitiorum labe, a superbia primum, ab invidia, ab iracundia, a blasphemia, ab
iniquitate, a malitia, a tristitia, a vana gloria, a cupiditate, a malignitate, ab omni amaritudine; ut humilitate et
lenitate ac benignitate, mansuetudine, temperantia, misericordia, iustitia, laetitia, caritateque possideamur.
3
Sed quid facimus? Haec quasi similia recitamus, et quasi similiter innoxia, inculta ac indiscreta relinquimus.
Legendo ea delectamur, expellendo dissolvimur. Numquid nos salvabit ea audire, quae intra nos comprobamur
non habere? Numquid si semper nobis legantur, et numquam emendantur a nobis, crebra nos adiuvabit lectio
eorum quae tarde a nobis expelluntur? Numquid solo sermone quis suam domum a quolibet squalore mundabit
aut sola loquela pulverulentos aggeres immundi ruderis submovebit? Aut numquid sine sudore vel quae ad vitam
cottidianam pertinent quis efficere potest? Patientia ergo et diligentia et labor ac studium infatigabile, interioris
hominis nobis domum mundantibus, necessaria sunt, ut in iniuriis patientiam, in religione diligentiam, in
operibus laborem, in profectibus studium demonstremus. Crebro nobis praedicantibus tarde emendamur; crebro
offensi, raro patientes, crebro victi, raro victores, crebro seducti, raro intellegentes sumus. Quid ergo nobis quasi
infirmis ac indoctis pugnatoribus, quibus arma vertuntur in vulnera,’’
cf. Caesar. Arelat. Serm. 196. 1
subveniet, dum non haec audire laus est sed complere? Non enim auditu lex sanctificat, sed facto
p.72
procul dubio; unusquisque non verbis tantum et corporali labore, sed morum maturitate et cordis puritate
Dominum honoret. Nec dicatur de nobis, Hic populus labiis me honorat, cor autem eorum longe est a me.’’
3 Matt. 15. 8
Et quando audis pugnam, crede vulnera et fugas interesse; et dum unusquisque pacem possidere a septem
gentibus hostilibus se impugnantibus non potest, tamdiu accinctus dimicare non cesset, donec septem gentium
rex et rector Dei dono viriliter dimicando existat. Nullus [enim] coronatur nisi [qui] legitime certaverit,’’
2 Tim. 2. 5
et nemo legitime in primo certamine certat. Primum itaque certandum est, dein standum est, et in bello
studendum est, ut postea legitime certandum sit. Utinam et nos legitime certaremus, ut et coronari mereremur; et
sicut in eodem apparatu et sub iisdem armis sumus, ita cum hostibus nostris cottidie dimicaremus, ut non in
nosmetipsos sed in adversarios nostros tela torqueremus. Hoc longus bellandi usus cum Dei gratia praestabit, per
Dominum nostrum Iesum Christum, cui est honor et gloria et virtus in saecula saeculorum.
Amen.
Instructio III. Qualiter monachus Deo placere debet
1
Quid in mundo optimum est? Auctori eius placere. Quid est eius voluntas? Complere quod iussit, hoc est, recte
vivere et pie aeternum quaerere; pietas enim et aequitas pii et recti voluntas est. Ad id quomodo pervenitur?
Studio. Studendum est ergo in pietate et aequitate. Ad hoc conservandum quid iuvat? Intellectus, qui cetera alia
eventilans, nihil cui inhaereat firmum inveniens de his quae mundus habet, ad unum quod aeternum est ratione
convertitur. Mundus enim transibit et cottidie transit et rotatur ad finem (quid enim habet quod fini non
assignet?) et quodammodo vanitatis columnis fulcitur. Quando autem vanitatis finis adfuerit, tunc ille cadet et
non subsistet. Quod autem non finitur, de mundo non dicitur. Morte ergo et occasu omnia transeunt et non stant.
Quid ergo sapiens diligere debet? Mortuam imaginem ex parte mutam et ex parte sonoram, quam videt et non
intellegit? Si enim intellegeret, forsitan non diligeret; sed et in hoc offendit, in quo se non ostendit.
p.74
Quis enim intellegit vel semetipsum vel alterum, florem terrae et terram de terra factum, qua dignitate Dei filium
et caelicolam facit terra et pulvis post modicum futurus, et nisi anima mediante numquam profuturus?
2
Si quis hoc intellegit, cui Deus donavit, qua vita vivere oportet, ut aeternus sit de mortali, sapiens de stolido,
caelestis de terreno, primum sensum habeat purum quo utatur ad bene vivendum, et non quod est sed quod erit
videat. Id enim erit quod non est, et per ea quae videt ea quae non videt cogitet, et nitatur esse quod creatus est,
et Dei gratiam suo advocet conamine; impossibile est enim solum per se unumquemque adipisci quod perdidit in
Adam. Quid autem prodest sensum accipere et non eo bene uti? Bene utitur ille qui sic vivit, ut numquam aut
paeniteat aut non paenituerit; paenitentia enim sera male usum arguit, et bona conscientia vitam laudat. Quid
ergo sensus purus diligere sapit? Illud certe quod diligere et cetera omnia facit semperque manet et numquam
senescit. Nihil aliud extrinsecus diligendum est secundum veri rationem, nisi aeternum et aeterna voluntas, quae
ab aeterno, mirabili, ineffabili, invisibili, incomprehensibili, omnia implente et omnia excedente, praesente et
fugiente, inspiratur et animatur. Nihil hic sapiens diligere debet, quia nihil durat; aeterna enim illic cum aeterno
4

