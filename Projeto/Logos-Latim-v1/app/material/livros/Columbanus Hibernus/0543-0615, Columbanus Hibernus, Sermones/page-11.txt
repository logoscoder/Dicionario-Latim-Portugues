Videte ordinem miserae humanae vitae de terra, super terram, in terram, a terra in ignem, de igne in iudicium, de
iudicio aut in gehennam aut in vitam; de terra enim creatus es, terram calcas, in terram ibis, a terra surges, in igne
probaberis, iudicium exspectabis, aeternum aut post haec supplicium aut regnum possidebis; quia illic Oportet
nos, [ut ait apostolus,] manifestari ante tribunal Christi, ut referat unusquisque propria corporis sui, prout
gessit, sive bonum sive malum;’’
2 Cor. 5. 10
quam rem etiam Dominus in Evangelio denuntiat, Filius hominis venturus est in gloria sua, et tunc reddet
unicuique secundum opera sua.’’
Matt. 16. 27
Expavescite, quaeso, dictorum pondus, et cum timore et tremore suspecta semper mente illum tremendum divini
iudicii adventum indesinenter cogitate, ubi ante illud tribunal Christi iudicis horrificum, uniuscuiusque opus
quale sit ignis probabit,’’
1 Cor. 3. 13
et propria uniuscuiusque corporis, sive bonum sive malum, quisque ut gessit referet,’’
cf. 2 Cor. 5. 10
et ubi Filius hominis veniens unicuique secundum opera sua reddet.’’
cf. Matt. 16. 27
2
Satis tremenda sententia est, fratres, quia non dixit, secundum misericordiam suam, sed secundum opera sua
unicuique reddet;’’
cf. Matt. 16. 27
hic enim misericors, illic iustus iudex. Idcirco timendum est, tremendum nobis est multum, qui haec legimus et
audimus, carissimi, quando Deo praedicante cognoscimus iuxta opera sua unicuique’’
cf. Matt. 16. 27
reddendum esse. Quid durius dicere potuit? Quid spei reliquit humanae? Quis enim potest per ignem iustificari et
iudicis misericordia non egere, qui in corpore peccati’’
cf. Rom. 6. 6
habitat? Quis, rogo, humani generis carnem gestans haec non timeat, quibus nos omnes manifestandos et
quodammodo assignandos esse ante tribunal Christi, et ibi opera nostra per ignem probanda praedicatur? Cum
dolore pro perditis dicendum est, Ut quid limus sensum accipit? quare sensus factus est de pulvere? Qui de terra
creati, paululum super eam stantes, in eamdem paulo post intraturi, eadem nos iterum iussu Dei reddente ac
proiciente, novissime per ignem probabimur, ut
p.100
quadam arte terram et lutum ignis dissolvat, et si quid auri aut argenti habuerit aut ceterorum terrae utilium
paracaraximo liquefacto demonstret. Mortuorum ergo animorum est et desperabilium ista non timere; nam vivis
vel semel haec audire cautelae sufficere debuit. Quapropter nihil nobis utilius sciamus, quam ut omnibus diebus
vitae nostrae vitam ancipitem retractantes, nosmetipsos cottidie discutiamus, et verborum cogitatuumque
nostrorum rationem agentes, et humanam vitam perhorrescentes, hunc supra dictum istius viae, id est, vitae
nostrae finem, cunctis spretis mundi huius voluptatibus, sine intermissione cogitemus. Videmus vitam, sed
umbram et imaginem fugientem et fallentem advertimus. Ne ergo nos fallax et seductrix, brevis et temporalis,
caduca et fragilis, amara ac tristis vita decipiat; de vera et aeterna semper cogitemus, quae post mortem
immortales iustos habitura sit. Vide vicissitudinem rerum, vita ante mortem et post mortem vita; iustus pius duas
possidet, et peccator impius unam infeliciter habuit, alteram felicem perdidit; post brevem enim vitam, de morte
in mortem vadit in interitum, de quo Dei pii bonitas nos dignetur eripere, per Dominum nostrum Iesum
Christum, cui gloria in saecula saeculorum.
Amen.
Instructio X
1
Multum nobis de fine, fratres carissimi, timorem Dominus in superioribus per Evangelium et Paulum incussit.
Quod nobis post haec tam tremenda divini canonis testimonia refugium est? Quibus lacrimis, quantis suspiriis
opus est? Qualibus compunctionibus durum et lapideum cor conterendum est, ut iram iudicis tantam effugere
possimus? Quam universitatis creator Deus ac Dominus noster per se ac apostolum prophetasque minatur, qui
easdem minas non tacent dicendo, Ecce dies Domini venit ardens ut clibanus, et exuret eos; et erunt omnes
alienigenae et omnes qui faciunt iniquitatem, ut stipula; et incendet eos dies illa quae venit, dicit Dominus
omnipotens, et non relinquetur radix et germen.’’
Matt. 4. 1
Similiter et alias dicit propheta, Ecce venit Dominus omnipotens, et quis sustinebit diem adventus eius? Aut quis
supportabit conspectum eius? Quia ipse ingredietur ut ignis conflatorii.’’
Mal. 3. 1-2
11

