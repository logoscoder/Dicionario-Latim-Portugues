in nobis perseveret; qui timor iunctus caritati sapientes nos faciat in omnibus, et pietas nos silere de hoc quod
dictu maius est suadeat, quia quoddam inscrutabile et inenarrabile est Deum quod est nosse. Qui est et quantus
est, sibi soli notus est. Sed quia noster Deus est, invisibilis licet nobis, a nobis tamen pulsandus est, saepe
pulsandus; semper tenendus est profundus Deus, immensus, secretus, cxcelsus, omnipotens Deus; et per
sanctorum suorum merita et interventus orandus est, ut vel aliquam sui luminis particulam nostris tenebris
largiatur, quae nobis stolidis et ignaris in via tenebrosa huius mundi luceat, ut nos ad se ducat, donante Domino
nostro Iesu Christo, cui cum Patre et Spiritu Sancto est gloria in saecula saeculorum.
Amen.
Instructio II.
1
Divinae profunditatis magnitudo emenso sermone praelibando quasi gustata est, et cum honore debito pulsata
magis quam enarrata est, quia illud Dei ineffabile meditandum est magis quam eloquendum sit, et exceptis his
quae aut Lex aut Prophetae aut Evangelium aut Apostoli loquuntur, grande debet esse ab aliis de Trinitate
silentium. Dei enim tantum de Deo, hoc est de seipso, credendum est testimonium, qui aut in Lege aut in
Propheta aut in Evangelio aut in Apostolo aut in Spiritu spiritali cuique de se per se aut per angelum testimonium
perhibuit. Ceterum disputatio seu ingenium humanum aut aliqua superba sapientia, quae vel mundi in ratione
fallitur, de Deo magistra esse non potest, sed sacrilega et impia in Deum praesumenda est. Unde enim revera
quaeso, fratres, illi vani et illi nimis mali et impii, qui vel seipsos ignorant vel quod vivunt non sapiunt (ut non
dicam opera cetera, quorum rationem vel minimam consequi non possunt) potuissent invisibilem Deum unum,
Trinitatcm coaeternam, omnia sub, super, in, extra amplectentem vel usque ad
p.68
tractationis modum scire, ut non loquar definitionis de Deo finem? His itaque quasi inenarrabilibus cum debito
honore silendis, de manifesta re et ineffabili Deo placita loqui incipiamus, non praesumentes ut alii, de quibus
erubescendum est, de altioribus quaerere, iuxta illud Sapientis, Altiora te ne quaesieris,’’
Ecclus. 3. 22
sed potius de aedificatione animarum nostrarum sermocinantes; non primum nostrae parvitatis fundamenta
iacere praesumimus, alicuius maioris doctoris auctoritatem quaerentes, sancti scilicet Fausti luculentissimam
elegantissimamque doctrinam, de cuius dictis pauca ad initiandum opus nostrum satis convenienter elegimus,
utpote qui de eisdem monitionibus, de quibus dicere cupimus, et nos viles licet commissos sibi docuit, et quasi
tempore et merito et scientia me prior, quasi pro me impugnaturus ignaros quosque et ignavos prius loquatur.
2
Inquit: 'Si ruris cultor et terrae agricola, qui agrum suum seminibus praeparat iactandis, non sibi sufficere putat
terram ipsam forti vomere proscidisse ac frequenti aratro duras edomuisse glebas, sed insuper studet agrum
ipsum infecundis graminibus emundare, noxiis evacuare ruderibus, spinarum ac stirpium fomites excussos radice
convellere, nequaquam credens terram suam boni esse germinis futuram, nisi mali graminis vacuam, ad se
dictum putans illud propheticum, Novate vobis novalia, et nolite seminare super spinas;’’
Ierem. 4. 3
quanto magis nos oportet agrum cordis nostri noxiis vitiorum passionibus emundare, et non sufficere credamus
nobis terram corporis nostri ieiuniorum et vigiliarum labore conficere, nisi in primis studeamus vitia corrigere
moresque componere, qui spem fructuum non terrae credimus sed caelo repositam? Studeamus ergo in primis
vitia eradicare, virtutesque insinuare; eradicemus superbiam, plantemus humilitatem, eruamus iram, fundemus
patientiam, excidamus invidiam, insinuemus benevolentiam.’’
sq. cf. Paen. Venniani 29
Ceterum si caro conteratur et anima non fructificet, sic est quasi arari campus non desinat et numquam tamen
messis appareat, aut si quis statuam de foris auream, de intus luteam aedificaret. Quid enim prodest si extra
civitatem bellum geratur et intus excidium patiatur?' Velut si quis extra vineam et in circuitu eius foderit, et intus
incultam spinis ac tribulis relinquat. Quid ergo prodest exterioris hominis religio, nisi interioris quoque non
adhibeatur emendatio? Pictus esse et latro potest, fictus et hypocrita est,
p.70
quicumque aliud habitu ostendit, aliud moribus. Ne simus ergo tamquam sepulcra dealbata,’’
Matt. 23. 27
de intus non de foris speciosi ac ornati apparere studeamus; vera enim religio non in corporis sed in cordis
humilitate consistit. In quo enim alio Dominus habitat, nisi in veri humilis corde, iuxta illud Isaiae, Ad quem
autem respiciam, aut cum quo requiescam, nisi super humilem et quietum et trementem sermones meos?’’
Isa. 66. 2
Quicumque ergo se habitaculum Dei effici voluerit, humilem et quietum se facere contendat, ut non verborum
aviditate et corporis flexibilitate sed humilitatis veritate cognoscatur esse deicola; cordis enim bonitas non
verborum fictis indiget religionibus. Vana est ergo nutibus colorata corporis religio, vana similiter corporalis sola
3

