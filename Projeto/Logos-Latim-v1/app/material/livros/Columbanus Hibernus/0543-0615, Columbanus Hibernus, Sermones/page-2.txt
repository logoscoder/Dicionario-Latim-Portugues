voluntatis corruptione immunes sumus; tunc vere ille habitat in nobis, qui dixit, Et habitabo in eis et inter illos
ambulabo.’’
2 Cor. 6. 16
Si autem digni sumus ut ille in nobis sit, tunc in veritate ab illo vivificamur quasi viva eius membra; In ipso
enim, [ut apostolus ait,] vivimus et movemur et sumus.’’
Act. 17. 28
Quis inquam iuxta hanc ineffabilem et incomprehensibilem essentiam eius altissimum investigabit? Quis Dei
profunda perscrutabitur? Quis aeternum universitatis principium tractare audebit? Quis infinitum Deum omnia
implentem et omnia circumdantem, omnia penetrantem et omnia excedentem, omnia capientem et omnia
effugientem, scire gloriabitur? Quem nemo vidit umquam ut est.’’
1 Tim. 6. 16
Nullus itaque praesumat quaerere investigabilia Dei, quid fuit, quomodo fuit, quo fuit. Haec sunt ineffabilia,
inscrutabilia, investigabilia; simpliciter tantum, tamen fortiter, crede quod sic est Deus et sic erit, quomodo fuit,
quia inconvertibilis Deus est.
4
Quis est ergo Deus? Pater, Filius et Spiritus Sanctus, Deus unus
p.64
est. Amplius non requiras de Deo; quia volentibus altam scire profunditatem rerum ante natura consideranda est.
Trinitatis enim scientia profunditati maris merito comparatur, iuxta illud Sapientis, Et alta profunditas, quis
inveniet eam?’’
Eccles. 7. 24
Si quis ergo scire voluerit profundissimum divinae cognitionis pelagus, istud visibile ante si possit pervideat, et
quanto minus cognoscere se noverit de his quae intra mare latent, tanto plus intellegat minora se scire posse de
auctoris profunditate; et sicut debet et decet, minus de creatore quam de creatura tractare praesumat, quia in
maioribus idoneus esse non potest, qui prius minora non investigavit, et cui in minoribus non creditur, in
maioribus quomodo credendum est? Qui enim, rogo, terrena ignorat, caelestia cur scrutatur? qui vana loquuntur,
Ignorantes, [iuxta apostolum,] neque quae loquuntur neque de quibus affirmant.’’
I Tim. 1. 7
Quam multi enim, quibus est vae, fragili licet penna in altum volare nitentes, et in caelum os suum ponentes
creaturae, vel per partes, ut non dicam omnes, ratione ante non collecta, primum de summa profunditate
immundo corde et impuro ore docere praesumunt, non intellegentes quod non verbis sed fide Deus Trinitas
agnoscitur, qui cordis mundi pia fide et non impii oris vaniloquiis intellegitur. Pie ergo credenda est, et non
impie discutienda est magna Trinitas; quoddam enim insuperabile et investigabile pelagus est Deus unus
Trinitas. Altum caelum et lata terra et profundum mare longaque saecula; sed altior et latior ac profundior
longiorque eius scientia, qui a natura non ascematus est, qui eam ex nihilo creavit.
5
Intellege, si vis scire Creatorem, creaturam; si nec illam, tace de Creatore, sed crede in Creatorem. Melior est
enim, et plus scit pietas tacens quam impia loquacitas; satis enim ineptum est et impium de fide transire ad
tractantis invisibilem, inaestimabilem, inconspicabilem Dominum vacua verba. Alta enim profunditas, [ut
scriptum est,] quis inveniet eam?’’
Eccles. 7. 24
Quia sicut maris profunditas ab humanis est visibus invisibilis, ita Trinitatis divinitas ab humanis similiter
sensibus incomprehensibilis deprehenditur. Et ideo, si quis inquam scire voluerit quid credere debuerit, non putet
se plus bene intellegere loquendo quam credendo;’’
cf. Aug. Serm. xliii. 6, 7
magis enim longe refugiet quaesita divinitatis sapientia quam erat. Quaere ergo scientiam summam non
verborum disputatione sed morum bonorum perfectione, non lingua sed fide, quae de cordis simplicitate
procedit, non quae de impietatis doctae coniectura colligitur.
p.66
Si ergo tractationibus quaesieris ineffabilem, longius recedet a te’’
Eccles. 7. 24
magis quam erat; si fide, stabit, [ubi deget,] in portis sapientia,’’
Prov. 1. 21
et ubi versatur vel ex parte videbitur. Sed tunc in veritate etiam aliquatenus attingitur, quando invisibilis
incomprehensibiliter creditur; Deus enim credendus est invisibilis ut est, licet ex parte a mundo corde videatur.
Quamobrem ipsum ubique prasesentem invisibilem Deum nostrum, fratres carissimi, deprecemur, ut vel fidei
eius timor vel caritas, quae nescit cadere,’’
cf. I Cor. 13. 8
2

