Columbanus Hibernus -Sermones
p.60
Instructio I. De Fide
1
Instructionis valde necessariae curam gerens, primum ante omnia, quod omnibus scire primum est, dicere
breviter licet. Cupio, ut quod est fundamentum salutis omnium, nobis crepido sermonis sit, et inde nostra
doctrina ordiatur unde omne quod est oritur et quod non fuit initiatur, ostiumque nobis sermonis cordis credulitas
aperiat, quae in salutem confessionis omnium Christianorum recte credentium ora aperuit. De initio ergo
humanae salutis, Christo adiuvante, recte nostra dicta sumant exordium.
2
Credat itaque primum omnis qui vult salvus esse, in primum et in novissimum Deum unum ac trinum, unum
substantia, trinum subsistentia; unum potentia, trinum persona; unum natura, trinum nomine; unum numine, qui
est Pater et Filius et Spiritus Sanctus, Deus unus, totus invisibilis, incomprehensibilis, ineffabilis, in quo est
semper esse’’
cf. Hil. Pictav. de Trin. ii. 6
, quia aeternus est Deus Trinitas, cui initium non quaeras, qui finem non habet, et qui semper fuit quod est et erit;
quia in Deo iteratio non est, sed semper Trinitatis perfectio. Quod unus est Deus Trinitas, Deus ipse in lege de se
testatur dicens, Audi Israel, Dominus Deus tuus unus est.’’
Deut. 6. 4
Quod autem unus ille Deus Trinitas est, Salvator in Evangelio docuit dicendo, Euntes nunc docete omnes gentes,
baptizantes eos in nomine Patris et Filii et Spiritus Sancti.’’
Matt. 28. 19
His duobus testimoniis duarum legum quasi quibusdam fulcris firmissimis fides credentium firmata est. Ubi
habes in veritate unitatem in Trinitate et Trinitatem in unitate. Pro rei igitur magnitudine breviter quod credimus
diximus, et fides cordis oris [produxit] confessionem’’
cf. Rom. 10. 10
; et hoc firmiter contra omnes hereses tenendum est, quod Deus unus dividi vel separari non potest, quia quod
fuit totus, semper fuit ut est. Cesset ergo venenosa et insana omnium hereticorum vesania, quando ipso Deo teste
audimus et credimus, Audi Israel, Dominus Deus tuus unus est,’’
Deut. 6. 4
quia qui unus est, hoc semper fuit quod est; sed ut scires quantus, pluraliter dixit in mundi
p.62
conditione, Faciamus hominem ad imaginem et similitudinem nostram.’’
Gen. 1. 26
Ne vero erres in numero, Christus tibi indicat Patrem et Filium et Spiritum Sanctum, in cuius Dei quasi unius
Dei nomine omne humanum genus baptizandum est. Quid plura de Trinitatis coaeternitate? Quod Deus unus est,
sufficienter nos docet. De veritate autem personarum Patris et Filii et Spiritus Sancti, distinctio Christi, praecepti
auctoritate, abundanter instruxit audientes. Ex his inquam testimoniis omnis errorum exclusa perversitas est,
quibus nominando Trinitas, atque unitas attestando, approbatur.
3
Cum rei igitur magnitudo nos de his quasi de ineffabilibus amplius loqui prohibet, firma fide supra dieta
conservemus. Quia cui haec pauca de Deo Trinitate non sufficiunt, plura [iuxta Scripturam] non proderunt.’’
cf. Sulp. Sev. Dial. I 18
De eo enim tantum quod unus in Trinitate et trinus in unitate est, diximus. De essentia vero eius quis dicere
poterit? Quomodo ubique praesens et invisibilis est, vel quemadmodum caelum et terram et omnem creaturam
repleat, iuxta illud, Nonne caelum et terram ego impleo?’’
Ierem. 23. 24
dicit Dominus, et alibi, Spiritus Dei, [secundum prophetam,] replevit orbem terrarum,’’
Sap. 1. 7
et iterum, Caelum mihi sedes est, terra autem scabellum pedum meorum?’’
Isa. 66. 1
Deus ergo ubique est, immensus totus, et ubique proximus iuxta suum de se testimonium; Ego sum, [inquit,]
Deus proximans et non Deus de longe.’’
Ierem. 23. 24
Non ergo longe a nobis manentem quaerimus Deum, quem intra nos si meremur habemus. In nobis enim habitat
quasi anima in corpore, si tamen nos membra sana sumus eius, si mortui non sumus peccatis, si putridae
1

