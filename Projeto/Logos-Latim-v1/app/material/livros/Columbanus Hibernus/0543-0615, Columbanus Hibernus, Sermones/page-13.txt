proprius es, tibi mortuus, Deo vivus comprobaris; quando autem mortuum audis, qua audacia intraturus es ad
iudicium Christi! Suae causae advocatum et sui desiderii suggestorem et sui contemptus ultorem unusquisque
pro Christo martyrizans se ipsum facit. Si enim vere Christi crucem assumpsisset, nihil ei horum licere
animadverteret, quia et Christus in hoc exemplum dedit, ut nullus quod suum est quaerat, dicendo, Non sicut ego
volo, sed sicut tu vis,’’
Matt. 26. 39
et Descendi non ut faciam voluntatem meam, sed voluntatem eius qui me misit.’’
Ioann. 6. 38
4
Se unusquisque consideret, ne liber et vivus in loco servi et crucifixi inveniatur, et Unusquisque in quo vocatus
est in eo permaneat apud Deum,’’
Cor. 7. 20
et sicut apostolus dixit, Sive liber, sive subiectus,’’
1 Cor. 12. 13
sub iugo humilitatis quasi servi in Christo sint. Contra se ergo unusquisque nostrum, carissimi, veniat; nam si
non contra nosmetipsos sed contra fratres veniamus, et si loquamur ut libet, non est vera sed falsa religio nostra.
Nihil itaque liberum in servis Christi esse debet, et nihil altum in Christi esse humilitate oportet. Non simus ergo
superbi, non simus protervi, non liberi; sed simus humiles, lenes, affabiles, communes, ut Rex humilis, altus
tamen, in nobis Christus regnet. Sed ut hanc salubrem mortem quadam spei suavitate diligamus, finem eius
audiamus. Quis enim revera felicior est illo cuius mors vita est, cuius vita Christus est, et Salvator merces est, cui
caelum humiliatur et paradisus patet, cui terra caelestis et infernus clusus est, cui ianua aperitur et vita non
finitur, cui Deus pater et angelus minister, qui de brevi longum, de misero beatum, de caduco aeternum, de tristi
laetum, de humili excelsum, de terra caelum, de mortali Deum felici commercio acquirit? Si itaque
p.106
praesentia despiciamus et futura solummodo quaeramus, haec omnia supra dicta in melius commutamus. Sed si,
quod absit, potiora inferioribus postponamus, utraquc sinc dubio perdemus. Quamobrem sic cum Iesu vitam
quaeramus, ut mortificationem eius ante in nobis habeamus; quod nobis Deus Christus praestare dignetur, qui
cum Patre semper et Spiritu Sancto est unus Deus in saecula saeculorum.
Amen.
Instructio XI. De Disciplina
1
Moyses in lege scripsit, Fecit Deus hominem ad imaginem et similitudinem suam.’’
Gen. 1. 26
Considerate, quaeso, dicti huius dignitatem; Deus omnipotens, invisibilis, incomprehensibilis, inenarrabilis,
inaestimabilis de limo hominem fingens, imaginis suae dignitate nobilitavit. Quid homini ad Deum? Quid humus
spiritui? Deus [enim] spiritus est.’’
Ioann. 4. 24
Grandis dignatio, quod Deus suae aeternitatis imaginem et morum suorum similitudinem homini donavit. Magna
dignitas homini Dei similitudo, si conservetur; sed grandis iterum damnatio Dei imaginis violatio. Quod enim
accepit de flatu Dei, si in contrarium depravaverit usum, et beneficium naturae contaminaverit, tunc Dei
similitudinem corrumpit, et quantum in se est delet; si autem animae insitis virtutibus usus fuerit in rectum, tunc
Deo erit similis. Quascumque ergo Deus in nobis in prima nostra conditione virtutes seminavit, ipsas ei reddere
nos praeceptis docuit. Hoc est primum, Diligere ex toto corde Dominum nostrum,’’
Matt. 22. 37
Quia ipse prior dilexit nos’’
Ioann. 4. 10
ab initio et antequam essemus. Dei enim dilectio imaginis eius renovatio. Deum autem diligit qui eius mandata
custodit; dixit enim, Si diligitis me, mandata mea servate.’’
Ioann. 14. 15
Hoc est mandatum eius, dilectio invicem, iuxta illud, Hoc est mandatum meum, ut diligatis invicem, sicut et ego
dilexi vos.’’
Ioann. 15. 12
Dilectio autem vera Non verbo [est tantum,] sed opere et veritate.’’
Ioann. 3. 18
Reddamus itaque Deo nostro, Patri nostro, suam imaginem inviolatam in sanctitate, quia ille sanctus est, iuxta
illud, Sancti estote, quia ego sanctus sum;’’
Lev. II. 44
in caritate, quia caritas est, iuxta illud Ioannis, Deus caritas est;’’
Ioann. 4. 8
13

