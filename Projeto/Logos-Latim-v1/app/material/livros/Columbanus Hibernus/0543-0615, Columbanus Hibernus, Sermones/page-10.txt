primam regionem cognitionis suae quam primo caelo inclusit, quod aquis elevatis temperavit, supernis virtutibus
deputavit; nisi enim illa primi caeli natura supra dictis aquis temperaretur, superni Dei accensa virtute,
nequaquam ab inferioribus esset patienda naturis; ac sic omnibus ubique praesens, inconspicabilis Deus est. Plus
enim est quam totus conspici queat, et plus omnibus, qui omnia ex nihilo creavit; et ideo cum videtur invisibilis
est, quia quis sit et quantus sit sibi soli notus est. Pulsemus tamen illum, quia unicuique pro merito puritatis notus
adest, invisibilis licet, inaestimabilis licet, Deus Trinitas. Pulsemus, inquam, vel hic, ut illuc vel familiarius
intremus, vel manifestius intellegamus, et nos in via cantantes dicamus, Post te in odorem unguentorum tuorum
curremus,’’
Cant. 1. 3
et, Post te adhaesit anima mea,’’
Ps. 62. 8
et Trahe me post te;’’
Cant. 1. 3
ut cum his canticis mundum festinanter transeamus, ac de supernis gubernati praesentia neglegamus, et de
caelestibus semper cogitantes terrena despiciamus; nisi enim caelestibus desideriis impatientius inhiemus,
terrenis necesse est haerebimus.
p.96
2
Occupemus itaque nos divinis, ne forte humanis, et quasi peregrini semper patriam suspiremus, semper patriam
desideremus; finis enim viae semper viatoribus optabilis et desiderabilis est, et ideo quia sumus mundi viatores et
peregrini, de fine viae, id est, vitae nostrae semper cogitemus, viae enim finis nostrae patria nostra est. Sed ibi
omnes saeculi itinerantes pro meritis diversa sortiuntur; et boni viatores in patria requiescunt, mali vero de ea
peribunt; multi enim patriam veram perdunt, quia plus viam diligunt. Non plus viam nos quam patriam
diligamus, ne aeternam patriam perdamus; talem enim habemus patriam, quam amare debemus. Duret igitur
apud nos ista definitio, ut sic vivamus in via ut viatores, ut peregrini, ut hospites mundi, nullis haerentes
cupiditatibus, nullis terrenis inhiantes desideriis, sed caelestibus et spiritalibus formis animos nostros repleamus,
virtute et opere psallentes, Quando veniam et parebo ante faciem Dei mei? Sitivit [enim] anima mea Deum
fortem vivum,’’
Ps. 41. 2
et, Anima mea sicut terra sine aqua tibi,’’
Ps. 142. 6
et cum Paulo dicentes, Cupio dissolvi et esse cum Christo,’’
Phil. 1. 23
sciamus nos licet peregrinos a Domino quamdiu sumus in corpore,’’
cf. 2 Cor. 5. 6
praesentes tamen esse oculis Dei. Quapropter omnii ignavia calcata, et omni deposito tepore, nitamur ei qui
ubique praesens est placere, ut cum bona conscientia de via huius saeculi ad beatam patriam nostri Patris
aeternam aeterni transire feliciter possimus, de praesentibus ad absentia, de tristibus ad laeta, de caducis ad
aeterna, de terrenis ad caelestia, de regione mortis ad regionem vivorum, ubi facie ad faciem caelestia videbimus,
et Regem regum recto regimine regna regentem Dominum nostrum Iesum Christum, cui gloria in saecula
saeculorum.
Amen.
Instructio IX
1
Adhuc de fine dicamus, fratres carissimi; finis enim viae nostrae, ut diximus, nostra patria est. Sed quia alii hic
patriam possidentes, illic finem viae in patria non habebunt, sed de via in viam vadunt, id est, de poena in
poenam animo remordente mutabuntur, et requiem non habebunt: ideo viae, id est, vitae illorum finis patria non
est, sed poena, non est requies, sed inquietudo. Iustorum autem vitae finis est vita aeterna, requies, pax perennis,
patria caelestis, aeternitas beata, laetitia infinita. Diversus itaque finis viae humanae vitae est, quia licet
fragilitate et volubilitate lubrica et incerta fugacitate via vitae humanae similis,
p.98
studiis tamen ac profectibus dissimilis est. Sed dissimilem vitam hic sors similis premit, et incerti itineris
incursus infestat; similiter enim omnes nascuntur, crescunt, decrescunt, infirmantur, tribulantur, moriuntur; sed
quando ad finem veniunt, ibi discernuntur, et quos similis incursus fatigavit, dissimilis ordo segregavit; ibi enim
vera probatio et diligens examinatio similis miseriae erit, qua omnes viatores viae, quam mortales similiter
terunt, premuntur. Illic enim, ut apostolus ait, Uniuscuiusque opus quale sit ignis probabit.’’
1 Cor. 3. 13
10

