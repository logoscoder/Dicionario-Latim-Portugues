quos haurire vocat qui sitiunt. Si sitis bibe fontem vitae; si esuris ede panem vitae. Beati qui esuriunt hunc panem
et sitiunt hunc fontem; semper enim edentes et bibentes adhuc edere et bibere desiderant. Dulce enim nimis est,
quod semper editur et bibitur, et semper esuritur et sititur, semper gustatur et semper desideratur; unde rex
propheta dicit, Gustate et videte quam dulcis est, quam suavis est Dominus.’’
Ps. 33. 8
Propterea, fratres, vocationem hanc sequamur, qua ad vitae fontem vocamur a Vita qui est Fons, non solum
aquae vivae sed et fons aeternae vitae, fons lucis, idem et fons luminis; ab illo enim haec omnia sunt, sapientia et
vita et lux aeterna. Auctor vitae fons vitae est, lucis creator, fons luminis est; et ideo contemptis his quae
videntur, transcenso saeculo, in superioribus caelorum fontem luminis, fontem vitae, fontem aquae vivae, ut
rationabiles et sagacissimi pisces quaeramus, ut ibi bibamus Aquam [vivam et] salientem in vitam aeternam.’’
Ioann. 4. 14
3
Utinam me illuc dignares adsciscere ad illum fontem, Deus misericors, pie Domine, ut ibi et ego cum sitientibus
tuis vivam undam vivi fontis aquae vivae biberem, cuius nimia dulcedine delectatus sursum semper ei haererem
et dicerem, Quam dulcis est fons aquae vivae, cuius non deficit Aqua saliens in vitam aeternam.’’
Ioann. 4. 14
O Domine, tu es ipse iste fons semper et semper desiderandus, semper licet et semper hauriendus. Nobis semper
Da, Domine [Christe,] hanc aquam,’’
Ioann. 4. 15
ut sit in nobis quoque fons Aquae [vivae et] salientis in vitam aeternam.’’
Ioann. 4. 14
Magna quidem posco, quis nesciat? Sed tu, Rex gloriae, magna donare nosti et magna promisisti; nihil te maius,
et te nobis donasti, te pro nobis dedisti. Unde te
p.120
rogamus ut sciamus quod amamus, quia nihil aliud praeter te nobis dari postulamus; tu es enim omnia nostra,
vita nostra, lux nostra, salus nostra, cibus noster, potus noster, Deus noster. Inspira corda nostra, rogo, Iesu
noster, illa tui Spiritus aura, et vulnera nostras tua caritate animas, ut possit uniuscuiusque nostrum anima in
veritate dicere, Indica mihi quem dilexit anima mea,’’
Cant. 1. 6
quoniam vulnerata caritate ego sum. Opto illa vulnera in me sint, Domine. Beata talis anima, quae caritate sic
vulneratur; talis fontem quaerit, talis bibit, semper tamen sitit bibendo, semper haurit desiderando, quae semper
bibit sitiendo; sic semper quaerit amando quae sanatur vulnerando; quo salutari vulnere animae nostrae interiora
Deus et Dominus noster Iesus Christus, pius ille et salutaris medicus vulnerare dignetur, cui cum Patre et cum
Spiritu Sancto unitas est in saecula saeculorum.
Amen.

17

