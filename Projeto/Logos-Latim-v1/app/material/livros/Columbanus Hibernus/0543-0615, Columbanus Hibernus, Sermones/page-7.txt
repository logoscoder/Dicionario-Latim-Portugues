cf. Matt. 26. 38
cum Christo, Ut tristitia nostra in gaudium convertatur.’’
cf. Ioann. 16. 20
Rideat mundus cum diabolo, absit a nobis eorum laetitia; si volumus gaudere nunc, ex parte gaudeamus in spe,
verum gaudium postea habituri in re, tristes pro peccatis nostris, laeti propter spem vitae aeternae, tristes propter
Christi absentiam, exsultantes similiter, quia legimus, Videbimus eum sicuti est.’’
1 Ioann. 3. 2
Licet enim praesentium miseriarum meroribus repleamur, licet peccatorum nostrorum frequentia tristificemur,
victoria tamen utrorumque liberalis laetitia et nobile gaudium est; et licet pro tempore Peregrinemur a Domino’’
2 Cor. 5. 6
ut pro brevis temporis bello in aeternum coronemur, nimium tristes esse non debemus, scientes mox esse ad eum
nos ituros, et cum eo semper mansuros. Ad hoc enim nos creavit, ut cum eo semper regnantes, eum in saecula
saeculorum laudemus, et gratias ei agere perseveremus. Haec ergo scientes nullis laboribus, nullis tribulationibus
deficiamus, nullis meroribus vincamur, nullis bellis fatigemur, nullis disciplinarum anxietatibus destituamur,
nullis rursum deliciis dissolvamur, nullis blanditiis decipiamur, et ut apostoli voce dicamus, nullus nos, nihil nos
A Christi caritate separet, [nulla] tribulatio, [nulla] angustia, [nulla] persecutio, nulla
p.84
fames, [nulla] nuditas, [nullum] periculum, [nulla vel] mors gladii,’’
sqq. Rom. 8. 35-39
ignis, crucis, necis, nihil triste, nihil suave, nihil durum, nihil blandum, nihil mundi vanorum nos a Christo
separet, ut ei hic et in aeterna saecula haercamus saeculorum.
Amen.
Instructio V
1
O tu vita humana, fragilis et mortalis, quantos decepisti, quantos seduxisti, quantos excaecasti!’’
sq. cf. Ps.-Aug. Serm. 49 (P. L. 40. 1332)
Quae dum fugis nihil es, dum videris umbra es, dum exaltaris fumus es; quae cottidie fugis et cottidie venis,
veniendo fugis quae fugiendo venis, dissimilis eventu, similis ortu, dissimilis luxu, similis fluxu, dulcis stultis,
amara sapientibus. Qui te amant non te sciunt, et qui te contemnunt ipsi te intellegunt. Ergo non es verax sed
fallax; te ostendis tamquam veracem, te reducis quasi fallacem. Quid ergo es, humana vita? Via es mortalium et
non vita, a peccato incipiens usque ad mortem perseverans; vera enim esses si te peccatum primae
transgressionis humanae non interrupisset, et tunc cassabunda et mortalis devenisti, cum omnes tuos viatores
morti assignasti. Via ergo es ad vitam, non vita; vera enim es via, sed non plana, aliis longa, aliis brevis, aliis
lata, aliis angusta, aliis laeta, aliis tristis, omnibus similiter festinans et irrevocabilis. Via es, via, sed non
omnibus manifesta es; multi enim te vident, et pauci te viam esse intellegunt. Sic enim subtilis es et sic seductrix,
ut paucorum sit te scire viam. Interroganda ergo es et non credenda nec vindicanda, transeunda, non habitanda,
misera humana vita; nullus enim in via habitat sed ambulat, ut qui ambulent in via, habitent in patria.
2
Quare ergo tu, mortalis vita, habitaris, diligeris, vindicaris a stultis et a perditis, contemneris a sensatis, caveris a
salvandis. Timenda itaque es, humana vita, et multum cavenda, quae sic fugitiva es, sic lubrica, sic periculosa,
sic brevis, sic incerta, ut quasi umbra aut imago aut nubs aut nihil aut inane dissolveris. Dum ergo nihil es, o
mortalis vita, nisi via, imago fugitiva aut inanis aut nubs, incerta et fragilis et umbra,
p.86
ut somnium, sic per te iter agendum est tam sollicite, tam caute, tam expedite, ut viatorum more ad veram
patriam omnibus intellegentibus festinandum sit, de transacto sccuris, de eo quod restat sollicitis. Nihil enim tibi
prodest ascendere quod ascenderis, nisi quod restat evaseris; via enim et ascensus quidam putanda est vita haec.
Non quaeramus in via quod in patria futurum est; labor enim et fatigatio in itinere versatur, in patria requies et
securitas paratur. Cavendum est itaque nobis, ne forte per viam securi simus, et ad veram nostram patriam non
perveniamus. Sunt enim revera nonnulli in hoc itinere ita securi ut non tam in via quam in patria esse videantur;
et non tam voluntarii quam inviti eunt ad patriam nimirum iam perditam. Hic enim in via perusi sunt patria, et de
brevi vita aeternam mortem mercati sunt. Infelices de frustrato commercio laeti sunt; aliena caduca dilexerunt, et
propria aeterna neglexerunt. Quapropter quamvis sint laeta, quamvis blanda, quamvis sint speciosa, aliena
terrena devitemus, ut propria aeterna non perdamus; fideles in alienis inveniamur, ut in propriis ac nostris
heredes efficiamur, donante Domino nostro Iesu Christo, qui vivit et regnat in saecula saeculorum.
Amen.
Instructio VI
1
7

