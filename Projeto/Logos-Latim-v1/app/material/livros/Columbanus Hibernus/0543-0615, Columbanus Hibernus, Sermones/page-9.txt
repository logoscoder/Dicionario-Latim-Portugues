caeci non sumus, quare nosmetipsos primum nostra immunditia non despicimus? Quare nos vel nostra
inverecundia vel nostra turpitudine non contemnimus? Nonne turpia esse honesta tibi non videntur? Quae crebris
lumentis et ornatibus variis indigent, et ingrata suis non satiantur impendiis, et satiata non iuvant futuris; et
transacta voluntas praesentem non satiat, nec futuram repellit.
p.92
2
In vanum ergo laborat qui talia pascit, et in ventum seminat qui vanae voluntati huic servit, ubi expensum non
expedit servitium. Esuriant itaque ista quae sic ingrata, sic molesta sunt, ut semper esurire videantur. Qui ista
pascunt se ipsos decipiunt. O inhonesta servitus qua carni fruitur! O dura, o inexorabilis, o fera, licet domestica,
dominatio, quae cottidie solvitur et cottidie exigitur, sub die vadit et venit, saturata exiit, esuriens redit! Vae his
qui hic pascuntur, ubi fames dominatur, nec divitiis vincitur, et dum haec solvuntur, alia exiguntur. Redde enim
prima, secunda cogeris exsolvere; gulam pasce, libidinem exigeris. Cum Susanna ergo clamandum est,
Angustiae mihi undique,’’
Dan. 13. 22
et cum Paulo eiulandum est et dicendum est, Infelix ego homo, quis me liberabit de corpore mortis huius?’’
Rom. 7. 24
Si necessaria solvas, non necessaria reddere cogeris. Si ergo, miser homo, secunda reddere times, prima nega si
potes; si non, parce redde, avare exsolve, nihil nisi invitus exsolvas, nihil libenter dones. Sed non potes, video;
peius et gravius est, quia exactores diligis, et amicus est tibi inimicus tuus. Quid dicam nescio, quid suadeam
ignoro. Unum dicam quod scio; qui hic pascitur, hic saturatur, hic iucundatur, hic ridet, hic inebriatur, hic ludit,
illic esuriet, illic sitiet, illic lugebit, illic lamentabit, illic ululabit, sicut Dominus dixit, Vae his qui rident, quia
ipsi lugebunt, [et,] Vae vobis qui saturati estis, quia esurietis.’’
Luc. 6. 25
Duo enim sibi tempora succedunt et duae vitae, et duo saecula sunt; una vita brevis et altera longa, et qui in una
esurit in alia pascetur; qui vero hic vorat, saturatur, consolatur in una, in altera esuriet et sitiet iuxta illud Esaiae,
Propter hoc dicit Dominus, Ecce qui serviunt mihi manducabunt et bibent, vos autem esurietis et sitietis,’’
Isa. 65. 13
et post pauca, Ecce qui serviunt mihi exsultabunt in iucunditate, vos autem propter dolorem cordis clamabitis et
a contritione spiritus ululabitis.’’
Isa. 65. 14
Cum haec ergo ita sunt, parcendum est divitiis et brevi voluntati minime serviendum, ne pascamur ad esuriem,
ne forte satiemur ad famem, et bibamus ad sitim; videmus enim aut hic aut illic, unum e duobus, necesse
experiri. Quamobrem si saturemur, si bibamus, o nos miseri, ex parte non ex toto hic comedamus, necessaria,
non suavia; cum paupere manducemus, cum paupere bibamus, cum paupere participemus, ut vel sic cum paupere
illic participare mereamur, ubi saturabuntur qui hic pro Christo esuriunt et sitiunt iustitiam.’’
Matt. 5. 6
Quorum enim regnum caelorum [est nisi] pauperum,’’
Matt. 5. 3
qui animis humiles et divitiis pauperes pro Christo sunt, cui gloria in saecula saeculorum?
Amen.
p.94
Instructio VIII
1
Ecce nunc de fine viae dicendum est; iam enim diximus viam esse humanam vitam, et quam sit dubia et incerta,
et non esse quod est, umbrae similitudine monstravimus; similiter, quam improvisa et quam caeca est ante
diximus; de fine vero vitae nostrae, Spiritu Sancto nos adiuvante, noster sermo producendus est. Viatorum est
festinare ad patriam, eorum similiter est in via sollicitudo, in patria securitas. Festinemus ergo ad patriam, qui in
via sumus; tota enim vita nostra quasi iter unius diei est. Primum nobis est nihil hic amare; sed susum amemus,
susum desideremus, susum sapiamus, susum quaeramus patriam; ibi enim patria ubi Pater noster est. Patriam
ergo non habemus in terra, quia Pater noster in caelis est.’’
Matt. 6. 9
Etenim si potestatis virtute et deitatis magnitudine ubique est, quam mare profundior, terra stabilior, mundo
latior, aere purior, caelo altior, sole clarior est; in caelis tamen manifeste est, in quibus panis angelorum’’
cf. Ps. 77. 25
est, qui ut domestici beatam caeli primi regiam incolunt, et Dei fruuntur conspectu. Sed quia inconspicabilis Dei
naturam sinceram natura infirmior ferre non poterat, ideo Deus pius, intra quem omnia et extra quem nihil,’’
cf. Hil. Pictav. de Trin. ii 6
9

