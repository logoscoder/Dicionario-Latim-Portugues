Quid enim revera hic sine merore vel labore discitur in tempore vel maximae stoliditatis et fragilitatis nostrae? Si
vero temporalia disciplinarum genera praesentis gaudii suavitatem adimunt, quid de hac nostrae scholae
disciplina sperandum est? Quae etiam disciplina disciplinarum est, quaeque aeterni temporis iucunditatem et
aeterni gaudii amoenitatem praesenti merore comparat. Quod enim est disciplinae genus quod castigationis
merore careat? Quantum tristitiae vel meroris in artificiis fabrilibus inest? Quantum
p.80
laboris? Quantum industriae fabricantibus vel ctiam aedificantibus imminet? Quantis verberibus, quibus
doloribus musicorum discentes imbuuntur? Quantisve fatigationibus vel quantis meroribus medicorum discipuli
vexantur? Qualibus vero inquietudinibus sapientiae amatores,’’
cf. Cic. Tim. 14. 51
vel quantis paupertatis angustiis philosophi coartantur? Postremo quantis periculis gubernacula appetuntur? In
quibus omnibus post licet innumerabilium miseriarum labores pacatissimus finis patienter exspectatur, cuius
consideratione supra dictae calamitates, licet non sine merore, licet cum multa amaritudine, tolerantur. Etenim si
cum merore disciplina comitatur, finis tamen eius in laetitia agit, et labor in securitate versatur, et mirum in
modum pro laetitia tristitia, pro suavitate amaritudo, pro securitate labor, pro quiete inquietudo patientissime
toleratur. Licet enim ignorant si ad cuiusque disciplinae finem perveniant, tamen vel pro incerta spe futuri gaudii
praesentem merorem sustinent non aspernanter, et durum laborem non segniter assequuntur. Quis enim eorum
certus est si vel magister illius umquam disciplinae cuius laborem sustinet futurus sit? Vel si huius gaudii pro
quo merorem tolerat particeps existat?
2
Quod si itaque pro temporalibus et incertis tanta et talia infatigabiliter tolerantur, quid nos pro aeternis et veris
certisque sustinere debemus, quorum finis aeternus est? Etenim si incertum est apud temporalium disciplinarum
appetitores, quanto tempore adepta disciplina frui eis licebit, nulla tamen segnitia eam sequendi dissolvuntur, et
sic dupliciter dubii nobis pertinaciores sunt, qui si ad disciplinae finem perveniant, ut dixi, incerti, pro vitae
scilicet incerto et sensus stoliditate, nihilominus adepta disciplina denuo dubitant quam longe eadem utantur.
Quanto enim incerti de perfuncta, tanto certi de amittenda in brevi disciplina sunt. Temporalia ergo, ut diximus,
studia, et defectiva ingenia, merores ac tristitias, angustias ac labores, pericula ac peregrinationes, iniurias ac
fatigationes, cum quidem apud illos constat incerta esse et fragilia haec pro quibus tantae calamitates
sustentantur, tolerant; nostrae scholae disciplina si tribulationes habeat, si molestias, si merores, si amaritudines
habeat, mirabitur, fugienda putabitur? Nonne sine disciplina aliqua perfecta magistratio aut aliqua militia acquiri
impossibile est? Aut disciplina sine amaritudine adipisci queat? Cum haec ergo ita se habeant, praeparemus
animum, [non ad laetitiam, non ad securitatem, ut Sapiens ait, sed] ad tentationes’’
Ecclus. 2. 1
et tribulationes, ac
p.82
tristitias atque labores. Christus tribulatus est, iniuriatus, contumeliatus, passus est; et tu in terra securitatem
putas? Vide et intellege quam difficile est vinci saeculum, dum non aliter, nisi Christi morte, sanctus de eo
liberatur. Si vix iustus sic salvatur, peccator et impius ubi parebit?’’
1 Pet. 4. 18
Audi Dominum dicentem discipulis, In mundo pressuram habebitis,’’
Ioann. 16. 33
et iterum, Vos autem flebitis et lugebitis, mundus autem gaudebit et vos tristes eritis.’’
ib. 20
3
Vide merorem disciplinae nostrae, intellege quod non de laetitia ad laetitiam neque de securitate ad securitatem,
sed de luctu ad laetitiam ac de tribulatione ad securitatem transitur. Patienter ergo tolerandus est brevis meror, ut
aeterna acquiratur laetitia; et Leve tribulationis nostrae cum alacritate sustinendum est, ut aeternam immensae
gloriae vitam apprehendamus.’’
2 Cor. 4. 17
Si enim pro caducis rebus haec, ut diximus persaepe, accidunt et non vincunt, quid nos regnorum caelestium
negotiatores fatigabit aut vincet? Nullis laetis vel tristibus, blandis vel amaris cedere debemus; utrisque enim
mundus plenus est, et utraque dux belli nostri vincit. Et videamus quam periculose immundus cedit his quibus
mundus et immaculatus non cessit; cum Christo respuamus mundi honores, et Diaboli regna cum omni gloria
eorum.’’
cf. Matt. 4. 8
Quicquid diaboli est dedignemur accipere, eique brevis laetitiae regi dicamus, Tua sint tecum in perditionem.’’
Act. 8. 20
Tristes [simus] usque ad mortem’’
6

