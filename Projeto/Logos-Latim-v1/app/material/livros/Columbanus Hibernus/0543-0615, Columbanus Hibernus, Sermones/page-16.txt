Cant. 8. 7
quod in nobis quoque compleri vel ex parte possit, te donante Domino nostro Iesu Christo, cui gloria in saecula
saeculorum.
Amen.
Instructio XIII
1
Cottidianae experientiae ratiocinationibus humanae vitae miseria collecta, ac divinis simul territi oraculis,
temerarie licet, parvitatem ingenioli nostri in superioribus iam diu ostendimus; et licet forte superflua aliis
videatur ista nostra loquacitas, a nobis tamen opportune nobis sermo ortus esse ducitur; non enim tam alienam
quam propriam excitare
p.116
conamur ignaviam; ac insuper quamvis minus perfectis sapientibus satisfecerit ista excogitata ex parte sapientia,
incipientibus tamen ac nostrae mensurae tepidis necessaria et satis apta videbitur. Quia quod nocet abscondi,
quod nocet sileri, non expedit tegere neque expedit tacere; inde melius nobis loqui visum est, quamlibet impolite,
quam silere; etenim re vera tutius de istis quam aut de frivolis aliis aut de otiosis sermocinare iudicavimus.
Itaque adhuc, fratres carissimi, dictis nostris aures praebete, quasi aliquid necessarium audituri, et animi vestri
sitim divini fontis undis de quo nunc dicere cupimus refocillate, sed non exstinguite, bibite, sed non satiamini;
iam enim vocat nos ad se Fons vivus, Fons vitae, et dicit, Qui sitit veniat ad me et bibat.’’
Ioann. 7. 37
Quid bibatis, intellegite. Dicat vobis Isaias, dicat vobis Fons ipse, Me autem dereliquerunt Fontem aquae vivae,
dicit Dominus.’’
Ierem. 2. 13
Dominus ergo ipse Deus noster Iesus Christus est Fons vitae, et ideo invitat nos ad se Fontem, ut illum bibamus.
Bibit eum qui amat, bibit qui Dei verbo satiatur, qui satis diligit, satis desiderat, bibit qui sapientiae amore
flagrat. Avide ergo nos gentes bibamus quod Iudaei dereliquerunt. De nobis enim cum gentibus forte dictum est,
Praecidit in stupore mentis, capita potentium movebuntur, nec adaperientes maxillas suas, quasi pauper edens
in absconso;’’
cf. Habac. 3. 14
et quasi de nobis quoque cum perfectis quibusque de quibus hoc scriptum est diceretur, aperiamus, tamquam
panem illum qui de caelo descendit edendo, interioris hominis nostri maxillas, ut edaciter edamus et
quodammodo velociter, ne nos quis videat, quasi in absconso comedamus. Ut panem ergo edamus, ut fontem
bibamus eundem Dominum nostrum Iesum Christum, qui seipsum nobis quasi sumendum Panem [dicit] vivum,
qui dat vitam huic mundo,’’
Ioann. 6. 33
seque similiter fontem demonstrans ait, Qui sitit, veniat ad me et bibat,’’
Ioann. 7. 37
de quo fonte et propheta dicit, Quoniam apud te est fons vitae.’’
Ps. 35. 9
2
Videte unde iste fons manat; inde enim unde et panis descendit; quia idem est qui Panis et Fons, Filius unicus,
Deus noster Christus Dominus, quem semper esurire debemus. Licet eum edamus amando, devoremus licet
desiderando, adhuc eum quasi esurientes desideremus. Simili modo ut fontem, eum semper dilectionis nimietate
bibamus, eum semper desiderii plenitudine bibamus, et suavitate quadam eius dulcedinis delectemur. Dulcis
enim est et suavis Dominus; licet eum edamus et bibamus, tamen semper esuriamus et sitiamus, quia cibus
noster et
p.118
potus non totus umquam sumi potest et bibi; qui licet sumitur non consumitur, licet bibitur non adimitur, quia
panis noster aeternus est, et fons noster perennis est, fons noster dulcis est. Unde dicit propheta, Qui sititis ite ad
fontem;’’
Isa. 55. 1
sitientium enim est, non saturantium, iste fons, et ideo esurientes et sitientes quos alibi beatificavit ad se vocat,
quibus numquam bibere satis est, sed quanto plus hauserint tanto plus sitient. Merito, fratres, Fons sapientiae
verbum Dei in excelsis’’
Ecclus. 1. 5
a nobis desiderandus, quaerendus, semper amandus sit, in quo sunt, iuxta apostoli dictum, Omnes thesauri
sapientiae et scientiae absconditi,’’
Coloss. 2. 3
16

