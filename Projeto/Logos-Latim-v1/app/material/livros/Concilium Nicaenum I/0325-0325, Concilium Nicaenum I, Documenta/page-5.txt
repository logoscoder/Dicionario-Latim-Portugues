tempus, quando non erat, et propria potestate virtutis ac malitiae esse capacem filium dei, asserens creaturam
esse et facturam.
Haec omnia posuit anathema sanctum concilium, sed nec audire glorificationem impiam et inmanitatem ac
maledica verba sustinuit.
Et ille quidem quem exitum vel finem habuerit meritorum forsitan audistis vel audietis, ne insultare homini
videamur obprobrium peccato dignum perpesso.
Tantum autem praevaluit eius impietas, ut etiam cum eo pateretur Theonas de Marmarica et Secundus de
Ptolemaide, nam et ipsi quoque eadem meruerunt.
Sed quoniam dei gratia illa mala glorificatione et blasphemiis ac personis praesumentibus sibi separationem et
heresim facere pacifico ab initio populo Aegyptum liberavit, de temeritate Meletii et ordinatorum ab eo quae
statuta sunt vobis indicamus, dilectissimi fratres.
Placuit igitur Meletium quidem, humanius agere sancto concilio benignius commoto - pro enim certa ratione
nullam indulgentiam merebatur - manere in civitate sua nullam que habere potestatem neque provehendi nec
ordinandi episcopos sive in territoriis sive in aliqua civitate huius rei causa apparere.
Ordinatos sane ab ipso in archana ordinatione firmatos communicare sub hac videlicet conditione, ut <clerum>
teneant quidem et ministrent, secundos autem esse sine dubio omnium, qui sunt in parociis et in ecclesiis sub
carissimo et conministro Alexandro, quibus ne liceat quos voluerint ordinare aut pro nomine alicuius suggerere
vel omnino quid facere sine voluntate episcopi catholicae et apostolicae ecclesiae.
Qui vero sub Alexandro sunt qui per dei gratiam et vestras orationes in nullo delicto repperti sunt, sed sunt
inmaculati in catholica et apostolica ecclesia constituti, habeant potestatem provehendi, nominandi et eligendi
dignos cleros <et> omnia denique facere secundum legem et ordinem ecclesiasticum.
Si autem evenerit quosdam quiescere in ecclesiis, tunc ad honorem accedere mortui nunc susceptos, tantum si
quis dignus videatur et populus voluerit consentiente et confirmante catholicae et apostolicae episcopo
Alexandriae ecclesiae.
Hoc autem omnibus aliis concessum est, nam in Meletii persona non placuit propter insitam eius insaniam et
morum procacitatem atque temeritatem, quo nulla potestas auctoritatis concedatur homini praevalenti ad easdem
insolentias reppedare.
Haec sunt praecipua et pertinentia ad Aegyptum et sanctam ecclesiam Alexandriae.
Si quid vero aliud est redactum ad regulam vel decretum praesentibus nobis cum carissimo et conministro nostro
Alexandro, praesens ipse refert, ut potest dominus ac socius sactitarum <rerum>.

5

