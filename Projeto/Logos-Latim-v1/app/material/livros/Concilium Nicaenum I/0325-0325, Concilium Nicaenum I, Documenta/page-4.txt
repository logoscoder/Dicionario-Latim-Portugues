Quoniam multi sub regula constituti avaritiam et turpia lucra sectantur, obliti que divinae scripturae, dicentis qui
pecuniam suam non dedit ad usuram, cum mutuum dederint, centesimas exigunt: iuste constituit sancta et magna
synodus, ut, si quis inventus fuerit post hanc definitionem usuras accipiens aut per adinventionem aliquam vel
quolibet modo negotium transigens aut himolia, id est sescupla, exigens vel aliquid tale prorsus excogitans turpis
lucri gratia: deiciatur a clero et alienus exsistat a regula.
Provenit ad sanctum magnum que concilium, quod in quibusdam locis et civitatibus presbyteris gratiam sacrae
communionis diaconi porrigant.
Quod nec regula nec consuetudo permittit, ut ab his qui potestatem non habent offerendi illi qui offerunt Christi
corpus accipiant.
Necnon et illud innotuit, quod nonnulli diaconorum ante episcopos sacras oblationes attingunt.
Haec igitur omnia resecentur et in sua diaconi mensura permaneant, scientes, quod episcoporum quidem ministri
sunt, presbyteris autem inferiores probentur.
Per ordinem ergo post presbyteros gratiam communionis accipiant aut episcopo eis aut presbytero porrigente.
Sed nec sedere in medio presbyterorum diaconis liceat, quia, si hoc fiat, praeter regulam et ordinem probatur
exsistere.
Si quis autem etiam post has definitiones oboedire noluerit, a ministerio cessare debebit.
De paulianistis ad ecclesiam catholicam confugientibus prolata definitio est, ut baptizentur omnimodis.
Si qui vero ex his praeterito tempore in clero fuerunt, si quidem inmaculati et inreprehensibiles apparuerunt,
baptizati ordinentur ab episcopo ecclesiae catholicae.
Quod si discussio repperit eos incongruos, abici tales conveniet.
Similiter autem et de diaconissis et omnino de his, qui in eadem regula versantur, haec forma servabitur.
Meminimus autem de diaconissis quae in eodem habitu esse probantur, quod non habeant aliquam manus
impositionem, et ideo modis omnibus eas inter laicos deputari.
Quoniam sunt quidam in die dominico genu flectentes et in diebus pentecostes: ut omnia in universis locis
consonanter observentur, placuit sancto concilio stantes Domino vota persolvere.
Sancta et magna synodus per dei gratiam ecclesiae Alexandriae, dilectissimis fratribus per Aegyptum, Libyam et
Pentapolim apud Nicaeam civitatem collecti sanctum et magnum concilium constituerunt in deo salutem.
Quoniam per gratiam dei piissimo imperatore Constantino nos congregante ex diversis ac multis provinciis
sancta ac magna synodus apud Nicaeam convenit, omni modo necessarium visum est a sacro concilio etiam ad
vos litteras dare, ut cognoscatis, quae sunt mota, quae ventilata, quae vero placita.
Primum quidem examinatum est de impietate ac scelere Arrii et eius sociorum sub praesentia piissimi
imperatoris Constantini.
Et ex omnium sententia definiimus anathematizare glorificationem eius impiam et verba maledicta ac sensus,
quibus utebatur blasphemans dei filium et dicens ex nihilo esse et antequam nasceretur non fuisse et fuisse
4

