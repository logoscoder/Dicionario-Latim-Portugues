Quicumque de lapsis dudum per ignorantiam vel ordinantium dissimulationem in ordinem sunt provecti, hoc
ecclesiasticae non praeiudicat regulae, nam cogniti deponuntur.
De his praeter necessitatem praevaricati sunt aut praeter ablationem facultatum aut praeter periculum vel aliquid
huiusmodi, quod factum est sub tirannide Licinii, placuit synodo, quamquam humanitate probentur indigni,
tamen eis benevolentiam commodari.
Quo quod enim veraciter paenitudinem gerunt, fideles tribus annis inter audientes habeantur et sex annis omni
humilitati succumbant, duobus autem annis praeter oblationem populo in oratione communicent.
Quicumque vocati per gratiam primum quidem impetum demonstrarunt deponentes militiae cingulum,
postmodum vero ad proprium vomitum sunt relapsi, ita ut quidam et pecunias tribuerent et beneficiis militiam
separarent, hi decem annis post trienni tempus, quod inter audientes erunt, in afflictione permaneant.
Sed in his omnibus propositum et speciem paenitentiae convenit explorare.
Quotquot enim metu et lacrimis ac patientia vel bonis operibus re ipsa conversionem, non simulatione,
demonstrant, hi definitum tempus auditionis implentes, tum demum fidelibus in oratione communicent,
postmodum vero licebit episcopo, de his aliquid humanius cogitare.
Quicumque vero indifferenter tulerunt et formam introeundi in ecclesiam sibi arbitrati sunt ad conversionem
posse sufficere, hi definitum tempus modis omnibus implebunt.
De his qui ad exitum vitae veniunt, etiam nunc lex antiqua regularis que servabitur ita, ut, si quis egreditur e
corpore, ultimo et necessario viatico minime privetur.
Quod si desperatus et consecutus communionem oblationis que particeps factus iterum convaluerit, sit inter eos,
qui communionem orationis tantummodo consequuntur.
Generaliter autem omni cuilibet in exitu posito et poscenti sibi communionis gratiam tribui, episcopus
probabiliter ex oblatione dare debebit.
De catechuminis sancto et magno concilio placuit, ut tribus annis sint inter audientes tantummodo, post haec
autem cum catechuminis orent.
Propter multam perturbationem et seditiones quae fiunt placuit consuetudinem omnimodis amputari, quae praeter
regulam in quibusdam partibus videtur admissa: ita ut de civitate ad civitatem non episcopus, non presbyter, non
diaconus transferatur.
Si quis vero post definitionem sancti et magni concilii tale quid agere temptaverit et se huiusce modi manciparit,
hoc factum prorsus in irritum deducatur et restituatur ecclesiae, cui fuit episcopus, presbyter aut diaconus
ordinatus.
Quicumque temere ac periculose neque timorem Dei prae oculis habentes nec agnoscentes ecclesiasticam
regulam discedunt ab ecclesia presbyteri aut diaconi vel quicumque sub regula modis omnibus adprobantur,
huiusmodi nequaquam debent in alia ecclesia recipi, sed omnem necessitatem convenit illis inferri, ut ad suas
paroecias revertantur, aut si non fecerint oportet eos communione privari.
Si quis autem ad alium pertinentem audacter invadere et in sua ecclesia ordinare praesumpserit non consentiente
episcopo, a quo discessit is, qui regulae mancipatur: ordinatio talis irrita comprobetur.

3

