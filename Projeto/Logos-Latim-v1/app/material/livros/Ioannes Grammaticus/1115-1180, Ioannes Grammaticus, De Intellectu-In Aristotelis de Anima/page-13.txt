Hic absolutionem ponit cum probatione. Rationabile enim, ait, sicut se habet species ad
compositum, ita se habere ad intellectum cognoscentem compositum [ad] cognoscentem
simplex. Sicut species a composito intellectu solo separatur, ita ergo et intellectus qui
compositum cognoscit a cognoscente simplex sola intelligentia separabitur. Sicut enim se
habet intellectus ad speciem, ita et intellectus ad compositum. Igitur et sicut se habet species
ad compositum, et intellectus ad intellectum; sicut species intelligentia sola et non essentia
separatur a composito, ita et intellectus ab intellectu. Idem ergo et unus est secundum
essentiam.
429b 22-25 DUBITABIT AUTEM UTIQUE ALIQUIS, SI INTELLECTUS SIMPLEX E5T
ET IMPASSIBILIS ET NULLI NIHIL HABET COMMUNE, SICUT AIT ANAXAGORAS,
QUOMODO INTELLIGERET, SI INTELLIGERE PATI QUODDAM EST.
Duas quasdam in his exponit dubitationes. Unam quidem, si intellectus impassibilis et non
mixtus sit et impassibilis sicut dictum est, quomodo intelliget ? Si enim intelligere pati aliquid
est, sicut dictum est superius (dixit enim quia si itaque est intelligere sicut sentire, aut pati
utique aliquid erit ab intelligibili aut aliquid tale alterum), quomodo igitur impassibilis ens
intelliget? Oportet enim intellectum habitudinem habere ad id quod intelligitur et velut
tangere ipsum. Si autem hoc ita se habet, non utique erit impassibilis. Patientia enim pati
videntur ab agentibus, eo quod commune aliquid habeant ad ipsa. Communi enim materia
videntur communicare facientia ad patientia. Quare si patitur intellectus ab intelligibilibus,
intelligens ipsa, erit utique habens aliquid commune ad intellecta ab ipso a quibus patitur. Sic
autem non utique erit sine mixtura neque impassibilis neque ad nihil non habens aliquid
commune a quibus patitur. Quare male pronuntiaverimus, nos et Anaxagoras, sine mixtura
ipsum esse et impassibilem. Una quidem igitur haec dubitatio.
Secunda autem, si intellectus intelligit se ipsum aut non. Si quidem igitur non intelligit se
ipsum praeter evidentiam huius; quis enim est qui pronuntiat de ipso intellectu, dicens quia
incorporeus, impassibilis, perpetuus et alia, si non ipse intellectus? Quoniam igitur intelligit se
ipsum, aut secundum ipsum intelligit et intelligitur (et est ipsi idem intellectum esse et
intelligibile), aut secundum aliud quidem intelliget, secundum aliud autem intelligetur. Sed si
quidem primum, idem erit ipsi intellectum esse et intelligibile, et intelligibile esse et
intellectum; secundum quod enim intellectus intelligibilis; igitur et secundum quod
intelligibilis intellectus. Nomina enim plura de uno supposito, ut ensis gladius, ut triticum
frumentum. Si autem hoc, omnia intelligibilia intellectus erunt igitur, quoniam species omnes
intelligibiles et quae lapidis et quae ligni. Non enim est sensu perceptibilis species (hoc est
substantia), sed intellectu. Erunt igitur et in inanimatis intellectus, quod est inconveniens. Si
autem non secundum idem intellectus est et intelligibile, sed secundum aliud quidem
intelligit, secundum aliud autem intelligitur, non simplex erit neque sine mixtura, neque nihil
habens ad alia commune. Si enim non secundum quod intellectus intelligibile, [quod] habebit
cum intellectum esse et aliud aliquid mixtum sibi secundum quod intelligibile erit. Quare sic
neque simplex neque sine mixtura, neque non habens aliquid commune ad alia. Ut enim
illorum unumquodque intelligibile, ita et ipse. Secundum quod enim illorum unumquodque
intelligibile est, habebit et iste secundum illa cum hoc quod est intellectusesse. Dubitationes
quidem igitur hae.
Solvit autem priorem quidem dubitationem, dicee.i quod «pati» est aequivocum. Dicitur enim
pati et quod vertitur et corrumpitur secundum substantiam, secundum quod et elementa
dicimus pati ab invicem; corrumpunt enim et tranamutant invicem. Dicitur autem pati rursum
et quae ducuntur in id quod secundum naturam et in perfectionem propriam, sicut dicimus
13

