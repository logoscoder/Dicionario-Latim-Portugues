comnrehendit, manifestum. Non enim indiget phantasmate intellectus, quando rationales artes
demonstrat, puta quod tres figurae sunt categorici syllogismi et quod in unoquoque modo
demonstrativi, aut de conversione propositionum, sine enim dicere quando de intelligibilibus
syllogizat.
431 a 17-20 SICUT AUTEM AER PUPILLAM TALEM FECIT, HAEC AUTEM ALTERA,
ET AUDITUS SIMILITER, EXTREMUM AUTEM UNUM ET UNA MEDIETAS, ESSE
AUTEM IPSI PLURA.
Quod quidem dicit, hoc est: quia sicut in visu alteratur quidem aer a coloribus, aer autem
alterat pupillam (dico autem ipsum oculum), pupilla autem alterum aliquid alterat (puta
spiritum visivum), extremum autem alteratum unum aliquid est, ipsa visiva potentia quae et
visibilium species iudicat, sic se habet et in auditu et in aliis sensitivis. Unumquodque enim
sensitivorum per aliquam passionem factam in ipso servit sensitivae potentiae et est extremum
ad quod passio desinit in unoquoque sensitivo, unum aliquid et impartibile, sensitiva potentia
quam et medietatem ut saepe vocavit. Haec igitur potentia una ens et impartibilis subiecto,
ratione plura est, quia plurium passionum est susceptiva. Suscipit enim visus et album et
nigrum et intermedium. Sicut igitur signum unum est quidem impartibile subiecto, ratione
autem plura eo quod plurium rectarum sit terminus (eo enim quod plurium rectarum terminus
sit, erit utique termini multi), sic autem et sensus et unus est subiecto et impartibilis, et multa
ratione, et multarum passionum terminus est et iudicatorium. Aliter enim ab alio sensibili
patiens, aliter aliud suscipit. Consequenter autem ostendit quod sicut iudicans diversa visibilia
unum est, similiter et audibilia et in reliquis similiter, sic et iudicans diversa sensibilia, puta
quod alterum visibile ab audibili et a reliquis, unum aliquid est rursum et impartibile subiecto,
ratione autem plura.
Intellectus quidem igitur propositorum hic est. Videtur autem totus locus iste intersertus esse
ei qui de sensibus; est enim consequenter post hoc: propter quod nunquam intelligit sine
phantasmate anima, verbum hoc: species quadem igitur intellectivum in phanatasmatibus
intelligit. Hoc enim consequens est praedictis. Intermedia autem de sensibus dicta videntur a
continuitate sequestrata. Sunt autem revera neque haec sine continuatione interiecta, sed ut
ostendat quod sicut unus est sensus, et communis et proprius diversorum sensibilium
susceptivus, ita et intellectus unus est et impartibilis, etsi differenter diversa intelligibilia
suscipiat. Proportionalitatem igitur habet ut sensus ad sensibilia, ita et intellectus ad
intelligibilia, igitur et permutatim, ut sensibilia ad intelligibilia, et sensus ad intellectum. Unus
autem sensus plurium sensibilium, subiecto autem idem unusque et impartibilis, ratione autem
plures. Et intellectus ergo unus ens et idem subiecto et impartibilis, ratione plura est, eo quod
plures operationes habeat, quia plura intelligibilia percipit.
431 a 20-22 QUO AUTEM DISCERNIT QUO DIFFERT DULCE ET AMARUM, DICTUM
EST QUIDEM ET PRIUS; DICENDUM AUTEM ET HIC; EST ENIM UNUM ALIQUID,
SIC AUTEM ET TERMINUS.
Problema quidem est, ut diximus, quo anima discernit et iudicat sensibilium differentias,
utrum uno aliquo vel pluribus, et si unum, qualiter. Praedixit quidem igitur, ut ipse ait, de hoc,
dico autem de so communi dicto sensu.
Dicit autem et nunc, quod unum est discernens differentias sensibilium quinque sensibus.
Impossibile enim est alio aliud percipientibus nobis, et non uno aliquo ente iudicativo horum
omnium sensuum, aliquando fieri alterius, quia alterum est. Idem enim dissimiliter patiens
43

