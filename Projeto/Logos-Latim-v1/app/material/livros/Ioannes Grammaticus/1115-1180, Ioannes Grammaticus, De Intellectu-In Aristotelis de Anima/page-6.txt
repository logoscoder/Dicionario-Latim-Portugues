est corpori. Et aliter si neque sensus qualitas aliqua existens corporis et complexio ostensus
est, multo magis intellectus. Ad haec autem, si calidus sit actu, quomodo cognoscet reliquas
qualitates ? Impediet enim praeaccepta cognitionem reliquarum, ut saepe dictum est. Si autem
ut species immixtus est corpori, sicut irrationales et vegetativae animae potentiae, palam quia
organo corpore utetur, sicut et illae; qualem autem, ait, partem aut qualiter intellectus
continebit, difficile est et fingere. Non enim videmus intellectum in intellectivis operationibus
organo aliquo utentem, immo contrario impeditur a corpore, non solum in ebrietatibus et
talibus, sed et in valetudinibus ipsius. Quo et palam quia non est intellectus in subiecto
corpore; oportebit enim magis coalescere corpori et condetrimentum pati. Nunc autem e
contrario se habet: crescente quidem enim corpore debiliores habet operationes, marcescente
autem magis claret. Secundum igitur nullum modum immixtus est corpori; separatus ergo est
et non mixtus.
Hoc autem: qui ergo vocatur animae intellectus dixit aut ut ad distinctionem a phantasia, quod
quidem iam dixi; non enim proprie intellectus est phantasia, neque sine adiectione intellectus,
sed cum adiectione passivus intellectus vocatur, id autem est dicere neque intellectus;
adiectiones enim, ut saepe diximus, quod a principio perimunt; aut etiam ad differentiam eius
qui actu intellectus, dico autem speculativi; maxime autem et principalissime iste intellectus.
Sicut enim, ait, manus est organum organorum et ita et qui actu intellectus species specierum;
sicut enim scientia scientiarum quae omnes in se ipsa continet, ita et species specierum quae
omnes species in se continet.
Hoc autem: quo meditatur et existimat anima, non ut: per organum neque le quo, sed pro:
secundum quod meditatur (non enim intellectus est animae organum, immo e contrario, ipsius
intellectus anima), ac si diceret aliquis: anima scientem esse et sensu sentire, pro hoc:
secundum animam et secundum sensum. Sic autem et: quo meditatur anima, pro: secundum
quod meditatur. Non enim est intellectus animae organum, immo econtra, ipsius intellectus
anima. Quare qui vocatur animae intellectus, ita dictum est sicut et pars animae, ac si diceret
partem entis substantiam esse. Palam ergo et ex his, quod de nostro intellectu est sermo, non
enim utique de conditore intellectu locum haberet dici talia. Et Alexander autem hoc de nostro
ait dicta esse, etsi non sit impossibile de nostro conditore haec dici; sed etsi non sit mixtus, ait,
secundum modum corporum, inexistere enim non impossibile. Sed nos nihil minus contra
ipsum verba Aristotelis dicemus quia si incorporeus existens inexistit, aut qualis erit aut
organo corporeo utetur. Sed impossibile est utrumque.
429 a 27-29 ET BENE UTIQUE DICENTES ANIMAM ESSE LOCUM SPECIERUM,
VERUMTAMEN NEQUE TOTA SED INTELLECTIVA, NEQUE ACTU SED POTENTIA
SPECIES.
Acceptat secundum hoc Platonem et si quis alius animam locum specierum dixit. Palam
autem quia secundum metaphoram «locum» accipit, quia sicut locus in se ipso continet, ita
anima species. Verumtamen dicit quod non omnis anima locus specierum, sed sola rationalis,
et non actu est locus specierum antequam intelligat, sed potentia. Sciendum autem quod et
Plato rationalem solam vocat locum specierum; non enim, ait, quae nullatenus sciens ens ad
hanc proveniret figuram, humanam videlicet; quare non omnem animam scire ens ait, igitur
neque species habere. Sciens autem ens sola rationalis est; igitur et haec sola utique erit locus
specierum. Et ipse autem Plato ait potentia esse in rationali anima species non actu, sicut et
Aristoteles; sed Plato quidem secundum secundario potentia, sicut sunt in dormiente geometra
theoremata, et indigere ad promptum usum theorematum auferente hoc impedimentum;
Aristoteles autem, secundum primo potentia, scilicet aptum natum suscipere, nondum autem
6

