Quaecumque in abstractione dicuntur et quaecumque sensibilium habitus et passiones: in
abstractione quidem dicuntur figurae et quaecumque mathematicis scientiis subiecta sunt;
habitus autem et passiones ait, puta colores, sanitates, aegritudines et similia; sic enim ipsa
vocat. Passiones quidem enim colores, habitus autem et reliqua, et haec autem intelligit
intellectus. Propter quod medicinalis quidem sanorum est et aegrorum scientia et, ut videtur
quibusdam, neutrorum. Sanitas autem et aegritudo circa commensurationem aut
incommensurationem primarum qualitatum, calidi, frigidi, sicci, humidi, praeter sine materia;
sensibilia quidem enim cum materia. Ipsis enim corporibus adiacet sensu.
432a 9-10 PHANTASMATA AUTEM VELUT SENSIBILIA SINE MATERIA.
Denudata enim a materia sensibilia apud se habet. Quidam autem le «sine materia » ad hoc
quod supra referunt: quando speculatur necesse phantasmata speculari, verumtamen sine
materia. Ad idem autem redeunt ambo.
432a 10-12 EST AUTEM PHANTASIA ALTERA A DICTIONE ET NEGATIONE;
COMPLEXIO ENIM CONCEPTUUM EST VERUM ET FALSUM.
Dictionem ait affirmationem. Quod igitur dicit, hoc est: quia ipsa quidem secundum se
phantasia, neque affirmat aliquid neque negat; neque enim aliud alii complicat, sed solos
typos sensibilium recipit. Quamvis enim currentem hominem intelligat, non discreto ab
homine cursu sic intelligit, sed ut unum aliquid totum, ac si utique album hominem. Propter
quod neque verum dicit phantasia neque mentitur; circa compositionem enim et divisionem
veritas et falsitas. Quando autem intellectus ad diversa phantasmata respiciens complicat aliud
alii, tunc iam verum dicit aut mentitur, puta habet phantasia typum albi, habet autem et typum
Socratis, si haec complicans intellectus dicit «Socratem album», siquidem inexistens dicit
inexistere, verum dicit; si autem non inexistens, mentitur; et in omnibus eodem modo.
432 a 12-14 PRIMA AUTEM NOEMATA, ID EST CONCEPTUS, QUID DIFFERRENT A
NON PHANTASMATA ESSE? AUT NEQUE ALIA PHANTASMATA SUNT, SED NON
SINE PHANTASMATIBUS.
Assumatis quae de anima dicta sunt et dicto quod anima omnia entia aliqualiter est, aut enim
intelligibiles aut sensibiles sunt res, omnia autem intelligit anima; quoniam duplex
intelligibile, ut diximus (haec quidem enim secundum se et natura intelligibilia sunt, ut
separata a materia, haec autem facta intelligibilia, ut materiales species), cum dixisset de non
entibus quidem intelligibilibus, factis autem intelligibilibus, nune de reliquis ait proprie
intelligibilibus, quae dicit prima intelligibilia.
Quoniam enim dixit non sine phantasmate illa intelligere, quaerit de primis intelligibilibus, ne
forte et ipsa phantasmata sint. Deinde ex circumstante solvit. Quid enim oportet, ait, de primis
noematibus si phantasmata sunt, quando neque alia sunt phantasmata, dico autem de his quae
in abstractione sed non sine phantasmatibus? Noema enim de hoc quod omne trigonum habet
tres angulos aequales duobus rectis, quomodo utique erit phantasma, aut quia duo latera
reliquo supermaiora, aut quia circuli quae a centro peripheriae sunt aequales, aut quaecumque
alia demonstrantur ? Nullum enim horum typificari phantasia potest, sed non sunt sine
phantasmate talia noemata. Oportet enim phantasma trigoni esse, deinde intellectum huic
assequentia colligere. Hoc autem «non sine» quadrupliciter: aut enim ut materia, sicut dicimus
non sine ligno vehiculum; aut ut nocivum, sicut dicimus non sine periculo navigationem in
hieme fieri; aut ut neque conferens aliquid neque nocens sed <...> assequens, ut dicimus non
51

