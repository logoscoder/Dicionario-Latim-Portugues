sensibili et scientia et scibili. Ut autem fiant secundum actum unum ambo, oportet facta esse
opposita. In procedentibus quidem igitur ex potentia in actum, ait, sic fit; qui autem secundum
actum semper intellectus nunquam ei quod secundum actum semper intelligibile est
oppositus, sed idem. Merito ergo se ipsum semper intelligit idem ens intellectus et
intelligibilis, causam autem intelligendum condictive. Hoc autem dixit quando de intellectus
perceptione specierum proposuit dicere separatarum et non separatarum; causa autem et
species, haec quidem inseparabilis ut quae ad modum speciei, haec autem separata ut
conditiva s non separatarum specierum.
Haec cum dixisset de proprie indivisibilibus, consequenter iam dicit qualiter horum
susceptionem faciat noster intellectus.
430 b 26-31 EST AUTEM DICTIO QUIDEM ALIQUID DE ALIQUO, SICUT
AFFIRMATIO, ET VERA AUT FALSA OMNIS. INTELLECTUS AUTEM NON OMNIS,
SED QUI EIUS QUOD QUID EST, SECUNDUM QUOD QUID ERAT ESSE, VERUS, ET
NON ALIQUID DE ALIQUO. SED SICUT VIDERE PROPRII VERUS, SI AUTEM
HOMO <ALBUM> AUT NON, NON VERUM SEMPER, SIC SE HABENT
QUAECUMQUE SINE MATERIA.
Indivisibile cum dixisset quinque modis et ostendisset quod ipsius quattuor quidem est aliquid
oppositum, aliquid divisibile (termini enim indivisibiles dicebantur ad contradistinctionem
propositionum, continuumque indivisibile vocabatur ad contradistinctionem discreti quanti, ut
secundum actum divisae lineae, et species autem indivisibilis ut ad propriam rationem; in
corpore enim condistenditur et velut condividitur materiae), cum dixisset igitur quod si sit tale
quod nullum habet oppositum, hoc intellectus est et separatum et sine potentia actus, nunc
vult nos docere qualis modus intelligentiae intellectus circa tales species.
Ait igitur, ut breviter dicam, quod operatio intellectus circa separatas species, tantum est
verificativa; non habet oppositionem ad falsum, hoc autem quia neque secundum
compositionem et divisionem illorum susceptionem facit. Quae quidem secundum
compositionem et divisionem cognitio, aliud alii inesse vel non inesse dicens, oppositionem
quae ad falsum suscipit, quando vel existens non existens dicit, vel non existens existens. Non
secundum compositionem autem et divisionem in separatis speciebus est intellectus cognitio,
sed ipsa simplici adiectione specierum.
Duplex igitur intellectus operatio: haec quidem secundum simplicitatem et ipsam specierum
simplicium susceptionem, haec autem secundum compositionem et divisionem. Prius autem
dicit de cognitione secundum compositionem, tanquam de manifestiori, quae aut vera est aut
falsa; deinde penes negationem huius manifestat simplicem. Dicit igitur quod est quaedam
cognitio secundum compositionem quae praedicat aliquid de aliquo, aut negat; et hoc non
solum in prolato sermone, sed et intus in mente; puta non solum est dicere quod nix sit alba
sed et secundum mentem ita dispositionem etiam non loquentem. Prolatum quidem igitur
compositum sermonem «affirmationem» nominat, mentalem autem «phasim», id est
dictionem. Talis quidem igitur cognitio secundum compositionem est.
Alia autem quaedam est simplex cognitio, non praedicans aliud esse de alio vel negans. Haec
autem est quae ipsas solas species cognoscit. Intellectus igitur in cognitione quidem secundum
compositionem componens subiectum cum praedicato, aut dividens ab ipso, semper aut
verum dicit aut mentitur. Quando quidem enim dicit quod animal substantia animata
sensibilis, in compositione habet veritatem. Si vero intelligat hoc, substantia animata
37

