enim utique, ait, corrumperetur ab ea quae in senectute imbecillitate; et iterum: impassibilis
oportet ergo esse; et iterum: quod autem non similis impassibilitas sensitivi et intellectivi. Et
quod autem «separatus» dixit, sensibile quidem enim, ait, non sine corpore, intellectus autem
separatus. Et in quinto autem negotii quod dicitur M e t a p h y s i c a, cum dixisset quod sunt
rerum praeexistentes simplices quaedam species et perpetuae, infert quod oportet quaerere ne
forte et in his quae hic rebus sint aliquae separatae et perpetuae; in quibusdam enim, ait, nihil
prohibet esse aliquid tale. Si enim et post separationem, ait, permanet, considerandum, puta si
anima talis, non omnis sed intellectus, omnem enim impossibile forte. Haec autem omnia de
nullo alio congruet dicere quam de nostro intellectu. Qualiter autem utique de alio aliquo
super nos diceret hoc: «si autem post mortem permanet aliquid»? Quare eundem ait potentia
esse et actu intellectum natura, tempore autem solum differentem. Duci autem ad actum dicit
eum qui potentia ab alio quidem animae actu ente, individuo autem solo, non substantia
differente.
Sed sicut haec dicimus, probantes quia non alium aliquem dicit actu intellectum Aristoteles,
sed nostrum, ita et qui ad haec contradicunt, alios textus nobis proponunt ex quibus et in
suspicationem hanc adducti sunt, quod divinum et conditorem intellectum dicat Aristoteles.
Quomodo enim utique, dicunt, si de nostro intellectu disputaret, diceret ipsum omnia facere,
et semper intelligere, et substantia esse actum? Non enim noster intellectus neque substantia
est actus, neque multo magis omnia facit, sed neque semper intelligit. Haec enim divino et
conditori congruunt. Dicimus igitur nos quod et haec nostro intellectui congruunt, et de ipso
dicta sunt. Sic enim ait actu intellectum omnia facere, sicut ait potentia intellectum omnia
fieri. Sicut igitur potentia intellectum dicens omnia fieri, non hoc dicit quod et caelum fiat, et
angeli et deus et reliqua, sed quod omnium species suscipit et intelligit omnia quaecumque
natus est talis intellectus intelligere, ita et actu intellectum dicens omnia facere, non hoc dicit
quod producit omnium substantiam, sed quod potentia intellectum facit omnium susceptivum
fieri.
Impossibile autem et sic dicere ipsum omnia facere ut et Alexandro videtur le «omnia» non de
omnibus intelligibilibus intelligentibus nobis; sunt enim quaedam et per se et propria natura
intelligibilia quae quidem sunt etiam intellectus. Sed omnia facit: facit autem videlicet
intelligibilia quaecumque propria natura non entia intelligibilia, materiales dico species. Si
non ergo, potentia intelligibilia separat intelligentia a materia et actu facit intelligibilia.
Haec autem dicimus non quod Aristoteles nesciret universalem et conditorem intellectum
(novit enim quomodo est et ipse eminentem habens essentiam, et perficit ipse nostrum
intellectum), sed ita iste perficit nostrum, ut et sol dicitur generare hominem secundum
eminentem et incoordinatam causam.
<...> semper intelligere, ubi ait sed non quandoque quidem intelligit, quandoque autem non
intelligit, neque hoc <...> Quid enim ait : idem autem est quae secundum actum scientia rei,
quae autem secundum potentiam, tempore prior est in uno? In uno enim et eodem individuo,
imperfectum praecedit perfectum tempore. Natura enim perfecta praecedunt imperfecta; prius
enim natura producens eo quod producitur, et eo quod perficitur perfectum. Totaliter autem,
ait, neque tempore, hoc est, in uno quidem praecedit imperfectum perfectum. Si autem ad
omne quis aspexerit et ad totum mundum, neque tempore quod potentia praecedit id quod
actu; sunt enim in universo mundo semper et actu intellectus et potentia. Sicut enim non
aliquando quidem solum erant potentia homines, posterius autem facti sunt actu, sic et
intellectus semper sunt et potentia et actu. Quoniam igitur in universo, neque tempore quod
potentia praecedit id quod actu, propter hoc non aliquando quidem intelligit, aliquando autem
21

