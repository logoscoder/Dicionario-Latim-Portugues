habens habitum, accipit autem species, ut videtur, a sensibilibus. Videntes enim si forte album
hoc et illud, recurrimus ad simpliciter album; similiter ex particularibus hominibus accipimus
intellectum simpliciter hominis, et in reliquis similiter. Redarguta est autem a Socrate in P h a
e d o n e talis opinio.
Dico itaque quod non ex sensibilibus scientes efficimur, hoc est ideas rerum habemus; si enim
ex sensibilibus intellectum specierum acciperemus, propter quid respueremus sensibiles
species tanquam non sinceras, tale aliquid dicens: si intellectum circuli aut sphaerae aut
pulchritudinis et reliquorum ex abstractione colligentes ex sensibilibus habemus, propter quid
respuimus sensibilia tanquam non certa, et dicimus quia non est in artificialibus circulus
certus? Ad hoc iudicantes, non videlicet ad aliam aliquam speciem meliorem hoc quod in
nobis consimiliter, dicimus quod non est quae in materia pulchritudo sincera? Non enim est
solum pulchra quia est in subiecto non pulchro sed in turpi, scilicet in materia. Et quidem si
ex sensbilibus haberemus intellectum pulchritudinis, nunquam utique sensibile respueremus.
Nunc autem ut ad alteram aliquam pulchritudinem diviniorem iudicantes, sic sensibilia
respuimus. Venimus tamen ad reminiscentiam intellectualis pulchritudinis, manuducti a
sensibilibus et veluti expergefacti.
Dixit autem Alexander quod Aristoteles potentia solum intellectum dicit esse, actu autem
nequaquam; adhuc autem et acceptante Aristotele, secundum Alexandrum, dicentes animam
locum specierum, Xenarchum deceptum fuisse ab his et suspicatum fuisse quod primam
materiam diceret Aristoteles intellectum, male existimantem. Nam si sit aliqua in his
similitudo, scilicet in materia et intellectu, non tamen et eadem sunt: materia quidem enim,
ait, non est locus specierum quas recipit, sed ipsa alterata et transmutata fit actu quod erat
potentia; omnis enim materia alicuius non extrinsecus aliquid recipiens fit hoc quod potentia
erat, sed secundum eam quae in se ipsa transmutationem actu fit quod erat in potentia;
subiectum enim quoddam materia; propter quod et speciem suscipiens fit corpus; intellectus
autem sic est locus specierum ita ut suscipiens ipsas non in subiici ipsis et quod ipse fiat illae
species, sed ut nondum inscripta tabella litteras. Propter quod et materia quidem suscipiens
quae potest, fit simul utrumque substantia; non talis autem qui actu intellectus.
Ex his autem forte et talibus existimabitur utique Aristoteles, ut mihi videtur, mortalem
animam dicere. Quomodo enim possibile est secundum primo modo potentia esse in anima
species, immortali ipsa existente, et mundo perpetuo existente ? Si enim non sunt actu
infinitae animae immortales existentes, sed finitae, omnino necesse praeexistere ante corpus et
multa successive subinduere corpora. Si autem hoc, quomodo possibile est secundum hoc
quod primo modo potentia esse in ipsis species quae ab aeterno intelligentiam ipsorum habent
? Quare omnino necesse, si mundus aeternus, ut videtur Aristoteli, aut animam immortalem
entem, non secundum primo modo dictam potentiam habere species, sed secundum secundo
modo, hoc est secundum habitum, ut Platoni videtur, aut, si secundum primam potentialitatem
in anima sunt, necesse generabilem secundum tempus ipsam esse, et propter hoc etiam
mortalem; omne enim generabile aiunt etiam corruptibile.
429a 29-30 QUOD AUTEM NON SIMILIS IMPASSIBILITAS INTELLECTIVI ET
SENSITIVI, MANIFESTUM IN SENSITERIIS ET SENSU.
Cum dixisset superius quid commune est intellectui et sensui, quia scilicet pati ut a
sensibilibus sensum ita intellectum ab intelligibilibus, deinde adiecto tanquam non valde
acceptans passionem tale dicere aut tale aliquid alterum, et ex hoc concludens quod
impassibile ergo oportet esse sensitivum et intellectivum, hoc est non habere speciem aliquam
7

