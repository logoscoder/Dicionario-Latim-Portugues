430 a 6-7 INTELLECTUS VERO SINE MATERIA POTENTIA .EST TALIUM, hoc est so
intelligibilium. Quare si haec quidem materialia, haec autem sine materia, non idem est
intellectus materialibus intelligibilibus. Sed si aliquid intelligibile est sine materia, hoc et
intellectus existit. Plane igitur separatum ab omni materia intellectum pronuntiavit esse.

<CAPUT V>
430 a 10-14 QUONIAM AUTEM SICUT IN OMNI NATURA EST ALIQUID, HOC
QUIDEM MATERIA UNICUIQUE GENERI (HOC AUTEM QUOD POTEST OMNIA
ILLA), ALTERUM AUTEM QUOD CAUSA ET FACTIVUM, IN FACIENDO OMNIA
(QUALE ARS AD MATERIAM SUSTINUIT), NECESSE ET IN ANIMA ESSE HAS
DIFFERENTIAS.
Dictum est autem in quarto D e N a t u r a 1 i a u d i t u, quoniam apud antiquos de loco ideo
dubitabatur, quod oportet talem assignare de loco rationem, cui omnia quae secundum
propriam intelligentiam insunt assequuntur, et dubitationes quae feruntur circa ipsum
solvantur, et causam nobis manifestam faciat propter quam antiqui de ipso erraverunt. Sic
igitur et nos oportet tales expositiones assignare dictis praesentibus Aristotelis de eo qui actu
intellectu, quae consonae quidem sint dictis ubique ab ipso de intellectu actu, et evenientes
dubitationes solvantur, et causam nobis manifestam faciant propter quam quidam expositorum
ipsius ad alienas expositiones abducti sunt. Quoniam igitur de intellectu nunc ipsi sermo, et
quoniam proponit quae sibi videntur de tota rationali vita nobis tradere, videamus quod ait de
ipsa. Dicit igitur quod est quidam potentia intellectus, et est quidam actu, et ait intellectum
esse non mixtum, impassibilem, separatum, simplicem, animalem ab anima. In anima enim
esse dicit potentia intellectum et eum qui actu, sicut et in unoquoque aliorum generum
consideratur quod potentia et quod actu. Adhuc autem in facere omnia proportionare ipsum
arti et lumini, quia sicut lumen colores potentia entes visibiles facit actu visibiles, et ars
species quae in materia potentia sunt facit actu, ita et qui secundum actum intellectus perficit
potentia intellectum et facit ipsum actu esse, esseque ipsum rebus eundem. His igitur ab
Aristotele sic de intellectu disputatis, potentia quidem intellectum quod non aliquem alium
dicat sed nostrum, omnes consone confitentur. Neque enim irrationalia habent hunc,
nullatenus apta intelligere aliquid, neque genera superiora nobis, sine potentia existentia actu.
De actu autem intellectu altercantur et hi quidem aiunt quod actu intellectum dicit
universalem, scilicet divinum et conditorem; non enim esse humanum intellectum essentia
actum (est enim aliquando et potentia), neque omnia facere (non enim est factivus omnium
noster intellectus), neque semper intelligere (siquidem aliquando potentia est). Sed perficitur,
aiunt, qui in nobis potentia intellectus, ab universali et extrinseco intellectu ente actu.
Alii dicunt quod non universalem et conditorem hic dicit Aristoteles. Non enim utique
animalem esse conditorem et divinum intellectum, sed esse alium quendam intellectum,
demissiorem quidem illo, proxime autem suppositum nostro et irradiantem humanis nostris
animabus et perficientem ipsas. Propter quod et animalem ipsum dicit proxime superstantem
animabus, conditor autem universalior. Propter hoc enim, aiunt, ipsum lumini proportionalem
dicit: sicut enim lumen medium habet ordinem inter causam luminis et ea quae illuminantur
(procedens quidem a sole, illuminans autem alia), ita conditorem quidem et omnino perfectum
intellectum proportionare soli, illuminatis autem nostrum intellectum. Esse autem tertium
super nos quidem proxime ordinatum et perficere nostrum intellectum, inferiorem autem
conditore et ad instar luminis, inde procedentem ad illuminationem nostram.
18

