scilicet qui doctrinativus et qui divinus, potentia intellectum facit actu intellectum. Ex ipso
igitur exemplo palam est Philosophi intentio: sicut enim sol oriens non hypostasim coloribus
exhibet, sed subsistentes et immanifestos entes facit evidentes, et neque colores facit (etenim
nocte nihil minus erant colores), sed visibiles facit, sic videlicet et qui actu intellectus perficit
eum qui potentia et ducit in actum, non imponens in ipso non entes species, sed immanifestas
entes et occultas propter id quod a nativitate nubilum, elucidans: et hoc ait primam
potentialitatem. Differt enim videlicet qui in nubilo ens geometra, aut qui occupatus, tamen
habens in habitu, aut dormiens, a nihil horum habente. Non exercens autem habitum, hic
quidem enim et habitum et actum occultatum habet et non est in ipso operari, hic autem
quando vult operatur, a nullo impeditus. Assimilatur intellectus in generatione proveniens
dormienti aut alienato.
430 a 2-3 ET IPSE AUTEM INTELLIGIBILIS EST, SICUT INTELLIGIBILIA.
Ad solutionem secundae dubitationis transit, scilicet qualiter intellectus se ipsum intelligit.
Aut enim secundum aliud et non simplex neque sine mixtura, aut secundum idem et sic omnia
intelligibilia erunt intellectus. Solvit autem hoc sicut nos iam prius diximus. Quia secundum
idem intellectus est et intelligibile, et quia omne quod proprie et actu intelligibile et intellectus
est; quod tamen potentia intelligibile non est idem intellectui, quoniam neque proprie neque
actu intelligibile.
430a 4-5 SCIENTIA ENIM SPECULATIVA ET QUOD SIC SCIBILE IDEM EST.
Hoc est intellectus speculans et quod sic scibile (hoc est quod proprie et actu intelligibile)
convertuntur. Et aliter hoc dixit ad probationem huius, quia quod sine materia intelligibile
mox et intellectus est, quod autem sine materia intelligibile, actu est intelligibile, et sic
secundum actum.
Scientia autem quae speculativa (hoc autem ad contradistinctionem scientiae quae circa
agibilia, quae est prudentia) idem ergo sic scibilibus, hoc est speculativis. Quid enim aliud est
scientia quam theoremata? Haec autem sunt et scibilia; non enim utique quae extra iacent;
circuli enim intellectus, non sensibilis circulus scibile. Si autem hoc, est autem scientia
quidem intelligentia quaedam et intellectus, scibilia autem intelligibilia: idem ergo quod
secundum actum intelligibile et immateriale intellectui.
430 a 5-6 EIUS AUTEM QUOD EST NON SEMPER INTELLIGERE HUNC, CAUSA
CONSIDERANDA.
Intermedie Aristoteles alterum problema proponit. Si intellectus simul intellectus et
intelligibile, propter quid non semper intelligit? Intelligibilia semper entia actu, quomodo non
semper intelligit ? Et si idem intellectus et intelligibile, propter quid non semper se ipsum
intelligit? Dubitatio quidem vel problema tale. Solutionem autem non, ut quidam putaverunt,
praetermisit, sed posterius dicet, ut ostendemus cum ibi fuerimus. Nunc autem ad propositum
redeamus.
430 a 6-7 IN HABENTIBUS AUTEM MATERIAM, POTENTIA SOLUM
UNUMQUODQUE EST INTELLIGIBILIUM.
In materialibus, ait, etsi sint entes species, sed potentia hae sunt et non actu, hoc est
intelligentia sola.
17

