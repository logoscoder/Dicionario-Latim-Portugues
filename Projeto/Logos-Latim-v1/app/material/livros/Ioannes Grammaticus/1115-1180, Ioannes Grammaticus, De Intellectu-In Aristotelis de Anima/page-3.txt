dividuntur, scilicet in speculativum et activum. Prudentia autem circa practica vel agibilia :
hoc enim consuevimus prudentiam vocare, circa contigentia aliter se habere bene se gerere.
Notandum autem in his quod neutraliter intellectum nominat partem animae. Pars in graeco
neutri generis est. Multa enim cum dixisset de intellectu et cum ipsum masculine vocasset,
tandem veluti conclusionem de intellectu inducit dicens: idem autem est quae secundum
<actum> scientia rei ; quae autem secundum potentiam, tempore prior in uno est, omnino
autem neque in tempore ; sed non quandoque quidem intelligit, quandoque autem non
intelligit. Separatus autem est solum hoc quod vere est, et hoc solum immortale et perpetuum;
non adhuc masculine, ut ad intellectum, sed neutraliter dicens «hoc solum» ad ea quae hic
faciens relationem. Dico autem «morion» neutraliter, id est partem animae qua cognoscit
anima et prudentiat, quia solam videlicet partium animae immortalem et perpetuam evidenter
enuntiat; et palam quia non utique neque conditorem intellectum neque alium aliquem
digniorem et super nos partem animae appellavit. Manifestissime igitur ostensus est velle
immortalem et perpetuam esse rationalem animam.
Sive separata existente, sive non separata secundum magnitudinem sed secundum rationem.
Diversa est verbi expositio. «Separata» enim ait «secundum magnitudinem», aut, ut videtur
dicere T i m a e u s, quia in alia quidem particula irascitivum, puta in corde, in alia autem
concupiscitivum, scilicet in epate, ratiocinativum autem in alia, puta in cerebro, tanquam sint
discretae ab invicem partes animae, non unitae; aut igitur sic «secundum magnitudinem», aut
quod et magis «secundum magnitudinem» pro «magnitudine» intelligendum, hoc est separata
a corpore et magnitudine, aut «secundum magnitudinem» pro «secundum essentiam et
hypostasim», ut magnitudines dicuntur ab invicem separari, quod idem est cum secundo, hoc
est substantiam separatam habens a corpore et magnitudine. Utrum igitur, ait, sit separatus sic
intellectus aut sic quidem nullatenus, sola autem ratione est separatus, hoc est sola
intelligentia et definitione sicut tactivum a secundum locum motivo ratione sola separatur,
magnitudine autem non. Hoc igitur problematum primum: utrum essentia separatus sit
intellectus aut ratione sola. Non ut in ordine autem problema hoc produxit, propter quod et
videntur duo esse problemata post hoc. Hoc tamen non ut unum problema protulit sed ut in
divisione : de parte enim animae, ait, qua cognoscit et prudentiat, sive separata sit haec sive
non. Deinde iam quae sint quae quaeruntur de parte hac inducit: considerandum enim, ait,
quam habet differentiam ad reliquas, et quomodo sit intelligere. Reliqua duo problemata:
quam differentiam habeat intellectus ad sensum aut etiam aimpliciter rationales potentiae ad
seipsas, et quomodo sit intelligere.
429a 13-15 SI ITAQUE EST INTELLIGERE SICUT SENTIRE, AUT PATI UTIQUE
ALIQUID ERIT AB INTELLIGIBILI, AUT ALIQUID TALE ALTERUM.
Hinc convenientiam intellectus et sensus vult tradere, ut sic discernantur. Si igitur, ait, est
intelligere simile ei quod est sentire, similitudo autem quia cognitio et discretio ambo, et quia
sicut sensus fit secundum perceptionem sensibilium, ita intellectus secundum perceptionem
intelligibilium, si igitur ita sit intelligentia sicut et sensus, sensus autem patitur a sensibilibus
et intelligentia patietur utique ab intelligibilibus. Deinde, quoniam duplex est passio, haec
quidem ad perfectionem faciens, haec autem ad corruptionem, - propriissime autem passio
quae ad corruptionem, - propter hoc cum dixisset : pati aliquid utique erit ab intelligibili,
induxit: aut aliquid tale alterum, quoniam quae dicitur perfectiva passio, dico autem quae ex
potentiis in actum ducit, non videtur ipsi proprie dici passio, propter quod neque sensus in pati
est, ut dixit in praecedenti libro. Minime igitur magis intellectus est in pati. Sensus quidem
enim et sensitiva potentia, etsi non ipsa patiatur, tamen organis quibusdam utitur; propter hoc,
per passionem fieri videtur; patitur enim aliqualiter sensitivum. Intellectus autem non indiget
3

