[passionum] intelligentiae. Nune autem non perpendunt. Non ergo contingit talem intellectum
partem nostri esse.
Quod autem neque si extra nos sit, congruent ipsi quae dicuntur ab Aristotele, palam; dicit
enim potentia intellectum, omnia esse potentia quaecumque est actu qui secundum actum
intellectus, et dum perficitur qui potentia fieri actu. Quando enim, ait, singula fit ut sciens,
dicitur qui secundum actum intellectus. Impossibile autem est nostrum intellectum fieri
aliquando quod quidem est qui separatus a nobis; substantiam enim transilire et altioribus
ipsum adesse impossibilium est; quaelibet enim substantia affectibilem habet et perfectionem.
Sicut igitur irrationalis anima nunquam fiet eiusdem dignitatis cum rationali, ita neque noster
intellectus his quae supra ipsum generibus exaequabitur utique. Quare neque de aliquo alio
intellectu super nos erit utique dicens Aristoteles.
Quod autem et qui dicunt duos esse intellectus in nobis, hunc quidem actu, hunc autem
potentia, irrationalia dicunt, per eadem rursum manifestum; si enim est in nobis qui semper
actu intellectus, semper nos oportebat secundum intellectum operari; qui enim actu intellectus
per operari dicitur actu intellectus. Nunc autem neque omnes homines intellectualiter
operantur, neque pueri entes, neque in somnis, neque in alienationibus. Quod quidem neque
una trium harum opinionum consona sit his quae dicuntur ab Aristotele, manifestum. Neque
enim alibi neque usquam videtur memorans alicuius alterius intellectus extra humanas animas
perficientis nostrum intellectum aut totaliter infectum in nobis.
Videtur igitur ex his quae dicuntur, quarta opinio vera esse, quod eundem intellectum et
potentia esse dicit et actu, ab eo qui potentia in eum qui actu transmutatum et ductum in
actum ab alio intellectu et ipso ente in humana anima, scilicet in ea quae doctoris et ipso
videlicet ex potentia aliquando in actum ducto. Scire enim oportet quomodo his consonant et
quae ab ipso dicuntur. Sicut enim, ait, in unaquaque naturalium rerum est hoc quidem aliquid
materiae obtinens rationem et omnia fiens, aliud autem faciens, ita et in anima. Si igitur
potentia intellectus fit actu intellectus, oportet ipsum quidem materiae rationem habere,
ducentem autem ipsum ad actum factivum ipsum esse. Si igitur in naturalibus factiva causa et
ipsa prius ens potentia posterius actu facta est; quod enim potentia homo ab actu homine
ducitur in actum ; fuit autem et ipse prius potentia, et ab alio actu ente ductus fuit in actum.
Similiter autem et in aliis: vitis enim vitem generat; suscipiens enim in se ipsa planta talem
materiam aliquam forte quae erat potentia planta, facit ipsam actu plantam. Quare et qui actu
intellectus qui perficit eum qui in nobis potentia intellectum et ducens ipsum in actum, et ipse
potentia erat prius intellectus, et ab alio actu ente ductus fuit in actum. Et qui actu ergo
intellectus, siquidem prius potentia erat, animae erat et ipse, et unius speciei cum potentia.
Quando et potentia intellectum eundem esse dicit ei qui actu, tempore solum differentem
(tempore enim qui sciens insciente prior, non substantia) et cum dixisset in praecedentibus
quia quando intellectus singula fit, hoc est quando suscipit species sensibilium, ut se habet in
sciente, tunc qui secundum actum fit, significavit quod qui dicitur actu intellectus idem erat et
prius potentia.
Quod autem nostrum intellectum hunc ait et non mixtum esse et purum et separatum et
immortalem, palam et ex prius dictis. Haec enim non solum dixit de ipso, sed et ostendit. Cum
dixisset enim superius quod neque secundum modum corporum mixtus est corpori (qualis
enim quis esset, ait, vel calidus vel frigidus), neque secundum modum incorporeorum,
quoniam organo utique indigeret. Qualem autem partem, ait, aut qualiter intellectus
contineret, difficile etiam fingere. Et nusquam utique de aliquo alio meliori intellectu haec
utique digit et minime de conditore. Quod autem et impassibilis in multis locis dixit: maxime
20

