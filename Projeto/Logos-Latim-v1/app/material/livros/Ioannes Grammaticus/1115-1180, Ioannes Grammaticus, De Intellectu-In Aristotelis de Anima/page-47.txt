431b 12-15 QUAE AUTEM IN ABSTRACTIONE DICUNTUR INTELLIGIT SICUT SI
SIMUM, QUA QUIDEM SIMUM, NON SEPARATE, QUA AUTEM CURVUM, SI QUID
INTELLIGEBAT ACTU, SINE CARNE UTIQUE INTELLIGEBAT CURVUM.
Quoniam quarta species indivisibilium de his quae in abstractione cognoscuntur et de non
habentibus existentiam erat, in his autem solum meminit puncti qui est mathematicus, vult et
de reliquis disputare et dicere qualiter et hic intelligit intellectus. Vocat autem ipsa in
abstractione quia intellectus quae sunt non separata a materia, ipse separans, et quasi
abstrahens a subiecto, sic ipsa secundum se ipsa intelligit. Sic igitur intellectus, ait, intelligit
mathematicas species, sicut intelligit simum: sicut igitur, ait, simitas ut quidem simitas, in
naso habet esse, et siquidem ut simitatem ipsam intelligit, non sine nare ipsam intelligit; est
enim simitas curvitas in nare; si autem non ut simitatem ipsam intelligit, sed ut curvitatem,
nihil opus est cointelligere subiectum, sed velut separans ipsam secundum ipsam curvitatem,
ita intelligit. Velut si lineam rectam quae ex aequo punctis qui apud ipsam iacet (rectam
autem dixi ut contradistinguam ad circulum), sic et mathematica intelligit; ipsa enim in
materia esse habentia, puta circulum et reliquas figuras, ipse a materia haec abstrahens, ipsum
secundum ipsum intelligit circulum aut triangulum, ipsarum specierum definitiones sine
subiectis faciens. Et aliter volens nobis discretionem facere operationis intellectus circa
separatas species et eius quae circa ea quae dicuntur in abstractione, propter hoc doctrinam de
his quae in abstractione facit, et quae sit operatio intellectus circa ipsa.
Qua autem curvum, si quid intelligebat actu. Quod dicit «actu», aut ut ad «intelligebat»
construendum: «quia si secundum actum intelligebat curvum, sine carne utique intelligebat»,
hoc est sine nare; aut ut Alexander, le «actu» cum le «curvum»: si intelligebat curvum ens
actu curvum (hoc est ut actu ipsum intelligibile facere), separans utique ipsum a carne et naso,
ut ipsum secundum se ens intelligebat, et ita curvum intelligens, sine carne utique intelligebat
so quod cum carne esse habet.
431 b 15-16 SIC MATHEMATICA NON SEPARATA, AC SI UTIQUE SEPARATA
INTELLIGIT, QUANDO INTELLIGIT ILLA.
Et mathematica, ait, non habentia esse sine materia, ipsa ut separata a materia intelligit,
quando ipsa intelligit. Aiunt autem Alexandrum non scribere:«non separata, ac si utique [non]
separata», sed «non separato, ac si utique separato», ut nostrum intellectum inseparabilem
dicat a corpore. Ego autem neque Alegandrum inveni sic scribentem locum hunc, et si in aliis
velit esse intellectum <inseparabilem>, neque rationabilitatem aut probabilitatem talis
scriptura habet. Non enim de substantia intellectus proponebat dicere, sed qualiter habentes
mathematicas species cognoscit, et ait quod sicut simitatem non entem separatam, ipse ut
separatam intelligit quando ut curvitatem intellexerit, ita et mathematicas species non entes
separatas ipse ut separatas intelligit. Et si ita autem habeat scriptura «non separato ut
separato», idem rursum erit sensus, sic exponentibus nobis quod non separata ente
mathematica specie quando intelligit, ut separatae adiacet.
431 b 16-17 TOTALITER AUTEM INTELLECTUS EST QUI SECUNDUM ACTUM RES.
Cum dixisset quae ex abstractione et mathematica intellectus separans a materia, ut entes in se
ipsis species separatas a materia ita intelligit, adiunxit quod saepe dixit, quod enim intellectus
qui secundum actum sit species sine materia. Ut enim qui secundum actum sensus erat
sensibiles species, et ut quae secundum actum scientia res, ita et qui secundum actum
intellectus species <intelligibiles> est et quae sine materia et quae ex abstractione. Res autem
47

