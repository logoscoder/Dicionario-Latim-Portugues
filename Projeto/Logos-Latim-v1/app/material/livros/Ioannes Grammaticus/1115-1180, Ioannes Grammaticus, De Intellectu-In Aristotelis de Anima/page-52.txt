sine umbra eum qui in lumine ambulare; aut ut organum, ut non sine gladio pugnare.
Secundum hoc igitur dicitur non sine phantasmate quae in abstractione intelligere intellectum;
ut enim vehiculo phantasia utitur.
Et oportet scire quod unum et eundem intellectum ait eum qui primas species intelligit, et eum
qui ea quae in abstractionibus, qui quidem non sine phantasmate intelligit. Animam enim dixit
esse aliqualiter entia, sensu enim sensibilia intelligere, intellectu autem intelligibilia.
Intelligibilia autem, haec quidem prima, haec autem secunda et non sine phantasmatibus.
Quare si unus et idem est intellectus qui animae qui et separata cognoscit, separatus ens et
ipse et non alter a nostro, ut aliquibus videbatur.

<CAPUT IX>
432 a 15-17 QUONIAM AUTEM ANIMA SECUNDUM DUAS DEFINITA EST
POTENTIAS QUAE ANIMALIUM, DISCRETIVO QUOD INTELLECTUS OPUS EST ET
SENSU<S>, ET ADHUC EO QUOD EST MOVERI MOTU SECUNDUM LOCUM.
Explicit commentum Iohannis Grammatici seu Philoponi vel Alexandrini super capitulum
Aristotelis de intellectu in libro De Anima. Completum fuit decembris die decima septima
anno Domini MCCLXVIII. Reliqua huius operis non iudicavi oportere transferri. Sciat etiam
lector huius operis exemplar graecum in plerisque locis ab aqua fuisse destructum, ita quod
nullatenus legere potui, et ibi spatia quandoque dimissi, quandoque ex sensu supplevi,
quandoque etiam corruptum falsitate putavi. Puto qui hoc legerit, ad intellectum litterae
Aristotelis plus quam ante lumen habebit. Utrum autem verum dicat de intellectu agente vel
non, lectoris prudentiae derelinquo. Correctus diligenter.

52

