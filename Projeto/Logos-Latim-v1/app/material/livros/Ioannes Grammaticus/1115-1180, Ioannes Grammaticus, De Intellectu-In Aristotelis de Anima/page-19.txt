Alii dicunt quod horum quidem neutrum dicit: neque enim ereptum esse actu intellectum ab
anima, siquidem ipse in anima dicit et eum qui potentia et eum qui actu esse, sed duos aiunt
habere intellectus nostram animam, unum quidem actu, alterum autem potentia; et eum
quidem qui potentia semper in anima entem, quandoque perfici ab actu intellectu, eum autem
qui actu de foris ingredi. Huic autem opinioni praefuerunt quidam qui videbantur esse
Platonici, Platone nusquam viso hoc opinari, sed isti deducti sunt ad talem suspicationem,
quia Plato ait animam semper motam. Aiunt ergo isti quia, si est semper mota, palam quia
semper oportet habere ipsam actu intellectum, ut sic sit semper mota; putaverunt enim
«motus» nomen ad cognitionem referre Platonem. Non secundum cognitionem autem motum
exprimit quia dicit ipsam semper motam, sed zoogonam potentiam ipsius per semper motum
significat; semper enim vivificat.
Praeter has autem est quarta opinio et vera, quod de intellectu humano dicit hoc, qui idem
existit ei qui potentia; dum perficitur enim qui potentia fit actu; quare qui potentia et qui actu
unus et idem essentia, perfecto et imperfecto differentes. Quod quidem igitur non congruant
quae dicuntur de actu intellectu, neque conditori intellectui, neque simpliciter alii alicui enti
extra humanam animam, palam ex ipsis dictis.
Primum quidem igitur hoc ipsum quaerere si separatus intellectus, vel non, irrationale de
conditore intellectu, tanquam utique dubium sit ne forte iste in subiecto corpore esse habeat.
Sed neque de eo qui super animam intellectu proxime et illustrante in ipsam, hoc rationabiliter
quaeritur; neque enim de ipso illo intellectu separato ente, rationabile quaerere si separabitur
neque de illustratione ipsius; illustratio enim non separata. Qualiter autem utique de conditore
intellectu congruet dicere ipsum de foris ingredi, et quia arti proportionatur et lumini?
Qualiter etiam animalis dicitur? Adhuc autem ex definitione assignata de anima omni
simpliciter est perspicere quod neque de conditore neque de alio altiori quam secundum
nostrum dicit; non enim utique erit qui talis corporis organici endelichia. Et ex his autem quae
hic dicuntur, manifestum hoc; ait enim : idem est quae secundum actum scientia rei; quae
autem secundum potentiam, tempore prior in uno. Scientiam enim eum qui secundum actum
intellectum dicit, quem ait eundem esse intelligibilibus, sicut et secundum actum sensum
sensibilibus, potentia autem intellectum tempore ait priorem esse eo qui actu in homine.
Irrationabile autem dicere illum intellectum tempore posteriorem, aut totaliter infieri in
homine, aut illustrationem ipsius separatam et immortalem dicere; simul enim corrumpitur
cum eo quod illustratur illustrator. Et aliter irrationabile, cum sit propositum de anima,
derivare ab intentione sermonem et de divino intellectu et exempto putare ipsum disputare;
theologi enim magis erat quod tale. Sed hoc quidem de conditore intellectu rationabiliter
utique dicetur, theologi enim de ipso disputare. Videbitur autem non incongruum esse
praesenti negotio de aliquo proxime super nos intellectu disputare, siquidem de omni anima
sermo agitur. Quod autem neque de tali intellectu erit itaque quod dicitur, palam hinc: necesse
enim talem intellectum aut partem nostri esse, aut non esse partem, sed extrinsecus separatum
a nostra substantia. Siquidem igitur pars nostri sit, quoniam hunc essentia dicit esse actum,
palam quia habemus quandam talem partem quae nata semper intelligere, et si hoc, propter
quid non semper intelligimus? Neque enim omnes homines secundum intellectum operantur,
neque semper sed aliquando; neque enim pueri entes, neque in alienationibus 95 et somnis.
Si quis autem dicat quod intelligimus quidem semper, non perpendimus autem hoc ipsum,
primo quidem impossibile hoc dicere; non contingit enim intelligere non perpendentem quia
intelligit; aliter quia neque qui ad summum pervenerunt virtutis et secundum intellectum
operantes, hunc semper adipiscuntur. Equidem si aetas impedimentum fiat ei quod est
perpendere, aut passiones, oportebat a passionibus separatos perpendere semper motum
19

