rationem unum habebunt; aliud enim album suscipere et aliud nigrum. Et cum haec dixisset et
ostendisset proportionem quae in sensibilibus contrariis ad sensum susceptivum ipsorum,
transfert proportionem hanc ad differentia sensibilia, et ait : et in his similiter se habere. Sicut
enim se habet dulce ad amarum, ita et huius perceptiva potentia ad eam quae illius. Quare et
permutatim. Sicut igitur in illis unum erant numero contrariorum perceptiva, non adhuc autem
et ratione, ita et in his se habebit. Unum quidem erit numero quod plura suscipit, non tamen et
ratione. Etenim sensibilia omnia unum aliquid genere entia, secundum quod sensibilia,
differunt secundum rationem et speciem ab invicem; praeter quod dicitur per hoc:
431a 27-29 SI ITAQUE CD UNI SUNT INEXISTENTIA, SIC SE HABEBUNT SICUT ET
AB, IDEM QUIDEM, ESSE AUTEM NON IDEM; ET ILLUD SIMILITER.
«Akatallilos», id est non ad invicem quidem habere locutione, significari autem per ipsam
quia his sic se habentibus <...> quoniam CD unum aliquid sunt secundum numerum.
Confitetur enim unum secundum numerum esse albi et nigri susceptivum. Si itaque et album
et nigrum similiter se habebunt ut unum secundum numerum sint (manifesta enim est horum
differentia et distantia, veluti cum hoc quod est differre, contraria esse), ut igitur in his eadem
ratio, et in pluribus sensibilibus et in potentiis susceptivis horum in proportione quidem igitur
eadem et haec erunt et permutatim similiter habebunt. Non etiam iam oportebit aut
multitudine sensibilium dividi sensus ut alius alterius sit, aut eo quod unum sit numero quod
omnia sensibilia sentit et iudicat ipsorum differentias, iam et sensibilia secundum numerum
unum esse. Non enim ad tantum proportionaliter se habentia ad invicem similitudinem
extendunt, sed usquequo permutatim accipiantur, et sunt haec magis demonstrantibus
convenientia. Littera vero non multum concordat prius dictis. Pro hoc enim: sic se habebunt
sicut et AB, oportet scriptum esse : «non sic se habebunt et AB». Erit autem utique ostendens
per hoc quod non una sit subiecto potentia quae iudicat sensibilium differentias secundum
quod ratione plures sint. Esse quidem enim unum quod iudicat ipsas, accepit ab eo quod unum
est quod iudicat differentias contrariorum, quod erat confessum. Secundum rationem autem
differre ipsas, accepit ex eo ab quod ostendit et eas quae suscipiunt contraria unum entes
secundum esse quidem, secundum rationem vero plures, ut neque quae iudicantur ab ipsis
unum sint secundum rationem, et quamvis secundum aliquid so entia unum, sicut in sensibus
et sensibilibus dictum est de propriis et de communi. Haec autem de intellectu dicuntur. Quare
et ipse unus quidem erit subiecto, ratione autem plures.
431 b 2 SPECIES QUIDEM IGITUR INTELLECTIVUM IN PHANTASMATIBUS
INTELLIGIT.
Cum dixisset intermedium aliquid de sensu, redit iterum ad sermonem de intellectu. Praedixit
autem ante modicum, quod nunquam intelligit sine phantasmate anima et quod intellectivae
animae phantasmata velut sensibilia egistunt. Et nunc autem dicit quod sensibilium species in
phantasia qui potentia intellectus speculatur, hoc est dyania, id est intellectus.
Et sicut in phantasia praesente adhuc sensu, determinatum est persequibile aut fugibile, ita et
intellectus etiam absente sensu, in ipsis nudis phantasmatibus persequibile aut fugibile iudicat.
Sicut enim, praesente sensu, videns terribile motum et sentiens quia ignis, hoc autem ab eo
quod visus videt colorem, videns communi sensu quod movetur (motus enim est hic
perceptivus), cognoscit quod adversarii superveniunt, ita et sensu absente, fingente phantasia
saepe terribile, videns intellectus et intelligens quomodo verisimile aliquid tale fore,
consiliatur de futuris, componens futura ad praesentia. Et quaecumque quidem iudicat
persequibilia, persequitur, quaecumque autem fugibilia, fugit, ut puta phantasma aliquis
45

