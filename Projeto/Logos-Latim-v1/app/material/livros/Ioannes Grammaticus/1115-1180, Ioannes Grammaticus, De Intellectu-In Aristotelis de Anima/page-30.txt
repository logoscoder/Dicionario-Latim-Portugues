430 b 3-4 CONTINGIT AUTEM ET DIVISIONEM DICERE OMNIA.
Quoniam dixit quia et quod non album componitur nivi, et «omnia » compositionem dixit,
etiam negationes (hoc enim «nix non alba» negatio); propter hoc ait quod sicut omnia
compositionem diximus, ita contingit et divisionem dicere omnia. Omnis enim propositio
dividitur in subiectum et praedicatum terminum, et aliter compositum omnino ex divisis
compositum est; tales enim et propositiones ex terminis compositae. Si quidem igitur a
compositis incipientes simplicia intelligamus, divisio est; si autem ex divisis compositum,
compositio.
430b 4-5 SI IGITUR NON SOLUM FALSUM AUT VERUM QUIA ALBUS CLEON EST,
SED ET QUIA ERAT AUT ERIT.
Quod quidem superius dixit, et nunc dicit, quia non solum in compositione terminorum verum
est et falsum (puta quia Cleon albus est aut non albus), sed fit falsum et verum et penes
tempus futurum et praeteritum, quando componitur terminis; si non factum ut factum, aut
factum ut non factum dixero, et futurum aut ut non futurum, aut ut futurum.
430b 5-6 UNUM ITAQUE FACIENS, INTELLECTUS HOC UNUMQUODQUE
Componens, ait, divisa et vivificans ipsa, intellectus est; non enim alia aliqua pars animae.
Unusquisque quidem enim terminus propriam habet substantiam, intellectus autem plures et
divisas componens unum aliquid ex ipsis efficiens; adventicia enim in his unio naturalis,
intellectu divisa uniente; divisis enim essentia, albo dico et homine, unit haec intellectus in
intelligendo « album hominem ».
430b 6-8 INDIVISIBILE AUTEM, QUONIAM DUPLICITER, AUT POTENTIA AUT
ACTU, NIHIL PROHIBET <INTELLIGERE> INDIVISIBILE, QUANDO INTELLIGIT
LONGITUDINEM.
Ad secundum significatum indivisibilium transit. Potentia autem dicit indivisibile, quod
secundum condivisam potentiam actu, sicut se habent termini. Isti enim potentia quidem sunt
indivisibiles, ut componentes et facientes unum conceptum, actu autem divisi; et dispersae
aquae potentia quidem sunt indivisae, possunt enim mixtae uniri, actu autem divisae.
Continuum autem, puta lignum aut lapis aut tempus, actu quidem indivisa, potentia autem in
infinitum divisibilia; omnis enim magnitudo talis. Cum dixisset autem primo de eo quod in
terminis indivisibili, nunc dicit de eo quod in longitudine indivisibili, quod quidem actu est
indivisum, potentia autem divisibile. Et ait quod dupliciter indivisibili, quando intellectus
intelligit longitudinem, nihil est prohibens ipsum intelligere longitudinem, non qua divisibile
est potentia, sed qua indivisibile actu. Et propter hoc etiam tempus in quo intelligit
longitudinem, quantumcumque sit, indivisibile est (sicut et longitudo) actu, potentia tamen
divisibile. Consequentia autem litterae sic: quando intelligit longitudinem, nihil prohibet
intelligere indivisibile. Indivisum enim est actu, et in tempore indivisibili intelligit ipsa.
430 b 10-11 NON IGITUR EST DICERE, IN DIMIDIO ALIQUID INTELLIGIT
UTRUMQUE; NON ENIM EST, SI NON DIVIDITUR, SED AUT POTENTIA.
Quod indivisae magnitudinis intelligentia in indivisibili tempore fit palam, ait; non enim est
dicere quod partem quidem magnitudinis in hac parte temporis intelleximus, partem autem in
30

