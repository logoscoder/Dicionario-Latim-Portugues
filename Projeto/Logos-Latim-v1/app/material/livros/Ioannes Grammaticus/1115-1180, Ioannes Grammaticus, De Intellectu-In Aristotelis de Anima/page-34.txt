specie pro non possibilia secundum speciem dividi, veluti hominem, et adhuc magis
Socratem: hic quidem est in individua, non in species dividitur, hic autem non in individua,
ipsum enim individuum est. Sed si hoc, non adhuc erit dicens qualiter et generaliora intelligit,
animal puta aut substantiam, sed irrationale in individuas species includere sermonem. Specie
igitur intelligendum indivisibilia entia, secundum quod species sunt. Species enim qua species
est, non utique dividetur. Út enim continuum, simul cum divisum fuerit, non adhuc manet
continuum, ita utique et species simul cum divisa fuerit, corrumpitur, út iam diximus. Hoc
autem: in indivisibili tempore pro: nunc; hoc autem: et in indivisibili animae, hoc est
indivisibili intelligentia, non enim dimidiumSocratis in dimidio intelligentiae novit, dimidium
autem in reliquo. Non enim coextenditur huic voci «homo» continuitas conceptus, quoniam
neque significatum huius vocis «homo» condistenditur syllabis nominis. Sed nomen quidem
visibile, significatum autem ab ipso indivisibile.
Hoc autem: secundum accidens et non qua illa divisibilia et cetera sic exponitur. Quoniam
enim qou intelligit noema, idest conceptum, intellexit, hoc utique erit dicens, ait, quia si quis
contendat noema, idest conceptum, divisibile esse, esto secundum accidens posse dici
divisibile, et non qua noema, et vox, per quam profert ista et intelligit divisibilia sunt, et qua
indivisibiliaentia noemata partibilibus entibus vocibus congruunt. Propter partibilitatem enim
vocum quibus congruunt, ipsa indivisibilia entia, secundum accidens dicuntur propter illa esse
divisibilia.
Deinde, quoniam dixit quia propter illa sunt divisibilia quibus insunt ipsa indivisibilia entia,
subiunxit propter hoc: inest enim et in his aliquid indivisibile quod fqcit unum tempus et
longitudinem. Multa enim sunt quae per se indivisibilia entia, secundum accidens divisibilia
fiunt, propter illa per quae cognoscuntur. Sic enim et terminum temporis in quo intelligit, dico
autem nunc, secundum accidens dicemus utique divisibile, quia accidit tempori cuius est
terminus, et per illud cognoscitur; si enim non esset quod in latitudine nunc, velut annus aut
hora, neque utique impartibile nunc intelleximus. Huius autem causa quod in omnibus
compositis simplex, non quidem secundum se possibile subsistere, neque enim significatum
vocis est distendere, neque edicer possibile est sine voce, forte autem neque intelligere apud
se ipsum, non alicui dictioni ad se ipsum adaptantem. Attamen hoc est quod partibilem entem
dictionem impartibilem facit et divisibilem indivisibilem. Similiter et in longitudine signum,
et in motu kinema, et in superficie aplates (scilicet linea), et in profunditate quod sine
profunditate. Superficies autem facit ipsa unum.
430 b 20-21 PUNCTUS AUTEM ET OMNIS DIVISIO ET, QUOD SIC INDIVISIBILE,
DECLARATUR SICUT PRIVATIO.
Quartam speciem indivisibilis exponit quod penes signum. Quod so sic igitur ait indivisibile,
sicut est punctus, intelligit negatione. Est autem sic indivisibile linea, superficies, nunc:
punctus quidem et nunc, quia sine magnitudine penitus, neque eam quae secundum
longitudinem suscipientia divisionem; linea autem ut eam quae secundum latitudinem non
suscipiens divisionem ; superficies autem eam quae secundum profundum. Divisionem autem
vocavit haec: punctus enim ait et omnis divisio, quia penes haec fiunt divisiones
magnitudinum; dividitur enim linea quidem secundum punctum, superficies autem secundum
lineam, corpus autem secundum superficiem, et tempus secundum nunc. Omnis enim divisio
secundum aliquid indivisibile fit. Omnia igitur haec ait, privatione et negatione intelligit
intellectus; non enim est aliqua propria species ipsorum secundum quod est indivisibile,
secundum quam intelligit ipsa in seipsis, sed privatione naturae horum in quibus sunt,
intelligentia ipsorum fit. Propter quod et definitio ipsorum talis: signum enim est, cuius pars
34

