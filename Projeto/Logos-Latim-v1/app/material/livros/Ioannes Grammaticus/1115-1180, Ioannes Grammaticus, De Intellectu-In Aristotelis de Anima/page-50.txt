arithmeticam. Sine enim auditu et visu, impossibile est intellectum accipere scientiam
aliquam. Qualiter enim dicebatur non indigere organo, hoc igitur propter causam
praemissorum exponit. Quando enim intelligibilium haec quidem actu sunt intelligibilia et
propria natura intelligibilia, haec autem non natura quidem sunt intelligibilia, neque actu sunt
intelligibilia, sed facta intelligibilia, natura autem sensibilia, qualia sunt quae mathematicis
scientiis aubiiciuntur figurae, et motus et quaecumque his assequuntur, similiter autem et
harmonia et inharmonizatio; haec enim omnia et talia natura quidem sensibilia sunt et in
subiectis corporibus esse habent. Natus est autem intellectus haec denudare a subiectis et haec
ea quae ad se ipsum habitudine facere intelligibilia, cum non sint natura intelligibilia.
Quoniam igitur dicta sunt sensibilia natura, sensibilium autem iudicatorium esse sensus, sicut
natura intelligibilium intellectus, propter hoc impossibile sine sensu scientiam circa haec fieri
in anima, sed indiget sensu, ut typos sensibilium suscipiens transmittat phantasiae. Deinde
intellectus in phantasia typos sensibilium aspiciens, rationes de ipsis utique invenit. Quare si
alicuius non est sensus, huius neque phantasia neque scientia. Phantasmata enim, ait, sicut
sensibilia sunt intellectus, hoc est sicut se habent sensibilia ad sensum, ita se habent
phantasmata sensibilium ad intellectum. Sicut igitur si non essent sensibilia, non utique esset
ipsorum sensus, ita non entibus phantasmatibus non utique erit ipsorum intelligentia. Non
erunt autem phantasmata, sensu non existente: ex sensu enim phantasia. Propter hoc igitur,
ait, neque non sentiens aliquis sciens utique fiet nunquam: quando etiam speculatur et
secundum scientiam operatur, necesse, ait, simul phantasmata speculari. Ad phantasma enim
aspiciens intellectus, sic speculationem de ipso facit, et habens hic aperte quomodo et in
prioribus dixit: non memoramur autem quia hoc quidem impassibile; passivus autem
intellectus corruptibilis et sine hoc nihil intelligit, et ante hoc, ubi dixit de phantasia quod haec
non fit sine sensu, et sine phantasia non est existimatio. Palam enim ex his quae hic dicuntur
quod non de omni operatione intellectus haec dicuntur, sed de ea quae in sensibilibus et dictis
ex abstractione. Circa sic quidem igitur intelligibilia, dico autem quae natura quidem
sensibilia et fiunt intelligibilia, indiget intellectus phantasia, phantasia autem non sine sensu.
Ad omnino autem separata nihil opus est intellectui sensu aut phantasia; econtra enim et
impedit ad intellectuales operationes phantasia, ut saepe dictum est.
Sed forte dicet aliquis: cur igitur per sensibilia ad illorum reducuntur speculationem? Sine
autem auditu et visu per quae, ut Plato ait, philosophiae genus acquirimus, est omnino ad
intellectum divinorum devenire; quomodo igitur non ad haec dicimus conferre intellectui
sensum ?
Dico igitur quia privatum quidem esse visu et auditu sponte est non autem animal esse, multo
utique magis hominem, propter monstra magis quae talia et non homines. Unumquodque
autem iudicatur ex summo et perfecto quod in natura, non ex imperfecto aut orbato. Si autem
per sensum ad universum aspicientes ad intellectum dei venimus, sic dicimus sensus ad hoc
conferre, sicut et somniantem dormientem geometram, aut eum qui operturas oculorum
amiserit, ant ceram in auribus sociorum Ulyssis, ad proprias conferre operationes;
impedimentum enim solum remotum est; non enim ex se ad operationes conferunt. In his
quidem enim quae ex abstractione, ipsis illis sensus adiacet et remittit phantasiae ex qua et
intellectus scientias colligit. Quando vero ad mundum respicientes in intellectum dei venimus,
non ipsi intellecto sensus aut phantasia adiecit, sed quasi provocat intellectum per apparentia
eas quae in ipso emittere rationes. Impossibile enim erat non inexistentibus sibi rationibus de
divinis ex sensibilibus ad illa recurrere, ut saepe dictum est. Cuius enim aliquis nunquam
intellectum habuit aut quem nunquam vidit, etsi occurrat ipsi, nunquam ipsum cognoscet.
50

