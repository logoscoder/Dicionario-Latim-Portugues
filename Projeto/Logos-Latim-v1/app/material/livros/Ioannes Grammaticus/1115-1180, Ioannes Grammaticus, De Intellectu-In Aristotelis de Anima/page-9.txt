Duplex enim quod potentia et duplex quod actu, ut saepe dictum est. Et tunc igitur, ait,
quando actu fit, ut possit quando vult a se ipso promere theoremata, est tunc potentia
aliqualiter, scilicet secundum secundam potentialitatem, scilicet secundum habitum. Non ita
autem potentia sicut erat a principio secundum aptum natum esse.
Inquisitione autem dignum est in his, qualiter in praecedentibus, dyaniam, id est mentem vel
meditationem vel ratiocinationem, non animae solius dixit esse sed simul utriusque, hoc est
animalis; separatam enim a corpore animam non meditari vel ratiocinari, nudam autem nudis
rebus occurrere. Hic autem rursum dyaniam, id est mentem vel meditationem, potentia
intellectum ait et separatam a corpore.
Dicendum autem ad hoc quod dyania intellectus quidem est, impeditus autem a corpore. Et
non est qoud ex corpore et intellectu dyania, sed dyania est intellectus impeditus a corpore,
quare non sine corpore quidem est dyania, non ex corpore tamen. Non enim cooperatur
intellectui corpus, sed magis impedit naturales ipsius operationes, ut cinis scintillae, et hinc
dyaniam ipsum et esse et vocari vult. Sicut igitur non operantem secundum naturam scintillam
propter sepeliri in cinere, dicens scintillam potentia, scilicet secundum habitum, et talem non
utique esse sine cinere, non hoc dicit quod talis scintilla componitur ex scintilla et cinere, sed
quia solum ab ipso impeditur ad perfectas operationes, ita et si dicatur dyania non sine
corpore, secundum eundem modum dicetur utique. Quando quidem intellectus impeditur a
corpore iam habitum habens, dicitur secundum habitum intellectus; quando autem nihil ab
ipso impeditur adhuc, aut perfecte semotus ab ipso, aut meliori sortitus illustratione et
exaltatus ab ea quae ad ipsum compassione, tunc dicitur secundum actum intellectus qui
perfectissimus et res iam desuper iaciendo speculans, et propter etiam hoc speculativus
appellatus.
429 b 9 ET IPSE AUTEM SE IPSUM TUNC POTEST INTELLIGERE.
Si enim sicut sensus, qui secundum actum nihil aliud est quam sensibiles species
immateriales, sic et intellectus actu factus est intelligibiles species, merito, quando actu fit,
tunc et se ipsum intelligit; intelligens enim illas, se ipsum intelligit. Est enim qui secundum
actum intellectus intelligibilia, sicut qui secundum actum sensus sensibilia; neque enim aliud
est scientia quam scibilia. Scientia enim est theoremata non actuata, et intellectus autem qui in
habitu est intelligibilia non intelecta, sed quasi reposita. Quando quidem igitur secundum
unumquodque accipit intelligibile et quasi actuans, hoc est qui secundum actum intellectus
(non enim possibile est simul multa intelligere) ; quando autem simul tota et quiescentia, est
qui in habitu. Si igitur intellectus est quae intelliguntur, merito utique intellectus intelligens se
ipsum intelligit.
Quomodo autem si intellectus intelligibilia intelligens se ipsum intelligit, non erunt simul
opposita penes idem et ad idem ? Simul enim idem faciens et patiens erit; quae autem ad
aliquid ad altera sunt, non ad ipsa. Dicendum igitur quia et si subiecto idem sit, tamen
habitudine differt. Intellectus enim secundum quod quidem intellectus est, principaliter
intellectivus est intelligibilium. Eo autem quod intelligere ipsius in fieri illa quae intelligit est,
in hoc, illa intelligens se ipsum intelligit; secundum accidens igitur est se ipsum intelligere.
Sicut igitur idem simul quiescere et moveri non prohibetur, quando secundum aliud quidem
quiescit, secundum aliud autem movetur (quiescit quidem secundum se ipsum, movetur autem
secundum accidens, ut quiescens in navi, navi mota), ita et intellectus intelligit quidem
secundum se, intelligitur autem a se, eo quod accidit sibi assimilari semper intellecto ab ipso;
9

