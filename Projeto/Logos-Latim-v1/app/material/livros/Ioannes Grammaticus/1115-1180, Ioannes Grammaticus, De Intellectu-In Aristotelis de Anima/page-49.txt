circa sensibilia, sensus. Nihil autem aliud est quae secundum actum scientia praeter scibilia,
neque qui secundum actum sensus praeter sensibilia. Quare si animae nostrae duae hae
operationes, scientionalis et sensitiva, et est scientia quidem scibilia, sensus autem sensibilia
(in bis autem omnia mathemata), anima ergo omnia entia utique erit. Cum ostendisset sic
quod anima est omnia entia, quaerit modum qualiter sit omnia entia. Aut igitur, ait, ipsae res
secundum substantiam est anima, puta caelum, terra, lapis, angelus, aut species ipsorum. Si
igitur impossibile est ipsa esse secundum substantiam (neque enim lapis est in anima aut
aqua, ut videtur Empedocles dicere), necesse utique omnino omnium ipsorum species esse,
hoc autem est rationes ipsorum formales, quod quidem et est verum. Propter quod, cum
digisset quod scientia est scibilia, apposuit aliqualiter. Similiter et in sensu, hoc est modo
quodam <entium> omnium non substantias, sed rationes habere.
431 b 23-24 QUALITER AUTEM HOC, OPORTET INQUIRERE.
Hoc, qualiter dicitur anima omnia entia, sicut scientia scibilia et sensus sensibilia.
431 b 24-25 SECATUR IGITUR SCIENTIA ET SENSUS IN RES.
Quoniam dixit scientiam scibilia esse et sensum sensibilia, diligentiae gratia hoc apponit.
Quoniam enim scientia aut potentia est aut actus, ait quod inciditur simpliciter scientia in res,
quae quidem potentia scientia in potentia scibilia, quae autem actu, in actu. Quid enim aliud
est quae secundum actum scientia quam collectio scientionalium rationum et de sensu eodem
modo ?
431 b 26-431 a 3 ANIMAE AUTEM SENSITIVUM ET SCIENTIONALE POTENTIA HOC
HABET, HOC QUIDEM SCIENTIONALE, HOC AUTEM SENSITIVUM. QUARE
ANIMA SICUT MANUS EST; ETENIM MANUS ORGANUM EST ORGANORUM, ET
INTELLECTUS SPECIES SPECIERUM, ET SENSUS SPECIES SENSIBILIUM.
Si ostensa est anima esse omnia entia, intellectus quidem qui secundum actum intelligibilia,
sensus autem qui secundum actum sensibilia, quid utique erit alterum intellectus quam species
specierum? Omnium enim intelligibilium specierum collectio facit eum qui secundum actum
intellectum, quoniam et scientia quae secundum actum nihil aliud est quam scibilia; rationes
enim scibilium sunt scientia. Quare intellectus est species ex speciebus, similiter et sensus
species sensibilium. Sicut enim manus organum ens animae perficitur ex ea quae per
sensibilia organa operatione, scilicet serra, terebro, gubernaculo et reliquis, et fit organum ex
organis, id est species organorum, ita utique et intellectus circa intelligibilia se habet et sensus
circa sensibilia. Quare et simpliciter anima ad omnia entia.
432 a 3-6 QUONIAM AUTEM NEQUE RES NULLA EST PRAETER MAGNITUDINES,
UT VIDETUR, SENSIBILES SEPARATA, IN SPECIEBUS SENSIBILIBUS
INTELLIGIBILIA SUNT, QUAE IN ABSTRACTIONE DICUNTUR, ET QUAECUMQUE
SENSIBILIUM HABITUS ET PASSIONES.
Quoniam in praecedentibus ostendit intellectum separatum esse et non mixtum et in nullo
ipsius operationem communicare corporali operationi, neque indigere organo ad proprias
operationes, qualem enim partem, ait, aut qualiter intellectus contanebit, difficile et fingere.
Videntur autem et qui sensibus orbati a nativitate et a scientiis deficientes, puta qui visu a
nativitate orbati nihil intelligere de coloribus possunt, neque qui auditu harmoniam et
inharmonizatum iudicare aliquando potuerunt. Similiter circa geometriam et astronomiam et
49

