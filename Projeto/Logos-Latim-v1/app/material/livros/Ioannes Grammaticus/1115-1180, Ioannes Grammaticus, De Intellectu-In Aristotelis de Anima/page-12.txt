quidem enim, ait, hoc est carnem, sensitiva particula discernit ; ex quibus enim caro esse
habet, haec sensu discernuntur. Haec autem sunt hoc calidum et hoc frigidum et reliqua,
quorum in ratione quadam et commensuratione esse habet caro. Dicit autem humidum et
siccum, non quia simpliciter horum commensuratio aut ratio commensurationis caro sit, sed
quia non sine ratione commensurationis ipsorum caro. Si igitur hoc, ait, sensitivo
cognoscitivo cognoscimus («sensitivo» autem dicit, ex his autem caro), et carnem sensitivo
cognoscimus. «Sensitivo » autem dicit, non quia solo sensitivo sed quia non sine sensitivo.
Speciem autem ipso nudo intellectu cognoscit, non coutente sensu. Palam autem quia calidum
et frigidum discernens intellectus per sensum, ut compositum rursum discernit. Aliud enim est
calidum et aliud calido esse: calidum quidem enim est corpus participans caliditate, calido
autem esse ipsa caliditatis species. Similiter et in frigido et sicco et in reliquis.
429b 16-18 ALIO AUTEM AUT SEPARATO AUT UT FRACTA SE HABET AD IPSAM
QUANDO EXTENSA FUERIT, CARNI ESSE DISCERNIT.
Supersaliendo legendum est, «alio autem carni esse discernit aut separato et cetera». Separato
autem, ait, non loco sed essentia, ut dicitur separatus esse in pomo bonus odor a dulcedine aut
a circulatione ipsius. Quam rationem igitur habet fracta recta ad se ipsam quando extensa
fuerit, habitudinem quidem alteram recipiens et velut ex duplicatione ad simplicitatem
transmutata, a substantia nihil abiiciens, eandem rationem habet et intellectus qui compositum
cognoscit ad cognoscentem simplex, habitudinem solam alteram recipiens eo quod hic
quidem cum sensu operatur, hic autem secundum se ipsum.
429b 18-19 RURSUM AUTEM IN HIS QUAE IN ABSTRACTIONE SUNT, RECTUM UT
SIMUM, CUM CONTINUO ENIM.
In abstractione, ait, mathematica, et in his, ait, consideratur duplatio aliqua. Et aliud quidem
est rectum, puta compositum quoddam, aliud recto esse. Similiter autem intellectus unus ens
et idem, alia et alia habitudine compositum et simplex etiam in his cognoscet. Ait enim quasi
subiectum esse mathematicis continuum ; omnis enim figurae subiectum est continuum.
Exemplum autem recti, hoc est compositi, simum, sicut simum compositum. Cavitas enim in
nare est, naris quidem subiectum, simitas autem species. Simum autem simul utrumque ; ita
se habet et rectum. Cum continuo enim, ait, hoc est in subiecto continuo.
429 b 19-21 QUOD QUID AUTEM ERAT ESSE, SI EST ALTERUM RECTO ESSE ET
RECTUM, ALIUD. SIC ENIM DUALITAS. ALIO ERGO AUT ALITER SE HABENTE
DISCERNIT.
Supertranseundo legendum : «quod quid autem erat esse, aliud, si est alterum recto esse et
rectum». Hoc est: species altera praeter compositum, si aliud quidem recto esse (hoc est
rectitudo ipsa), aliud autem rectum (hoc est compositum et quae in continuo rectitudo). Hoc
autem : sicut enim dualitas, hoc est : supponitur et in mathematicis duo esse; aliud quidem
species, aliud autem compositum. Si igitur et in mathematicis aliud est species praeter
compositum, aut altera et altera particula simplex et compositum cognoscet, aut eadem aliter
et aliter se habente, quod et ostensum est.
429 b 21-22 OMNINO ERGO UT SEPARATAE SUNT RES A MATERIA, ITA ET QUAE
CIRCA INTELLECTUM.

12

