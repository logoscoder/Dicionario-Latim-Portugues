nostram substantiam nominavit. Evidenter igitur et ex his palam quod de humano intellectu
disputat; non enim utique dixit de conditore et divino intellectu, quia separatus hoc solum est
quod quidem est, tanquam illo quandoque quidem separato, quandoque autem non separato
ente, hoc autem et hoc solum immortale et perpetuum, quomodo utique de illo dicetur ? Ad
quid enim, contradistinguens illum, hoc ait, aut qualis de illo dubitatio quod sit ille perpetuus?
Palam quia de intellectiva particula humanae animae hoc ait, ipsum contradistinguens ad
reliquas, quia haec sola inter alias perpetua et immortalis. Evidenter utique et ex his solam
rationalem animam immortalem novit Aristoteles, omnes autem alias partes animae mortales.
430a 23-24 NON MEMORAMUR AUTEM QUIA HOC QUIDEM IMPASSIBILE;
PASSIVUS AUTEM INTELLECTUS CORRUPTIBILIS, ET SINE HOC NIHIL
INTELLIGIT.
Dubitationis quam superius dubitavit solutionem hic induxit: dixit enim eius autem quod est
non semper intelligere causa consideranda, et diximus quod non praetermisit solutionem, ut
aliqui putaverunt, sed post multa ipsam assignat. Ecce igitur hic solutio illius dubitationis
dicta est. Propter quid igitur, ait, non semper memoramur? Quia, ait, etsi impassibilis
intellectus, et hac deberet non oblivisci, sed phantasia corruptibilis; hanc enim ait passivum
intellectum, ut saepe dictum est. Quoniam igitur corruptibilis est phantasia, sine ipsa autem
intellectus non intelligit, aut cooperante aut impediente, merito non semper intelligimus.
Huic autem: sine hac autem nihil intelligit subaudiendum: «ut in pluribus»; ut enim in
pluribus cum phantasia sunt intellectus operationes, sine hac autem rarae. Et raro aut semel in
tota vita his qui ascenderunt ad summum philosophiae, sine phantasia intellectus operatur.
Propter raritatem igitur universaliter pronuntiavit quia sine phantasia nihil intelligit, haec
quidem ut cooperante, ut in mathematibus, velut enim vehiculum in his intellectus est
phantasia, et ad alia autem multa cooperatur; haec autem et ut impediente, ut in intelligibilibus
et divinis theoriae : in speculatione enim horum detrahitur intellectus a phantasia, figuras et
magnitudines phantasiante et non concedente sincere illa percipi. Quoniam igitur sine
phantasia nihil intelligit, corruptibilis autem est haec, et propter hoc transmutabilis, et alias
aliter se habens, propter hoc non semper intellectus intelligit, huic quidem coniugatus, non
habens autem semper ipsam propriis motibus assequentem, sed contrahentem et impedientem.
Dubitabit utique quis merito quia si propter hoc non semper memoratur intellectus, quia
intelligentia ipsi cum phantasia passibili ente, et hac patiente et abiiciente impressiones, quod
oblivione fit, hoc quidem in quibus ut organo utitur intellectus phantasia, merito utique
dicetur, velut mathematicorum aut sensibilium aut in sensibilibus habentium esse; in
omnimode vero separatis propter quid assequitur oblivio? Si enim quae circa illa operationes
ipsius secundum se sunt intellectus, phantasia non solum non conferente sibi sed et
impediente, oportebit videlicet, semel acceptis speciebus illis ab intellectu, et in susceptione
ipsorum facto, indelebilem habere notitiam, cum sit impassibilis. In sensibilibus vero
speciebus, sicut vehiculo utens phantasia, ita sensibilium species cognoscebat ; merito igitur
impressionibus ex phantasia apparentibus, propter passibilem esse ipsam, oblivio circa
intellectum fit. In receptione autem separatarum specierum, ipso secundum se cognitionem
ipsorum accipiente et ente impassibili, unde ipsi oblivio fit ?
Forte igitur et huius altero modo phantasia causa; sicut enim et descendenti complexio
irrationalis vitae, sicut somnum ipsi et alienationem imponens, oblivionis universalis sibi
facta est causa, ita nihil mirum et hic circumtrahens in se ipsum phantasiam, et universaliter
ad vitam in corpore, particularem sibi oblivionem efficere, offuscantem ipsius puritatem et
26

