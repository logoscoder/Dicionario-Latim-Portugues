intelligentem ipsas intellectum, hoc quidem ipsorum eligere, hoc autem non, ut in
materialibus speciebus; in his enim sine materia denudat species.
431 a 4-6 VIDETUR AUTEM SENSIBILE QUIDEM EX POTENTIA ENTE SENSIBILI
ACTU FACIENS. NON ENIM PATITUR NEQUE ALTERATUR; PROPTER QUOD ALIA
SPECIES HAEC MOTUS.
Vult quidem hic introducere in doctrinam de appetitiva particula animae. Praeaccipit autem
haec tanquam opportuna sibi. Propter hoc enim, quamvis dixisset et in praecedentibus de his,
tamen resumit ipsa iterum, tanquam opportuna sibi ad doctrinam de appetitivo. Ait igitur in
his quod neque sentire alterari aut moveri est, neque intelligere. Sufficit quidem sermoni de
sensu, tanquam similiter se habente et fiente ipso intelligere cum eo quod est sentire, etsi
adhuc minus habeat de pati ipsum intelligere, ut ostendit ante pauca. Sensitivum igitur, ait, ex
potentia ente sensibili actu ipsum videtur faciens sentiens ea quae a sensibilibus discretione.
Non patitur autem quod ex hoc potentia in actum transmutatur, ut in praecedenti libro
ostensum est. Propter quod talis transmutatio non est motus neque alteratio neque passio. Si
autem aliquis velit vocare hanc motum, alia, ait, species motus utique erit, et non naturalium
motuum unus, sed aequivocus. Scribitur autem et «sensibile» in aliquibus et forte melior est
scriptura. Idem autem et haec scriptura dicit, propter quod et expositio eadem. Sensibile enim
ex potentia ente sensitivo actu ipsum sentiens facit. Talis autem transmutatio non alteratio;
propter quod neque sensibile facit, neque sensus aut sensitivum patitur. Non enim alium et
alium habitum accipit, sed secundum quem habet operatur. Propter quod neque generatio erit
utique (generatio enim alteratis aliquibus est), sed alia species motus haec est.
431 a 6-7 MOTUS QUIDEM ENIM IMPERFECTI EST ACTUS.
Sensus autem actus quidem est, non imperfecti autem, sed ut sciens, non operans, aut cum
operetur, non imperfectam operationem operatur. Propter quod neque motus est talis operatio.
Sic autem et in sensu se habet et in sentire, similiter autem et in intellectu; non enim
imperfectum habitum habens, propter quod neque actus ipsius motus; imperfecti enim actus
motus et qui eius qui potentia sit, ut nondum habitum habens, dicitur. Perfectum autem quod
habet habitum iam, cuius actus non adhuc motus. Non adhuc autem talis quae materialis
intellectus in eum qui secundum habitum transmutatio, propter quod assimilatur generationi
magis illius transmutatio.
431a 8-12 SENTIRE QUIDEM IGITUR SIMILE EI QUOD EST DICERE SOLUM, ET
INTELLIGERE. QUANDO AUTEDI DELECTABILE AUT TRISTE, VELUT
AFFIRMANS AUT NEGANS, PERSEQUITUR AUT FUGIT. ET EST DELECTARI AUT
TRISTARI OPERARI SENSITIVA MEDIETATE AD BONUM VEL MALUM
INQUANTUM TALIA.
Huic apponit dictis de appetitu et appetitiva potentia animae sermonem, proportionalia
quaedam rursum ostendens intellectivae animae et sensitivae et quod impetus et appetitus in
utraque fit. Hic quidem secundum intellectum bonorum ens voluntas aut malorum fuga, hic
autem secundum sensum delectabilium ens concupiscentia, aut tristium fuga, et qualiter haec
fiunt secundum alterum dicit. Prius autem de sensu disputat. Qualiter quidem igitur sensus
ducitur in actum a sensibilibus, qui non alterato neque patiente dictum est; ductus igitur in
actum a sensibilibus, aliquando quidem ipsam secundum se substantiam sensibilium
cognoscit, aliquando autem ut ad animal referens iudicat, puta calidi, quando ut calidum
sentit, discretione sola sentitur, et igneae essentiae. Quando autem ut ad animal refert talem
40

