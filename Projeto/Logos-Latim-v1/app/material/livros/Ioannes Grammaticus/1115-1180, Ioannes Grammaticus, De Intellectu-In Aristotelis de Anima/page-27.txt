claritatem substantiae, quod quidem et in ebrietatibus accidit et circumstantiis talibus. Quare
et hic phantasia huius causa fit; figurata enim aliene ex sensibilibus et sic ipsi obnubilans, a
propria illocatione et cognitione exstare facit. Ne forte autem omnino in talem mitram
venientibus ut non adhuc irrationalis vita contrahat intellectum ; immo e contrario, hanc sicut
opadon bene scientem sequi ad illum et propter hoc etiam non phantastice intelligibilibus
adhaerere potentibus, iam neque assequi oblivionem intelligibilium receptionem, nusquam
adhuc intellectu ab irrationali vita et phantasia patiente.
Non memoramur autem quia hoc quidem impassibile; passivus autem intellectus corruptibilis,
et sine hoc nihil intelligit. Istud sine hoc nihil intelligit quidam sic intelligunt quia eorum quae
hic sunt sensibilium nihil sine phantasia intelligit, cointelligentes sensibilium specierum, et
non est extra Aristotelis intellectum; in sequentibus enim, de operatione intellectus disputans
quae fit circa sensibiles species, haec ait: Quoniam autem nihil est praeter magnitudines ut
videtur sensibiles separatum, in aquis sensibilibus intelligibilia sunt, quae in abstractione
dicuntur, et quaecumque sensibilium habitus et passiones. Et propter hoc non sentiens aliquid,
nihil utique addiscet neque intelliget. Quando etiam speculatur, necesse simul phantasrna
aliquod speculari. Manifeste igitur et in his intellectus circa sensibiles species theoriam cum
phantasia dixit fieri; non enim simpliciter operationem intellectus.

<CAPUT VI>
430 a 26-28 INDIVISIBILIUM QUIDEM IGITUR INTELLIGENTIA IN HIS CIRCA
QUAE NON EST FALSUM. IN QUIBUS AUTEM ET FALSUM ET VERUM
COMPOSITIO IAM QUAEDAM CONCEPTUUM.
Postquam disputavit de intellectu quaecumque oportebat, et de ipso theoriam complesset,
convertitur hic iam ad speculationem de intelligibilibus, et ostendit qualiter sunt intelligibilia
et qualiter ipsa intelligit intellectus. Et aliter tria problemata de intellectu quaerere proposuit:
unum quidem, qualiter differt a sensu; secundum autem, si separatus est intellectus; tertium,
quomodo intelligit. Immoratus igitur sufficienter circa duo priora problemata, et ostenso quod
diversus est intellectus a sensu et quod separatus, transit nunc ad tertium, dico autem quid sit
modus intelligentiae intellectus et 5o qualiter intelligit intelligibilia.
Dico igitur quia intelligit quidem et simplices et compositas res : simplices quidem, puta
punctus et termini propositionum; ex his enim, dico, terminis propositio componitur, ipsis
incompositis entibus; composita autem ut ipsae propositiones. Sed sive simplicia sint quae
intelliguntur sive composita, secundum hoc intelligit ipsa intellectus, secundum quod sunt
simplex et indivisibile et unum. Est autem quod indivisibile quinque modis. Aut quod in
terminis: indivisibiles enim in propositionibus termini; non enim dividuntur in simpliciores
voces significativas. Ostensum est enim in libro P e r i H e r m e n e i a quia partes nominum
et verborum nihil per se significant. Dicitur rursum indivisibile et quod continuum, tanquam
habens unionem actu, potentia autem divisibilitatem habens, velut lignum non incisum, aut
tempus. Dicitur autem indivisibile secundum speciem quae est in forma et quae in substantia;
uniuscuiusque substantia habet indivisibilitatem: divisa enim corrumpitur totum, et forma
similiter; non enim nata est unaquaeque partium divisa subsistere. Dicitur autem rursum
indivisibile, signum et nunc, tanquam non habentia extensionem, neque incidi nata. Dicitur
autem indivisibile, et quod vere indivisibile, dico autem intellectuales et divinas species, quae
nullatenus habent potentialitatem, sed sunt actu sine potentia, propter quod neque potentia
divisibilitatem habent.
27

