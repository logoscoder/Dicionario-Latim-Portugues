species dixit, ut saepe ait. Si igitur intellectus species est, merito et mathematicas species sine
materia sic intelligit, sique et sensus quae sensibilium sine materia suscipiebat. Qualiter autem
intellectum dicit esse res, palam ipse post modicum docet.
431 b 17-19 UTRUM AUTEM CONTINGIT SEPARATORUM ALIQUID INTELLIGERE
IPSUM ENTEM NON SEPARATUM A MAGNITUDINE, AUT NON,
CONSIDERANDUM POSTERIUS.
Alexander quidem ait quaerere ipsum si contingit aliquam speciem separatam omnino a
magnitudine omni, quales sunt intelligibiles species, intelligi ab intellectu non separato a
magnitudine, sed ente cum magnitudine, ut sit quaestio quomodo intellectus, non separatus
ens a corpore, separatas species intelligere potest, et si totaliter contingit hoc.
Melius autem est dicere talem esse quaestionem: si contingit intellectum adhuc in animali
entem et habentem habitudinem ad corpus et nondum semotum ab ipso, intelligere separatas
et divinas species modis omnibus, cum sint ipsae a corpore separatae? Sive autem sic, sive illo
modo, ipsa dubitatio separabilem esse rationalem animam supponit, sique intelligit
immateriales species; non enim contingit intellectum in materia existentem adaptari
immaterialibus speciebus. Quare et si expositionem Alexandri acceptemus, maxime quidem ut
in quaestione procedit sermo. Deinde quoniam et ipse Alexander confitetur animam
intelligere separatas species, ut enim ipse Aristoteles et Plato docuit nos de ipsis, palam
videlicet quod intelligentes ipsas. Et aliter si omnino quaerimus de separatis speciebus, palam
quia ut intellectu ipsarum accepto, sic quaestionem de ipsis facimus. Impossibile est autem
animam entem inseparabilem a corpore omnimode separata suscipere. Rationabile enim non
posse habentem esse in corpore immaterialia percipere, sensu penitus non attingente ad
illorum cognitionem, nisi quantum provocare intellectum egtractas a sensibilibus rationes
quaerere, et aliter his quae in subiecto non sine subiecto potentibus operari. Palam igitur quod
separabilis utique erit a corpore intellectus.
Considerandum autem posterius, dicit in M e t a p h y s i c i s : ibi enim quaerit haec de nostra
anima, si possibile adhuc in corpore entem circa separatas et omnino immateriales species
operari. Quod enim separabilem putet nostrum intellectum Aristoteles millesies ostendimus,
et quod non aliud aliquid intellectum dicat quam nostrum. Si autem et eam quae secundum
Alexandrum scripturam acceptemus, maxime quidem inconsona his quae hic saepe ab ipso de
esse separatum intellectum dicta sunt. Verumtamen et hoc ipsum dixit in M e t a p h y s i c a ,
ubi ait: si autem et post mortem permaneat aliquid, considerandum, puta si anima talis, non
omnis sed intellectus, omnis enim impossibile forte, nostram animam dicens palam ubi ait:
post mortem. Quare tanquam separatam habens substantiam noster intellectus, et in corpore
adhuc ens, potest circa separatas species operari. Si enim et inseparabilia a materia ipse
separans intelligit, multo utique magis quae secundum se separata intelligere potest.

<CAPUT VIII>
431 b 20-21 NUNC AUTEM DE ANIMA QUAE DICTA SUNT SUMMATIM
COLLIGENTES, DICAMUS ITERUM.
Assumit quae dicta sunt de anima et ait quod anima est replementum omnium entium. Deinde
probat hoc et dearticulat qualiter dicitur anima esse omnia entia. Omnia enim entia, ait,
dividuntur in intelligibilia et sensibilia: entium enim haec quidem sunt sensibilia, haec autem
intelligibilia. Quae quidem igitur circa intelligibilia animae operatio scientia est, quae autem
48

