rationabile si nos una scientia opposita cognoscimus, melius quam secundum nos cognoscere
ipsum , quoniam et partialia cognoscit, quamvis non habeat in se ipso partialium species.
Quando dicitur intellectus potentia esse quod quidem intelligibilia, fieri autem actu quod
quidem illa, quando ipsa intelligit, non hoc dicitur quod ipsa illa secundum substantiam
dicatur noster intellectus, quod quidem saepe diximus. Non enim utique quando intelligit
deum, ,deus fit, aut quando intelligit caelum aut terram, horum aliquid fit. Sed quoniam
rationes omnium insunt in anima, meliorum quidem et eorum quae supra ipsam eikonice,
deteriorum autem et eorum quae post ipsam exemplariter, quando rationes quae in ipsa actu
producit , fit actu quod quidem dixi, aut exemplariter, acsi dicamus fieri imaginem Socratis
quod quidem Socrates, aut eas quae in domificativa rationes quod quidem domum.
Non necessarium autem sic intelligere hoc, quod oportet in cognoscente esse quod
cognoscitur, et quod oportet et quae secundum privationem cognoscuntur in intellectu esse;
quoniam intellectus in se ipso habet omnia, secundum quod et fieri omnia dicitur, negatione
earum quae in ipso specierum privationes ipsarum cognoscere. Eo enim quod non adaptetur
quae in anima continui ratio signo, sic ipsum cognoscit et reliqua. Defective autem dictum est:
opportunum enim et huic esse in ipso apponi «cognoscimus», hoc enim deficit.
430 b 24-26 SI AUTEM ALICUI NON EST CONTRARIUM TALIUM, IPSUM SE IPSUM
COGNOSCIT, ET ACTU EST SEPARATUM.
Quintam speciem indivisibilium exponit quod secundum intellectualia dico et divinas species,
quod et propriissime est indivisibile; non enim in hoc contrarietas quae secundum
divisibilitatem neque actu neque potentia. Tales igitur species actu intelligibilia entia magis
autoactus erunt utique et secundum actum intellectus ; quod enim actu intelligibile, ut in
prioribus dictum est, simul et intellectus. Intellectus autem ens simul et intelligibile, ipse se
ipsum intelligit: tales autem omnes separatae species et exaltatae et divinae. Et considera
quomodo hic non dixit substantia actum esse tales species, sed sine potentia autoenergiam
esse. Quare ibi quando dicebat substantia actum esse intellectum, de tota nostra rationali
substantia erat sermo, dico autem de potentia intellectu et de eo qui actu, cuius dixit
substantiam characterizari non secundum potentiam, sed secundum actum. Unde et causam
assignans, infert, oportet enim honorabilius esse agens patiente et principium materia. Hic
autem nihil tale dixit. Palam autem quia et noster intellectus semotus a passionibus et ab
habitudine ad corpus, assimilatione ad intelligibilia, talis erit qualia sunt illa, ad rationem sui
ipsius substantiae et potentiae. Omnis enim intellectualis operatio talis. Sensus quidem enim
extra habet cognoscibile, propter quod non semper cognoscit; intellectus autem intus apud se,
propter quod quando est purus, semper intelligit.
Quaerit autem Alexander hic: quod si eorum quae ad aliquid intellectus et intelligibile,
quomodo possibile est simul esse intellectum et intelligibile? Erunt enim sic idem aliquid
opposita: opposita autem quae ad aliquid. Sic enim ipse Aristoteles in octavo P h y s i c a e
ostendit quod in per se motivo dicto animali, alterum quidem est movens, alterum quod
movetur, quia impossibile est unum et idem simul movere et moveri. Haec enim sunt eorum
quae ad aliquid et opposita.
Solvens igitur Alexander dubitationem ait quod qui secundum actum intellectus et quod
secundum actum intelligibile, neque ad aliquid, neque opposita; eadem enim invicem. Qui
quidem igitur potentia intellectus, ait, potentia intelligibili ad aliquid est, et opposita haec;
quando autem fiunt actu, non adhuc; unum enim aliquid fiunt. Sic et in sensu potentia et
36

