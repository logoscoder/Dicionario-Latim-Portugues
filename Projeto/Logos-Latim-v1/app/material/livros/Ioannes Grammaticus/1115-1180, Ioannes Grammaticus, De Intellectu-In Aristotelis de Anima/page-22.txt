non intelligit sicut in uno, sed semper intelligit (sunt enim in universo semper actu
intellectus). Quare non ad omne et ad susceptaculum animarum in universo dictum est:
semper intelligit, non etiam quod unusquisque semper intelligit.
At vero et si substantia actum dicit humanum intellectum, non mentitur. Unumquemque enim
characterizat, et in hoc esse habet, non ex eo quod potentia aliquid esse, sed ex eo quod
secundum actum (actum illud esse quod aptum natum est), puta esse et substantiam habet
homo non in idoneitate secundum quam potest esse homo, puta secundum sperma et
menstruum, sed secundum speciem secundum quam iam factus est homo; honorabilior enim
actus quam potentia. Unumquodque autem characterizatur et esse habet secundum
honorabilius eorum quae in ipso. Habet igitur homo in se ipso et rationalem et irrationalem
potentiam, sed characterizatur homo non secundum deterius (dico autem secundum
irrationalem; sic enim nihil ab aliis irrationabilibus differret), sed secundum dignius (dico
autem rationale) et dicimus substantiam hominis rationalem esse. Et compositorum omnium
ex materia et specie entium, non secundum materiam, sed secundum speciem unumquodque
characterizatur.
Dicens igitur intellectum substantia actum esse, nihil aliud dicit quam quod characterizatur
intellectus et substantiam habet. Sicut enim unaquaeque rerum secundum id quod in se ipsa
summum, hoc est secundum actum sui ipsius (quandoque quidem ens potentia, quandoque
autem actu), characterizationem maxime habet suae substantiae, sicut et alia omnia, non
potentiam sed actum. Hoc ipsum autem plane et ipsa Philosophi verba insinuant; et iste enim
ait: intellectus separatus est et impassibilis et non mixtus, essentia ens actus. Semper enim
honorabilius est faciens patiente, et principium quam materia. Propter hoc, ait, dixi
intellectum actum esse et non potentiam, quia omnia ex honorabiliori quod in ipsis
characterizantur. Si autem factivum passivo honorabilius est (est autem passivum quidem
potentia quae proportionatur materiae, factivum autem actus, id est species), propter hoc igitur
substantiam intellectus secundum actum, non secundum potentiam, characterizavimus. Quare
non hoc dicit quod autoenergia, id est ipse actus, sit substantia intellectus tanquam semper
operante ipso, sed quia secundum actum substantia ipsius characterizatur. Sic enim et Plato de
anima humana considerare instituit. Aiunt enim: videmur ipsam hic considerasse, sicut qui
maritimum Glaucum considerant, non ipsam substantiam ipsius videntes, sed adnata ipsi
habitui extrinsecus. Sic igitur et animam hic cum adiacentibus passionibus videntes, merito
discredimus immortalitati ipsius. Si igitur velimus cognoscere quia est immortalis, denudantes
ipsam a circumpositis passionibus, ira scilicet et concupiscentia, consideremus ipsam
secundum se, et quae appetat et quae attingat, et ita sciemus quia immortalis est, si enim
omnino separatas et immateriales species attingat. Impossibile autem hoc facere ipsam nullam
communionem habentem ad haec. Quod enim inseparabile est a corpore et substantia et
operatione, omnino separata qualiter attingere utique poterit? Cum subiecto enim operatur;
corpus enim attingere omnino separata impossibile est. Si igitur ipsa attingit anima, necessitas
ab omni corpore ipsam esse separatam. Huic autem mox sequitur et immortalem esse. Neque
enim ut corpus corrumpetur utique incorporea existens ex multo astante, sed quia neque
sensum corpus contingere esse ostensum est ; neque etiam ut quae in subiectis corporibus
corrumpetur, separatamque substantiam ab omni corpore habens. Quare et Plato, secundum
summas animae operationes substantiam ipsius characterizari instituit, cum et Aristoteles
nunc consequentia pronuntians substantia actum esse intellectum ait.
Quoniam autem sicut in omni natura est aliquid, hoc quidem materia unicuique generi, hoc
autem quod omnia illa potentia. «Naturam» vocat non simpliciter omnia naturalia significans
(non enim utique est et in caelestibus, hoc quidem aliquid potentia, hoc autem actu), sed
22

