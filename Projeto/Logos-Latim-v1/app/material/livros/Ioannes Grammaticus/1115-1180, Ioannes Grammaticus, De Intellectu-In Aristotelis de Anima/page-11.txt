scilicet continuum; hoc enim est quasi materia in mathematicis, ut et in Phi y s i c a dixit.
Species autem rectitudo ipsa et incurvatio aut periferia, compositum autem rectum, curvum et
circulare. Ex continuo enim (ut ex materia) et periferia (ut specie) fit circulare et alia similiter.
Rursum igitur quando quidem circulum intelligit intellectus, aut curvum, aut rectum, hoc
autem est compositum, proportionaliter se habens incurvatae rectae intelligit; cum sensu enim
veluti incurvatur a sensibilibus ad se ipsum; quando autem ipsas solas nudas species intelligit,
scilicet incurvationem, rectitudinem, tunc non coutens sensu, quia neque sensibilibus,
proportionaliter se habet non incurvatae rectae; non enim indiget exterioribus neque sensu,
sed apud se rationes specierum promit. Sicut igitur differt incurvata recta ad extensam, cum
sit eadem subiecto, habitudine autem differens (quando enim extenditur incurvata, nihil
coaccipit ad rationem essentiae), ita differt et intellectus qui compositum intelligit ab
intelligente simplex, habitudine sola non essentia. Et iterum quam rationem habet species
quae est in compositis ad ipsum compositum, ita intellectus cognoscens speciem secundum se
ipsum ad cognoscentem compositum. Quoniam igitur species quae est in compositis non
separatur a composito nisi intellectu solo (intellectu enim solo etiam ignea species ab igne
separatur), ita ergo et intellectus qui cognoscit compositum a cognoscente species solo
intellectu alter est et habitudine, subiecto tamen idem. Quando quidem enim compositum
cognoscit, consideratur in habitudine ad sensus; quando autem species, sine habitudine est ad
ipsos. Idem ergo est, modo operationis differens.
429 b 12 IN QUIBUSDAM ENIM IDEM EST.
In immaterialibus enim non est aliud quidem species, aliud autem compositum, neque enim
est ibi materia neque compositum; sed -f idem intellectus et intellectui esse, et angelus et
angelo esse, et anima et animae esse.
429 b 112-13 CARNEM ET CARNI ESSE, AUT ALIO AUT ALITER SE HABENTE,
IUDICAT.
Carni esse ait speciem carnis, carnem autem compositum; hic autem assignationem fecit. Cum
dixisset enim quoniam aliud est magnitudo et magnitudini esse, et aqua et aquae esse, deinde
intermedia alia cum dixisset, infert hic assignationem, quia carnem et carni esse, aut alio aut
aliter se habente discernit; hoc est, aut altera et altera particula, aut eadem quidem aliam
autem et aliam habitudinem habente.
429 b 13-14 CARO ENIM NON SINE MATERIA, SED SICUT SIMUM, HOC IN HOC.
Et hoc superius dictorum probativum est. Cum dixisset enim quia aliud est magnitudo et
magnitudini esse, et aqua et aquae esse, hoc probans ait: caro enim non sine materia.
Significat autem hoc et le «enim» coniunctio ens assignativa causae. Et cum dixisset: caro
enim non sine materia, reliquit nobis quod «carni esse» sine materia; non idem ergo caro et
carni esse. Huius autem carnem non sine materia exemplum est hoc, sed sicut simum, hoc in
hoc. Simitas quidem enim ipsam talem curvitatem in nare significat, simum autem eam quae
cum nare curvitatem hoc in hoc nare[m].
429 b 14-16 SENSITIVO QUIDEM IGITUR CALIDUM ET FRIGIDUM DISCERNIT, ET
QUORUM RATIO QUAEDAM CARO.
Quod quidem proposuit ostendere nunc dicit, utrum eodem discernit simplex et compositum
aut alio et alio. Dicit igitur quia eodem quidem, aliter autem et aliter se habente. Compositum
11

