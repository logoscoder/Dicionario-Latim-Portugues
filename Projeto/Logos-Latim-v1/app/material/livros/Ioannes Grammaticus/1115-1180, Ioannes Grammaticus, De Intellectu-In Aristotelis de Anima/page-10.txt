quare intelligit se ipsum intellectus, non secundum quod est intellectus sed secundum quod est
intelligibile.
429 b 10-11 QUONIAM AUTEM ALIUD EST MAGNITUDO ET MAGNITUDINI ESSE,
ET AQUA ET AQUAE ESSE.
Quoniam rerum hae quidem sunt simplices, hae autem sunt compositae, simplices quidem
quae immateriales (puta anima, intellectus, Deus) quae quidem ipsa separata sunt species sine
materia; compositae autem quae ex materia et specie (puta ignis, aqua et simpliciter omnia
corpora) et in compositis aliud quidem est species, aliud autem simul utrumque (puta aliud
quidem est ipse ignis, dico autem compositum, aliud autem est ipsi igni esse, dico autem
speciemsecundum quam est ignis), sic et in P r a e d i c a m e n t o dixit quia aliud est animal
et aliud animali esse, et homo et homini esse. Quoniam igitur aliud quidem species, aliud
autem simul utrumque, cognoscimus autem ambo et compositum et speciem, quaerit nunc
utrum eadem particula animae compositum et simplex cognoscimus aut altera et altera, aut
eadem particula ambo cognoscimus, aliter autem et aliter se habente secundum habitudinem;
et dicit quia idem est intelligens utrumque, aliter et aliter se habens. Idem intellectus, ait, et
simplex et compositum intelligit, ita se habens ad se ipsum in intelligendo utrumque, sicut se
habet incurvata recta ad eam quae sine curvatione. Quoniam enim compositum non sine sensu
intelligit, sed sensus quidem particularem ignem cognoscit et informat phantasiam, deinde
intellectus ex hac suscipiens, habet compositi notitiam non solum particularis, sed et
universalis. Intellectus enim est universalia cognoscere ad quorum intellectum venit a
particularibus quae per sensum recipit; quasi igitur incurvatam rectam imitatur in cognitione
compositi : differt enim incurvata recta a non incurvata, eo quod incurvata quidem
inflexionem quandam habet, et non incurvata autem non. Quoniam igitur non secundum se
ipsum simplici superiectione cognoscit compositum intellectus, sed indiget sensu et phantasia
et veluti duplicationem quandam habet propter hoc et admixturam, propter hoc ipsum fractae
rectae comparavit. Veluti enim primo extra extenditur ad phantasiam, deinde advertitur ad se
ipsum, et ad rationes universales quae sunt in se ipso ex particularibus recurrit.
Neque enim intellectualium est sensus receptivus, neque intellectus sensibilium, sed quando
intelligit sensibilia, sensu utens intelligit. Quando enim separaverit se ipsum a corpore et
sensibilibus, solis applicatus intelligibilibus, sensibilium nullam habet perceptionem (propria
enim ipsius et secundum naturam operatio intelligibilium perceptio). Quando autem sensibilia
intelligit, non sine corpore neque sine sensu intelligit, sed cum sensu et per sensum, non
solum in corpore hoc, sed et post corporis amotionem. Palam enim quia et quod semper ipsius
appensum corpus, quod autoeides, id est eiusdem speciei dico, veluti ens multo melius isto et
perpetuum, melioribus etiam sensibus utitur et purioribus, propter quod neque ipsum detrahit
intellectum, veluti utique sequestratum ab omni mortali difficultate, sed ipsum magis illius et
coattrahitur, non coattrahit intellectum. Quoniam igitur sensibilia non sine sensu intelligit
intellectus, propter hoc, quando sensibilia intelligit, ait ipsum assimilari incurvatae rectae.
Quando tamen de ipsis speciebus intendit, non utens sensu, sed eas quae in ipso rationes
movens, ut puta quae caliditatis ratio vel hominis et adhuc animae aut angeli, tunc non
incurvatam rectam imitatur uno modo operationis et nihil indigens sensu. Si igitur et idem
intellectus qui composita et species cognoscit, sed qui quidem composita cum sensu, qui
autem simplicia secundum se ipsum sine sensu superiaciens.
Eodem modo se habet, ait, et in mathematicis quae ex abstractione vocat, etenim in his et in
abstractis a materia est iterum duplicatio ista. Aliud enim est rectum et aliud recto esse, et
aliud curvum et aliud curvo esse. Est enim subiectum aliquod et in his et velut materia,
10

