autem qui incorporea in subiecto aut corpore esse habentium; corrumpuntur enim et haec non
in simplicia resoluta (non enim sunt composita), sed subiecto sibi inidoneo facto ad
sustinendum ipsa, ex necessitate extinguitur eorum substantia, sicut quae in cera figura,
consumpta ipsa. Quod igitur penitus separatum est a materia et incorporeum, hoc necesse et
incorruptibile esse, secundum nullum modum eius quod est corrumpi naturam habens, neque
corporum modum, incorporeum ens, neque incorporeorum, non in materia habens esse, sed
separatum ens substantia ab omni materia et ipsum in se ipso subsistens. <Quod autem>
intelligibilia separata a materia necesse est intellectus esse, palam ex his; si enim separatum
ens non sit intellectus, neque intelliget, quare frustra erit inoperosum ens. Dictum est autem in
<prooemiis> quia quaecumque substantiam separatam habent, haec omnino et operationem
habebunt separatam, quare separata a materia intelligibilium et operationem habebunt
separatam. Quae autem utique erit ipsorum operatio nisi intelligere? Non enim utique sentire
vel aliqua alia operatio corporalis. Necesse ergo intelligibilia separata et intellectus esse.
429b 26 ADHUC SI INTELLIGIBILIS ET IPSE.
Secundam dubitationem per hoc exponit. Communiter autem legitur: dubitabit autem utique
aliquis. Adhuc enim ait : dubitabit utique aliquis si intellectus simul et intelligibilis est, et si
hoc, utrum secundum idem intellectus et intelligibile, aut secundum aliud.
429 b 27-30 AUT ENIM ALIIS INTELLECTUS INERIT, SI NON SECUNDUM ALIUD
IPSE INTELLIGIBILIS, UNUM ALIQUID INTELLIGIBILE SPECIE; AUT MIXTUM
ALIQUID HABEBIT, QUOD FACIT INTELLIGIBILEM IPSUM, SICUT ALIA.
Si non secundum aliud quidem, ait, intellectus, secundum aliud autem intelligibile, sed
secundum idem, quoniam intelligibile secundum quod intelligibile unum aliquid est specie, et
alia intelligibilia intellectus erunt; quod quidem inconveniens, sic enim et in inanimatis
intellectus erit. Hoc autem «specie» pro ratione dixit; una enim ratio intelligibilium secundum
quod intelligibile, etsi speciebus differunt. Si autem secundum aliud quidem intellectus,
secundum aliud autem intelligibile, habebit aliquid in se ipso mixtum intellectus, secundum
quod factus est intelligibile, et ita neque simplex neque immixtus, sed habens aliquid
commune ad alia intelligibilia.
429 b 29-30 AUT PATI QUIDEM SECUNDUM COMMUNE ALIQUID, DIVISUM EST
PRIUS.
Hic est solutio prioris dubitationis, quia aequivocum est «pati» quod ad corruptionem ducit et
quod ad perfectionem. Dictum est autem de his in praecedenti libro. Ens igitur potentia
intellectus quae quidem intelligibilia et factus actu, patietur utique ab ipsis, non ut corruptus
sed ut perfectus; impassibilis igitur secundum alterum passionis significatum. Hoc autem
divisum est prius potest dicere et ad illa nos remittens ubi dixit: commune aliquid habentia
subiectum haec simul agentia contrapatiuntur. Quare non omnia agentia et patientia secundum
commune aliquid agunt et patiuntur; neque enim quae a caelesti corpore patiuntur secundum
commune aliquid patiuntur. Quare et intellectus si non contra agat, secundum commune
aliquid patietur utique. Non mixtus ergo manebit utique. Potest hoc divisum est prius et
illorum nos recordari quae de intellectu dicta sunt. Dictum est autem de ipso quod
impassibilis sit et non patitur, ubi dixit quod non similis impassibilitas intellectivi et sensitivi.
Ibi igitur, ait, «impassibilem» dicebamus, secundum commune significatum ipsius «pati»
impassibile accipientes. Aequivoca igitur passione ente, et impassibile videlicet aequivocum.
Est igitur et impassibilis secundum alterum significatum passionis, quod quidem est et proprie
15

