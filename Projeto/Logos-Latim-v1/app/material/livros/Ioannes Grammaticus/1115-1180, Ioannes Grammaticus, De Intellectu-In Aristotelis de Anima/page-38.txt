sensibilis, quoniam non intellexit cuius est ista definitio neque verum neque falsum intelligens
utique erit. Si quidem enim idem erat animal et animali esse, esset utique vera talis cognitio.
Nune autem non est idem. In materialibus quidem igitur speciebus impossibile sine
compositione verum dicere intellectum, in immaterialibus autem in quibus idem hoc et huic
esse, sine compositione intellectum verum est dicere. Talis autem cognitio non habet falsum
contradivisum; semper igitur vera est talis cognitio; aut enim attingit intellectus ipsa aut non.
Si quidem attingit, percipit ipsa; si autem non attingit, neque intelligentiam ipsorum habet,
quare neque mentitur. Propter quod et Plotinus de intellectu ita dixit: aut enim tetigit
intellectus aut non, quare impeccabilis. In quibus quidem igitur aliud de alio praedicat, potens
est peccare, non convenientia affirmans, aut negans convenientia. Quando autem immateriales
species speculatur, attingit ipsas et verum dicit semper, aut non attingens non peccat.
Assimilat autem eam quae in simplicibus veritatem intellectus sensui specierum. Sicut enim
visus verus est in colorum perceptione, non componens colori subiectum et coloratum (non
enim visus est neque sensus hoc scire, sed existimationis et opinionis, sufficiens autem visui
ad veritatem suscipere speciem visibilis qualis est), sic autem et intellectus verus est et
secundum specierum simplicium nudam intelligentiam. Est igitur dissimilis quaedam
similitudo operationis intellectus circa separatas species ad comparationem sensus circa
propria sensibilia. Qua enim utraque verificatur attingendo obiectum cognoscibile, sic ipsis
inest similitudo; qua autem sensus quidem deteriori modo quam penes syllogismum novit
sensibilia, intellectus autem eminentiori modo quam penes syllogismum, sic dissimilis est
similitudo.
Qualiter quidem igitur dicitur verus esse sensus, dictum est et so prius, quia sine peccato
attingendo sensibilia. Intellectus autem circa separatas species operatio, maxime et
propriissime veritas utique erit, quia quod quidem est unaquaeque species, hoc cognoscit;
idem enim in illis, ut dixi, hoc esse et huic. Propter quod quidem non errat circa
compositionem praedicati ad subiectum, et consona est naturae rerum talis operatio
intellectus. Si enim oportet coniugalem esse cognoscibili cognitionem, immateriales autem et
separatae species, ut ipse ait, autoveritas sunt, quia sine mixtura omnis contrarii. Materialium
quidem enim specierum, nulla sincera neque pura, quia mixtae sunt ad informe neque
pulchrum; quod hic est sincerum pulchrum, siquidem connexum est cum turpi, dico autem
cum materia, quare neque cognitio quae horum certa neque vera, sed connexa est contrario.
Separatae autem species id ipsum sunt quod sunt sine complexione vel habitudine ad
oppositum, propter quod autoveritas sunt. Quare consonam et cognitivam oportet esse horum
operationem, et tantum verificativam esse, non habentem oppositionem ad falsum. Talem
autem intellectus operationem solis provenire aiunt his qui ad summum bonae vitae et
scientiae pertigerunt et his raro. Propter quod de hac Plotinus ait quod quicumque operatus
fuerit sic, novit quod dicit.
Haec autem quae de cognitione immaterialium specierum dicta sunt, possibile est et de
materialibus speciebus accipere. Quando enim intellectus non componit cum subiecto
speciem, sed ipsam nudam intelligit (puta rationale sine homine, aut definitionem sine
subiecto), ita verum erat hoc, ut sensus in propriis sensibilibus, et palam quia et in his verus
tantum est, non adhuc autem et falsus. Recordatur autem nobis quae quidem sit affirmatio et
negatio, quoniam secundum haec quae penes compositionem cognitio in qua verum dicere aut
mentiri.
Intellectus autem non omnis, sed qui eius quod quid est, secundum quod quid erat esse,
verus : omnis enim cognitio secundum compositionem aut vera est semper, aut falsa, sive in
mente sit, sive in prolatione. Non omnis autem intellectus aut verus est semper aut mentitur,
38

