consimiliter sensui dicit duci intellectum in actum. Sicut igitur sensus prius potentia ens, idem
rursum fit et actu sensus, et non alius est qui potentia ab eo qui actu, palam quia et intellectum
eundem dicit esse prius quidem potentia, posterius autem actu, et non sicut suspicatus est
Alexander: alius est actu intellectus a quo perficitur qui potentia, ipse non factus actu
intellectus, sed habitu solum. Et quod quidem perficiatur intellectus qui potentia ab aliquo alio
actu ente, et nos confitemur, non tamen talem dicimus esse conditorem, sed eum qui in
doctore extrinsecus existentem et alterum ab eo qui perficitur.
429 a 18-20 NECESSE ERGO, QUONIAM OMNIA INTELLIGIT, NON MIXTUM ESSE,
SICUT AIT ANAXAGORAS, UT OBTINEAT, HOC AUTEM EST, UT COGNOSCAT.
Quoniam omnia, ait, intelligibilia intellectus, necessitas omnis nullam speciem habere in se
ipso horum quae intelligit, sed ipsum non esse mixtum ad ipsa, hoc est nullam speciem
ipsorum habere immixtam propriae substantiae, sicut ait Anaxagoras, non mixtum ipsum esse
dicens et purum. Ille enim ex homiomeris componens res et omnia in omnibus esse dicens,
intellectum dicit purum et non mixtum esse; non enim esse in ipso homiomerias immixtas,
uniformem autem ipsum esse; si enim haberet diversarum specierum homiomerias (id est
similes partes), impedirent ad cognitionem entium. Primo quidem enim non ut aliud aliquid
suscipere posset quod in se ipso habet. Deinde hoc inapparens quod habet in se ipso, species
scilicet, prohiberet et impediret aliarum specierum certam notitiam, sicut color qui est in vitro
colorato impedit transitum aliorum colorum per vitrum.
429a 21-22 QUARE NEQUE IPSIUS ESSE ALIQUAM NATURAM NEQUE UNAM, SED
AUT HANC QUIA POSSIBILEM.
Hoc est neque unam naturam neque speciem habere ipsum necesse, potentia autem esse
omnes species. Sed si hoc accidet, intellectum materiam esse, siquidem potentia est omnia,
nequaquam autem actu. Sed dicimus quia neque unam naturam dicit ipsum habere earum quas
intelligit, sicut et sensus nulla species est sensibilium. Sed et si materiam dicemus nullam
speciem esse neque naturam neque unam harum (palam quia earum quas nata est suscipere,
est enim aliquid), palam quia praeter haec omnia ipsum hoc quod natum est transmutari.
429a 22-26 QUI ERGO VOCATUR ANIMAE INTELLECTUS (DICO AUTEM
INTELLECTUM QUO MEDITATUR ET EXISTIMAT ANIMA), NIHIL EST ACTU
ENTIUM ANTE INTELLIGERE, PROPTER QUOD NEQUE MIXTUM ESSE
RATIONABILE EST IPSUM CORPORI.
Meditari quidem ipsam significat meditationem, existimare autem opinionem; quoniam
intellectum communius usque nunc appellavit, merito nunc distinxit qualem intellectum dicit,
quia non quo phantasiamus, sed quo existimamus et meditamur. Iste igitur, ait, nihil est actu
ante intelligere, sed potentia omnia intelligibilia. Si autem hoc, palam quia non solum
incorporeus erit, sed et separatus ab omni corpore. Incorporeum autem ipsum esse necesse,
siquidem et deterior ipso scnsus incorporeus est; neque enim corporis proprium est
cognoscere, neque partibilis simul comparare differentia.
Necesse autem est ipsum et non mixtum esse corpori et separatum. Si enim incorporeus ens
corpore mixtus est, aut secundum complexionem ipsi immixtus est, aut species est corporis
sicut sensitivi sensus et digestivi digestio. Siquidem igitur secundum complexionem immixtus
est corpori, qualis quidem, ait, est, puta frigidus vel calidus et similia. Primo quidem igitur
inconveniens est qualificari intellectum: necesse autem si secundum complexionem immixtus
5

