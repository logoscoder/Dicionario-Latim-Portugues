conservans in se ipso pugnae prius factae adversus aliquos, ad hanc phantasiam videns,
ratiocinatur et consiliatur, qualiter utique facilius sibi cedant futura, utrum per pugnam iterum
venienti aut per conventiones, et si per pugnam, quando et ubi et cum quibus et quot, et
praemeditatorum aliquid praeiudicans, hoc iterum persequitur aut fugit.
431 b 3 ET UT IN ILLIS DETERMINATUM EST SIBI PERSEQUIBILE AUT FUGIBILE.
Ut in phantasmatibus, ait, sensu praesente (hoc enim oportet cointelligere) determinatum est
persequibile aut fugibile.
431 b 5-6 PUTA SENTIENS TERRIBILE QUIA IGNIS, C0MMUNI COGNOSCIT,
VIDENS MOVERI, QUIA ADVERSARIUS.
Consequentia litterae sic est: puta sentiens terribile quia ignem, communi videns motum, quia
adversarius cognoscit.
431 b 6-7 QUANDOQUE AUTEM IN HIS QUAE IN ANIMA PHANTASMATIBUS, VEL
NOEMATIBUS.
Vult dicere qualiter et de futuris consiliatur, quia ad ea quae in anima phantasmata de his quae
iam fiunt deliberat et iudicat de futuris. Dixit autem phantasmata «noemata», quia et
phantasiam intellectum passivum.
431 b 8-10 ET QUANDO DICIT UT IBI DELECTABILE AUT TRISTE, HIC FUGIT AUT
PERSEQUITUR. ET TOTALITER IN ACTIONE.
Sicut in phantasia delectabile est aut triste, praesente sensibili, et sic aut persequitur ipsum aut
fugit, sic et absente, intellectus ad id quod in phantasia eorum quae iam fuerunt delectabile aut
triste aspiciens, ex his de futuris et similibus deliberans, hoc quidem eligit, hoc autem fugit.
Quare ab experientia praefactorum deliberatio fit in omni actione. Etenim si non idem factum
fuisset aliquando, attamen simile phantasiamus. Hoc autem: et totaliter in actione significat
quod omnis talis intellectus speculatio, dico autem quae deliberat de hoc, utrum bonum vel
malum, in actione est; practicus enim intellectus circa bonum aut malum se habet, sicut
speculativus circa verum aut falsum.
431b 10-12 ET HOC SINE ACTIONE AUTEM, VERUM ET FALSUM, IN EODEM
GENERE EST BONO ET MALO ; SED PER SIMPLICITER DIFFERT ET PER CUIDAM.
Cum dixisset de practico intellectu quod principium agendi et causa sibi bonum aut malum
(quando enim bonum intellegerit persequitur, fugit autem quando malum), dicit quia non
practico intellectui, sed speculativo, cuius opus est veritatis et falsitatis discretio, et huic haec,
veritas dico et falsitas, ut bona aut mala incidunt. Est enim verum quidem in eodem genere
cum bono, falsum autem cum malo. Est enim verum et falsum, bonum et malum sine actione,
differt autem quod ut verum bonum a practico bono et quod ut falsum malum a practico malo,
quia verum quidem simpliciter est et universalius et natura bonum, et falsum similiter
malum ; quod autem in agibilibus bonum et malum, non simpliciter, sed aliquando et alicui.
Non enim semper neque omnibus neque ad omnes eadem agenda, ut balneari aut deambulare
aut exercitari et reliqua.

46

