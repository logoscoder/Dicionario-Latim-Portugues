sensum suscipiente, ita sicut et sensus a sensibilibus, et iudicans ipsas sicut sensus, sic quidem
ut dictiones, quando simpliciter ut calidi phantasiam, sic autem ut affirmationes aut
negationes, quando ut delectabiles aut tristes anima receperit in se ipsa, intellectus videns
species has in phantasia, quando quidem simplicem typum videt sensibilis, simplicem ipsius
habet conceptum, secundum quem fit verum dicens de sensibilibus sine compositione,
proportionalis ens simplici sensui; quando autem ut bonum aliquid horum aut malum
existimat animali, iam conceptus fit compositus, quo fit persecutio aut fuga, proportionalis
sensui delectabilis vel tristis.
Non solum autem praesentis delectabilis et tristis fuga et persecutio fit, sed et futuri. Cum
enim sensus iudicaverit semel delectabile et triste, et typos ipsorum acceperit phantasia, si
advenerit idem sensibile, adaptans huic phantasia eos qui in ipsa typos, aut persequitur et
admittit ut delectabile et salvativum, aut fugit ut molestum et corruptivum. Unde dico autem
propter typos inesse in phantasia delectabilium aut tristium, et bruta animalia in somnis
videntur delectata vel molestata, ut canes applaudentes tanquam aliquid delectabile
phantasiantes, aut turbato modo exsurgentes tristi phantasia incidente in somnis. Et intellectus
igitur typum ignis si contingat, hoc quidem phantasia videns et inveniens quod hoc aliquando
nocivum fuit ex impressis in phantasia, pronuntiat et de futuris, veluti quod terribiles
adversarios significavit aliquando, quare et nunc terribilitate apparente adversarii debent
supervenire. Et bruta autem malo alicui incidentia, puta pluviae aut alicui tali, deinde cum
effugerit, cognoscunt rursum supervenientia et declinant dinum.
431 a 16-17 PROPTER QUOD NUNQUAM INTELLIGIT SINE PHANTASMATE
ANIMA.
Quoniam enim dixerat intellectivae animae phantasmata velut sensimata esse, ex quibus aut
fugit malum aut bonum persequitur, hoc merito adiunxit. Si enim ex ipsis boni electio et mali
fuga, impossibile sine phantasmate videlicet intelligere aliquid intellectum. Non simpliciter
autem omnis intelligentia sine phantasmate non intelligit, sed practicae intelligentiae in quibus
bonum aut malum; adhuc autem et geometricae (participant enim et hae operatione aliqua,
mixtae enim sunt) et quaecumque tales.
In his autem Alexander multum conatur probare quod mortalem putet nostrum intellectum
Aristoteles. Si enim nunquam intelligit sine phantasmate intellectus, phantasia autem a sensu,
sensus autem non immortalis, neque intellectus. Ergo propter hoc quia mortalem putat
nostrum intellectum, non dixit simpliciter quod «intellectus» non intelligit sine phantasmate,
sed «anima», significare volens nostrae animae intellectivam potentiam corruptibilem esse;
Alexander quidem igitur haec. Quod autem incorruptibilem putet nostrum intellectum
Aristoteles, in multis locis diximus. Hic autem manifeste de intellectiva anima sermo;
intellectivae enim ait animae phantasmata velut sensibilia existunt, potentiam autem dixit in
prioribus animalis compositi esse.
Aliterque neque de eorum intellectu sermo, sed de practico. Cum dixisset enim: quando autem
bonum aut malum dicit aut negat, et fugit aut persequitur (quod evidenter est practici
intellectus), adiunxit: propter quod nunquam intelligit sine phantasmate anima. Si autem hoc
est practica intelligentia (praxis enim circa bonum et malum; haec autem circa animal
compositum, ut ad actiones phantasia data est; omnis autem praxis particularis; particularia
autem animae entis in corpore operationes), merito igitur nihil practicorum intelligit sine
phantasia. Quod autem speculativa intelligentia semper cum phantasmate intelligit, neque
multo magis qui actu intellectus, qui simplicibus adiectionibus super res sine syllogismo
42

