secundum se divisibile est in infinita et simpliciter omne continuum, dicit tanquam defendens,
quod est aliquid et in tempore et in longitudine et simpliciter in omni continuo indivisibile,
aliquid inexistens ipsis et inseparabile secundum quod et habet continuum quod sit unum. Hoc
autem est in tempore quidem nunc, in longitudine autem punctus. Communes enim termini
haec, ad quos quaelibet partium continui copulatur unita ab his. Nominant et impartibile nunc
temporis, in quo quae secundum speciem indivisibilia intellectus intelligit, so quod est in
tempore et inseparabile ab ipso et uniens ipsum. Eadem autem ratione et punctus longitudo
utique dicetur non secundum se sed quia a longitudine inseparabilis est.
Et aliter autem exponunt praemissa loca. Intelligit enim, aiunt, species intellectus, aut ut
materiales entes, aut separate ipsam substantiae rationem ipsarum. Quando quidem igitur
intelligit ipsas ut materiales entes cum forma videlicet et figura aliqua, phantastica parte ut
organo utens, sic ipsas intelligit. Haec igitur phantastica animae pars secundum se quidem est
indivisibilis; neque enim, ut continua, loco dividitur neque ratione. Non enim differentes quae
substantiae phantastici rationes neque in differentes rationes dividi potest, sicut alia quidem
nutritivi ratio, alia autem generativi vel augmentativi. Est igitur secundum se indivisibile,
secundum accidens autem divisibile. Ut enim album secundum accidens moveri dicitur, eo
quod corpus movetur in quo est album, sic autem et phantasia secundum accidens dicetur
divisibilis utique eo quod species quae fiunt in ipsa divisibile sint vel loco ut figurae, aut
etiam ratione ut forma et si quid tale: alia enim ratio oculi, et alia naris et reliquorum. Quod
autem secundum se indivisibilis phantasia sit, palam ex memoria et ex eo quod non
confunduntur theorematum simulacra. Et quidem si in eodem scripturali duo theoremata
scriberentur, confunduntur simulacra amborum. Quare secundum indivisibilitatem suam
phantasia inconfusa simulacra conservat. Hac igitur phantasia secundum se existente quidem
indivisibili, secundum accidens autem divisibili, species materiales cognoscit intellectus;
abstractas tamen ipsarum rationes intellectus ipse secundum se intelligit sine phantasia; sine
enim typo et magnitudine intelligit ipsas essentiales rationes ipsorum.
Ab hac autem utique expositione non dissonat scriptura quae dicit : in divisibili tempore et
divisibili animae. Qualiter dixit tempus in quo intelligit divisibile, et qualiter partem animae
subiunxit quia: secundum accidens et non sicut illa (hoc est species materiales quas intellegit).
Hae quidem enim loco divisibiles erant et actu dividi possibiles ut magnitudines, hae aut
ratione ut plantae, hoc quidem generativum et augmentativum et nutritivum, hae autem
secundum ambo, út forma, puta quae hominis; loco enim distant partes vel aliam habent
substantiae rationem. Secundum nullum igitur horum divisibilis est phantasia nisi solum
secundum accidens, ut dictum est; sed neque tempus nisi potentia solum et secundum
intellectum; continuum enim est et non intercisum, nostra autem meditatio est quae in annos
et menses et dies et horas ipsum dividit. Non enim utique stabit aliquando sol, ut in partes
dividatur tempus. Sed sicut omnis magnitudo divisibilis esse dicitur qua magnitudo est, non
omnes autem actu divisae esse possunt, sed solum quae in generatione et corruptione
(caelestia enim, puta sol nunquam utique actu dividetur, sic enim utique corrumpetur), sic
utique et tempus quaquidem continuum est, divisibile est in semper divisibilia, actu tamen
non dividitur, siquidem non contingit stare motum caelestium. Hoc autem: sed qua
indivisibilia, iam diximus in priori expositione, ita et nunc. Si autem non tempus untelligimus
quod proprie tempus, quia in continuo et indiviso secundum actum tempore intelligit, sed
nunc tempus dicit. Diximus qualiter nunc esse divisibile sit intelligendum, quia út principium
et finem.
Quod autem non secundum actum quantum indivisibile, sed specie, intelligit in indivisibili
tempore et indivisibili animae. Haec verba Themistius exponit hoc modo. Indivisibilia enim
33

