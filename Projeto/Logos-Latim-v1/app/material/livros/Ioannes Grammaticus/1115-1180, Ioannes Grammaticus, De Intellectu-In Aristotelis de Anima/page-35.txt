nulla est. Privatio est distensi secundum unam aliquam dimensionem et habentis etiam
distensionem secundum aliam, ut lineae quidem definitio est longitudo sine latitudine, et
superficiem similiter privatione profunditatis intelligimus. Quod autem habitus est
perceptivum, hoc et privationis ipsius, ut dixit quando de sensibus loquebatur. Si igitur <...> et
totaliter distensum intelligimus, palam quia negatione dimensionum privata ipsis intelliguntur;
signum quidem et nunc negatione longitudinis, linea autem quia divisibilis est privatione
latitudinis, similiter autem et superficies privatione profunditatis. Bene autem apposuit: quod
sic indivisibile, quod enim ut species secundum se indivisibile intelligitur.
430b 21-23 ET SIMILIS RATIO IN ALIIS, QUOMODO MALUM COGNOSCIT AUT
NIGRUM: EO ENIM QUOD CONTRARIUM ALIQUALITER COGNOSCIT.
«Aliis» dixit non habentibus existentiam secundum se; malum enim cognoscit privatione et
negatione boni ; non enim speciem facit malum, sed est boni privatio. Nigrum autem pro
tenebris accepit, sicut et poeta ait: nigrae mortis, nocti assimilatus. Vocant enim et
tenebrosum et caliginosum nigrum, quia album quidem ad lumen magis, nigrum autem ad
tenebras magis, ut visibilia. Unde et quae de longe apparent, et prope sunt ei quod est non
videri, nigra apparent. Et haec igitur contrario, hoc est per esse et per habitum, cognoscit. Qui
enim novit lumen, novit quod tenebrae sint huius privatio, et malum similiter boni.
«Contrario» autem ait pro opposito. Hoc autem aliqualiter apposuit quia negatione habitus
privationem cognoscit (non est autem privatio contrarium), aut quia non certa quae per
negationem cognitio.
430b 23-24 OPORTET AUTEM POTENTIA ESSE QUOD COGNOSCIT ET INESSE IN
IPSO.
Et superius nos docuit quia cognoscens potentia est quod quidem cognoscitur. Sensum enim
potentia dixit esse quod quidem sensibile, fieri autem actu illud quando cognoscit ipsum, eo
quod species in se ipso suscipiat. Oportet igitur idem hoc, ait, et in intellectu esse, et esse in
intellectu potentia quae cognoscuntur ab ipso. Sed siquidem privationes absolute cognosceret,
ex se ipsis adiacens et non secundum negationem habituum, revera potentia utique esset
intellectus quod quidem illa, hoc est inexisterent in eo potentia, sicut et species entium habet
in se ipso potentia. Si autem negatione specierum cognoscit privationes, quomodo utique
dicemus potentia ipsum esse quod quidem privationes in inesse in eodem privationes? Aut sic
insunt in intellectu privationes, út Alexandro videtur, eo qou possit aliquando intellectus et
non operari. Non enim est semper motivus, corporalibus operationibus corporique
complicatus, út in somnis et ebdietatibus et talibus. In non posse igitur operari et absentia
operationis, privationum cognitio fit. Qui igitur potentia intellectus, ait, iste est qui potens est
et privationum cognitionem habere. Semper enim quod potentia est, in privatione est huius
quod potest. Quare, ait, qui essentia actus ens intellectus et nunquam ens potentia, iste
privationum cognitionem non habebit; semper enim actu sunt in ipso species. Talis autem est,
ait, prima causa, quam et dixit incorruptibilem esse. Hoc quidem Alexander.
Qoud quidem igitur ubique de nostro intellectu dixit, saepe diximus; quod autem neque verum
otio cognoscere privationes manifestum; non enim utique et in somnis et in alienationibus
quoniam otiatur intellectus, cognoscit utique specierum privationes, sed quia contrariorum aut
etiam oppositorum una est scientia. Palam quia quando cognoscit lumen, novit et huius
privationem; similiter et bonum et reliqua. Qualiter autem rationabile divinum intellectum et
conditorem non cognoscere privationes? Etenim non habet ipsarum species; sed igitur
35

