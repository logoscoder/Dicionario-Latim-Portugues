actum intellectus factivus est eius qui in discipulo, ex eo qui secundum potentiam ad actum
transmutante.
430 a 19-21 IDEM AUTEM EST QUAE SECUNDUM ACTUM SCIENTIA REI; QUAE
AUTEM SECUNDUM POTENTIAM, TEMPORE PRIOR EST IN UNO. TOTALITER
AUTEM NEQUE TEMPORE.
«Secundum actum scientia » dicit autem intellectum, «rei» autem, scilicet secundum actum
intelligibili. Si enim scientia secundum actum est acceptio intelligibilium specierum, non
aliud aliquid est scientia secundum actum quam actuatum theorema. Bene ergo dixit
secundum actum scientiam eandem esse rei, sicut igitur et sensum et secundum actum dicebat
esse eundem sensibili; non enim aliquid aliud erat secundum actum sensus quam acceptio
sensibilis speciei. Quae autem secundum potentiam ait scientia, hoc est qui potentia
intellectus tempore est prior ea quae secundum actum, sed non simpliciter tem.pore prior, sed
in uno et eodem homine. Ubi enim ambo sunt, scilicet potentia et actus, in hoc prior potentia
tempore, simpliciter autem non prior tempore ait. Non enim licitum est ab imperfecto inchoari
res, sed semper quidem natura est in omni et quod potentia et quod actu. Natura tamen quod
actu eo quod potentia prius, sique activum eius quod potentia quod actu, tempore autem
neutrum altero prius simpliciter, sed in uno et eodem quod potentia prius. Non enim utique
quis dicet quod in cataclysmo omnes quidem scientes perierunt; salvati sunt autem aliquando
aut econtra (ficticium enim quod tale), sed semper sunt in omni et qui potentia scientes, et qui
hoc perficientes.
430a 22 SED NON QUANDOQUE QUIDEM INTELLIGIT, QUANDOQUE AUTEM NON
INTELLIGIT.
Diversas in littera hac recipiunt scripturas. Dicentes quidem enim Aristotelem de conditore
intellectu dicere, duas negationes suscipiunt. Aiunt enim quia conditor intellectus «non
aliquando quidem intelligit, aliquando autem non intelligit», sed semper intelligit; quod
quidem non congruit de intellectu hominis, non enim semper intelligit noster intellectus.
Quicumque autem nostrum intellectum aiunt dicere Aristotelem, eiiciunt unam negationem,
scilicet «non», et scribunt ita: «sed quandoque quidem intelligit, quandoque autem non
intelligit» (potentia quidem enim ens non intelligit, actu autem intelligit).
Possibile autem et priori existente scriptura de humano rursum intellectu accipere sermonem.
Si enim aspiciamus ad totam latitudinem animarum et non ad unum singularem, non utique
dicemus quandoque quidem intelligere, quandoque autem non intelligere humanum
intellectum, sed semper intelligere, secundum quod etiam dixit neque tempore priorem esse
eum qui potentia eo qui actu.
430 a 22-23 SEPARATUS AUTEM EST HOC QUOD QUIDEM EST, ET HOC SOLUM
IMMORTALE ET PERPETUUM.
Etsi intellectus, ait, connexus corpori habeat quandoque quidem quod potentia quandoque
autem quod actu, sed cum separatus fuerit, illud solum est quod quidem est. Quod autem
dicebatur esse substantia actus, quando autem separatus fuerit hoc solum est quod quidem et
substantiam ipsius characterizat, dico autem solum actus, nullatenus autem potentia, et hoc
solum, ait, immortale est et perpetuum. Rursum ad neutrum referens, dicit utique: morion
(idest partem) de morio (idest parte); parte enim animae inchoans dixit. Propter hoc enim et
tunc dicebam oportere notari quod neutrum nostrum intellectum, dico autem rationalem
25

