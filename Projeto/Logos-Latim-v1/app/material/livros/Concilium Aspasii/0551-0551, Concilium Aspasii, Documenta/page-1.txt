0551-0551- Concilium Aspasii - Documenta
Concilia Galliae 511-695 - Concilium Aspasii a. 551
Cum nos sanctus ac uenerabilis apostolicus primus aspasius episcopus pontifex pro statu sanctae ecclesiae et
salute animarum et populi euocatione congregasset et recensitis sanctorum uirorum patrum statutis aliqua per
incuriam et longinqua tempora non in integrum seruata constiterint: quae in posterum cum summa seueritate
debeant obseruari, praesentibus titulis credimus adnotandum.
Et quia nonnullus oblitus propositae paenitentiae modum excessisse perpatuit, de eo eis obseruandum esse
decreuimus, ut, quicumque post acceptam paenitentiam ad thorum uxorum suarum, sicut canis ad uomitum,
redisse probantur uel aliis, tam uiri quam femine, se inlicite coniunxisse noscuntur, tam a communione quam a
liminibus ecclesiae uel conuiuio catholicorum se sequestratus esse cognoscant.
Nam si se per dignam multi temporis paenitentiam inspirante domino sequestrati deuiasse cognouerint, qualiter
communionem deo propitio mereantur, inspecta fide horum in sacerdotis sui consistat arbitrium.
Si quis uero episcopus, presbyter, diaconus se cum extraneam mulierem praeter has personas, quas sancta
synodus in solacio clericorum esse constituit, habere forte praesumpserit aut ad cellarii secretum tam ingenua
quam ancilla ad ullam familiaritatem habere uoluerit, deposito omne sacerdotale sacrificio remotus a liminibus
sanctae ecclesiae uel ab omni conloquio catholicorum supra scripti synodi ordine feriatur.
De incantatoribus uel eis, qui instinctu diabuli cornua praecantare dicuntur, si superiores forte personae sunt, a
liminibus excommunicatione pellantur ecclesiae, humiliores uero personae uel serui correpti a iudice fustigentur,
ut, si se timorem dei corrigi forte dissimulant, uelut scriptum est, uerberibus corrigantur.
Sacerdotum uero uel omnium clericorum negotia, ut non apud laicos nisi apud suos conprouinciales episcopos
suas exerceant actiones, sanctae synodi arausicae praecepta conuenit custodire, ea uidilicet ratione, ut, si quis
supra scripta praecepta contempserit, excommunicationem omnium hac detestationem dignus habeatur; pariter
ut, si quis spreto suo pontifice ad laici patrocinia fortasse confugerit, cum fuerit a suo episcopo repetitus et laicus
eum defensare uoluerit, similis eos excommunicationis poena percellat.
De ordinatione uero clericorum id conuenit obseruari, ut, cum presbyter aut diaconus ab episcopo petitur
ordinandus, precedentibus diebus viii populus quemquam ordinandum esse cognoscat et, si qua uitia in eum quis
e populo forte esse cognoscit, ante ordinationem dicere non desistat, ut, si nullus conprobationem certam
contradicturus extiterit, absque ulla hesitatione benedictionem inspectus mereatur accipere.
Si quis uero pro remedium animae suae mancipia uel loca sanctis ecclesiis uel monasteriis offerri curauerit,
conditio, quam qui donauerit scripserit, in omnibus obseruetur; pariter et de familiis ecclesiae id intuitu pietatis
et iustitiae conuenit obseruari, ut familiae dei leuiorem quam priuatorum serui opere teneantur, ita ut quarta
tributi uel quodlibet operis sui benedicentes deo ex presente tempore sibi a sacerdotibus concessa esse
congaudeant.
Nam sicut patrum sanctorum nostrorum precepta declarant, semel in anno sanctas congregationes episcoporum
per loca sua conuenire, specialiter conuenit obseruari.
Quam rem si quis nostrorum fortasse contempserit, usque ad aliam congregationem sit a caritate fratrum
suspensus.
Facta institutio kal. feb. anno xl Regni domni nostri hildiberthi et hlothari regis.
Consensi et subscripsi in dei nomine aspasius episcopus.
1

