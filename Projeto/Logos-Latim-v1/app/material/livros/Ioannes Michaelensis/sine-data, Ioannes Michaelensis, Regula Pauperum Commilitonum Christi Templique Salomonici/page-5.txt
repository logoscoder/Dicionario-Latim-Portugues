Alias vero oblationes, et omnia eleemosynarum genera, quoquo modo fiant, capellanis, vel aliis ad
tempus manentibus, unitati communis capituli reddere pervigili cura praecipimus. Servitores itaque ecclesiae victum et
amictum, secundum auctoritatem tantum habeant, et nihil amplius habere praesumant, nisi magistri sponte charitative
dederint.

V.— De militibus defunctis qui sunt ad terminum.
Sunt namque milites in domo Dei, templique Salomonis, ad terminum misericorditer nobiscum degentes.
Unde ineffabili miseratione vos rogamus, deprecamur, et ad ultimum obnixe jubemus, ut si interim tremenda potestas
ad ultimum diem aliquem [0861C] perduxerit, divino amore, ac fraterna pietate, septem dies sustentationis, pro anima
ejus, quidam pauper habeat.

VI.— Ut nullus frater remanens oblationem faciat.
Decrevimus, ut superius dictum est, quod nullus fratrum remanentium aliam oblationem agere
praesumat: sed die noctuque mundo corde in sua professione maneat, ut sapientissimo prophetarum in hoc se
aequipollere valeat: Calicem salutaris accipiam (Psal. CXV), et in morte mea mortem Domini imitabor: quia sicut
Christus pro me animam suam posuit, ita et ego pro fratribus animam ponere sum paratus. Ecce competentem
oblationem: ecce hostiam viventem Deoque placentem.

VII.— De immoderata statione. [0861D]
Quod autem auribus nostris verissimus testis insonuit, videlicet immoderata statione et sine mensura
stando divinum officium vos audire: ita fieri non praecipimus, imo vituperamus: sed finito psalmo Venite exsultemus
Domino, cum invitatorio et hymno, omnes sedere tam fortes quam debiles, propter scandalum evitandum, nos jubemus.
Vobis vero residentibus, unoquoque psalmo finito, in recitatione Gloria Patri, de sedibus vestris ad altaria supplicando,
ob reverentiam sanctae Trinitatis ibi nominatae, surgere, et debilibus inclinare demonstramus. Sic etiam in recitatione
evangelii, et ad Te Deum laudamus, et per totas laudes, donec finito Benedicamus Domino, stare ascribimus, et
eamdem [0862A] regulam in matutinis sanctae Mariae teneri jubemus.

VIII.— De refectione conventus.
In uno quidem palatio, sed melius dicitur refectorio, communiter vos cibum accipere credimus, ubi,
quando aliquid necessarium fuerit, pro signorum ignorantia, leniter ac privatim quaerere oportet. Sic omni tempore
quae vobis necessaria sunt cum omni humilitate et subjectione reverentiae petite ad mensam, cum Apostolus dicat:
Panem tuum cum silentio manduca (II Thess. III). Et Psalmista vos animare debet, dicens: Posui ori meo custodiam, id
est apud me deliberavi, ut non delinquerem in lingua (Psal. XXXVIII), id est, custodiebam os meum ne male loquerer.

IX.— De lectione. [0862B]
In prandio et coena semper sit sancta lectio recitata. Si Dominum diligimus, salutifera ejus verba atque
praecepta intentissima aure desiderare debemus. Lector autem lectionum vobis indicat silentium.

X.— De carnis refectione.
In hebdomada namque, nisi Natalis dies Domini, vel Pascha, vel festum sanctae Mariae, aut Omnium
Sanctorum evenerit, vobis ter refectio carnis sufficiat: quia assueta carnis comestio intelligitur honorosa [ f. onerosa]

