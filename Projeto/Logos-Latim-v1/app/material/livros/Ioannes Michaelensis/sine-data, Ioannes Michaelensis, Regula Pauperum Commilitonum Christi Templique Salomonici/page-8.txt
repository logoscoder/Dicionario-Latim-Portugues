Nulli ergo concessum est candidas chlamydes deferre, aut alba palla habere, nisi nominatis militibus
Christi.

XXIII.— Ut pellibus agnorum utantur.
Decrevimus communi consilio, ut nullus frater remanens, pelles perenniter, aut pelliciam, vel aliquid
tale, quod ad usum corporis pertineat, etiamque [0865A] coopertorium, nisi agnorum vel arietum, habeat.

XXIV.— Ut vetusta armigeris dividantur.
Procurator vel dator pannorum omni observantia veteres semper armigeris et clientibus, et quandoque
pauperibus, fideliter aequaliterque erogare intendat.

XXV.— Cupiens optima, deteriora habeat.
Si aliquis frater remanens, ex debito, aut ex motu superbiae, pulchra vel optima habere voluerit, ex tali
praesumptione procul dubio vilissima merebitur.

XXVI.— Ut quantitas et qualitas vestimentorum servetur.
Quantitatem secundum corporum magnitudinem [0865B] largitatemque vestimentorum observare
oportet: dator pannorum sit in hoc curiosus.

XXVII.— Ut dator pannorum in primis aequalitatem servet.
Longitudinem, ut superius dictum est, cum aequali mensura, ne vel susurronum vel comminatorum [ f.
eriminatorum] aliquid oculos notare praesumat, procurator fraterno intuitu consideret, et in omnibus supradictis, Dei
retributionem humiliter cogitet.

XXVIII.— De superfluitate capillorum.
Omnes fratres, remanentes principaliter, ita tonsos habere capillos oportet, ut regulariter ante et retro, et
ordinate, considerare possint; et in barba, et in grennionibus eadem regula indeclinabiliter [0865C] observetur, ne
superfluitas, aut facetiae vitium denotetur.

XXIX.— De rostris et laqueis.
De rostris et laqueis manifestum est esse gentilitium. Et cum abominabile hoc omnibus agnoscatur,
prohibemus et contradicimus, ut aliquis ea non habeat, imo prorsus careat. Aliis autem ad tempus famulantibus, rostra,
et laquea, et capillorum superfluitatem, et vestium immoderatam longitudinem, habere non permittimus, sed omnino
contradicimus. Servientibus enim summo conditori munditia interius exteriusque valde necessaria, eo ipso attestante,
qui ait: Estote mundi, quia ego mundus sum.

