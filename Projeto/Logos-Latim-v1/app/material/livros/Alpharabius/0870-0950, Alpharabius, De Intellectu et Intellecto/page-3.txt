Intellecta enim que erant intellecta in potencia et antequam essent intellecta in effectu erant
forme in materiis extra animam; cum vero fuerint intellecta in effectu, tunc esse eorum, prout
sunt intellecta in effectu, non est eorum pout sunt forme in materiis. Suum enim esse in
seipsis vel in materiis non est suum esse secundum quod sunt intellecta in effectu; nam eorum
esse in se ipsis comitantur cetera que adiunguntur eis, que aliquando sunt ubi, et aliquando
quando, et aliquando situs, et aliquando quantum, et aliquando sunt qualia cum qualitatibus
corporalibus et aliquando agunt et aliquando paciuntur. Cum autem fiunt intellecta in effectu,
removentur ab eis multa ex iis predicamentis; esse igitur illorum fit aliud esse. Tunc intellecta,
vel plura ex eis, fiunt sic quod intenciones eorum intelliguntur aliis modis; verbi gracia: ubi,
quod intelligitur in illis, cum tu consideraveris intencionem eius, vel non invenies in eis
aliquid de intencione eius omnino, vel pones nomen nisi in eis sit quod faciet te acquirere
aliam intencionem secundum alium modum.
Cum igitur acquiruntur intellecta in effectu fiunt tunc unum de hiis que habent esse in
mundo secundum quod sunt intellecta in effectu, et secundum quod sunt intellecta in effectu
numerantur esse de universitate eorum que sunt. Natura enim omnium eorum que sunt est ut
intelligantur et ut fiant forme illi essencie et postquam hoc ita est, tunc non est prohibitum
quin hec sint intellecta in quantum sunt intellecta in effectu et ipsa essencia sit intellectus in
effectu et intelligat eciam. Igitur quod intelligitur tunc non est aliud ab eo quod est intellctus
intelligens in effectu. Quod enim est in effectu intellectus ob hoc est quod intellectum aliquod
fit forma ei et fit ipse intellectus in effectu respectu sui ad illam formam tantum. Sed est
intellectus in potencia respectu sui ad alium intellectum quod adhuc non est sibi acquisitum in
effectu, sed cum hoc fuerit sibi acquisitum profecto fiet intellectus in effectu propter
intellectum primum et intellectum secundum; cum autem fuerit facta intelligens in effectu
respectu omnium intellectorum, sed ipsa est unum de hiis que sunt, tunc <ipsa> anima fit ipsa
omnia intellecta in effectu. Cum autem ipsa intelligit id quod est intellectum in effectu, tunc
non intelligit aliquid quod sit extra suam essenciam. Palam igitur est quod cum ipsa intelligit
suam essenciam (in quantum sua essencia est intellectus in effectu, tunc de eo quod ipsa
intelligit suam essenciam), non acquiritur sibi aliquid quod est cuius esse sit preter suum esse
cum ipsa sit intellecta in effectu, sed intelligit de sua essencia quidam secundum quod eius
esse est ipsum intellectum quod est sua essencia. Fit igitur hec essencia sibi intellecta in
effectu; non fuit autem in nobis anima, antequam hec intelligentur, nisi intellecta in potencia;
modo autem est intellecta in effectu, eo quod intelligitur in effectu, et suum esse in se ipsa est
intellectus in effectu et intellectum in effectu, diverso modo quam cum intellexerit hec eadem
primo. Hec enim prima fuerunt intellecta quando fuerunt abstracta a suis materiis in quibus
erat suum esse cum erant intellecta in potencia, et postea fiunt intellecta secundo et tunc suum
esse non est illud esse quod prius fuerit, sed est esse separatum a suis materiis ita quod sunt
forme non in suis materiis, et sic sunt intellecta in effectu.
[9.] Igitur intellectus in effectu cum intelligit, intellecta que sunt sibi forme, scilicet
secundum quod sunt intellecta in effectu, fiunt intellectus quem nos prius diximus esse
intellectum in effectu; tunc fit modo intellectus adeptus. Cum autem fuerint hic aliqua que
sunt forme non in materiis, nec fuerunt unquam forme in materiis, profecto hec cum
intelliguntur fiunt aliqua intellecta, sed talia qualia erant antequam intelligerentur. Sensus
autem de hoc quod ipsa intelligit aliquid hic est, scilicet quod ipsa formas que sunt in materiis
abstrahit a suis materiis et fit eis esse aliud a suo esse quod erat prius. Postquam igitur sunt
hic res que sunt non in materiis, tunc illi essencie non est opus abstrahere eas a suis materiis
omnio, sed sicut invenit eas abtractas sic intelligit eas ad modum quo ipsa invenit suam
essenciam, cum est intellectus in effectu per intellecta que iam non sunt in suis materiis. Fit
igitur esse earum, secundum quod sunt intellecte, intellectum secundum, et hoc esse earum
tale est quale erat antequam intelligerentur hac intellectura; et hoc est quod oportet intelligi de
his que sunt forme non in suis materiis; cum enim hee intelliguntur, esse earum in se ipsis est
3

