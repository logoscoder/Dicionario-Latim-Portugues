ipsum esse earum cum ipse dicuntur intelligi tale quale est in nobis in effectu intellectum. Hoc
autem quod in nobis est in effectu intellectum tale est quale dicitur de ipsis formis que non
sunt in materia nec fuerunt in (ea) unquam sed secundum modum quo de eo quod est de nobis
intellectum in effectu dicimus quod est in nobis, oportet ut dicatur de illis que sunt in mundo.
Et ille forme non possunt intelligi perfecte nisi postquam acquisita fuerint intellecta omnia
intellecta in effectu ant plura ex eis et ut intellectus adeptus aquiratur et tunc fient ille forme
intellecte et fient quasi forme intellectui secundum quod est intellectus adeptus.
Sed intellectus adeptus est quasi subiectum illis et intellectus adeptus est quasi forma
intellectui in effectu; intellectus vero in effectu est quasi materia et subiectum intellectui
adepto et intellectus in effectu est quasi forma illi essencie, illa vero essencia est similis
materie, et hinc incipiunt forme descendere usque at formam corporalem ylealem et hinc
incipiunt elevari quousque separentur a materiis paulatim cum modis separacionis superantis
se.
Si autem fuerunt forme que nullo modo sunt in materiis, nec fuerunt, nec erunt nunquam
in materiis excedentes se imperfecione et separacione, et habuerint aliquem ordinem esse,
tunc cum consideratus fuerit statum earum profecto perfectior ex illis secundum hanc viam
erit forma minori, quousque perveniatur ad minimum quod est intellectus adeptus et deinde
non cessabit descensus quousque perveniatur ad materiam essencie et ad id quod est infra eam
de viribus animalibus; et postea ad naturam, et deinde non cessabit descensus quousque
perveniatur ad formas elementorum, que sunt viliores ex formis in esse; et ideo subiectum
eorum est vilius ceteris subiectis et hoc est materia prima. Cum autem erexeris te a materia
prima, gradatim pervenis ad naturam que est corporales forme in materiis hylearibus, a quibus
iterum ascendendo pervenies ad illam essenciam et deinde ascendendo superius pervenis ad
intellectum adeptum, et tunc pervenies ad id quod est simile stelis secundum comparacionem
tue ereccionis a materiis hylearibus, a quo iterum cum erexeris te, pervenies ad primum
ordinem eorum que sunt separata. Ex quorum ordinibus primus est ordo intelligencie agentis.
[10.] Unde intelligencia agens, quam nominavit Aristoteles in tercio tractatu libri de
anima, est forma separata, que nec fuit in materia nec erit unquam; et ex hoc quod <anima>
est intellectus in effectu, tota eius virtus est ad assimilandum se intelligencie intellecte adepte;
que essenciam istam, cum esset intellectus in potencia, fecit esse intellectum in effectu, et ea
que erant intellecta in potencia fecit esse intellecta in effectu; cuius conparacio ad intellectum
qui est in potencia est sicut comparacio solis ad oculum qui est visio in potencia quamdiu est
in tenebris.Visio enim non est visio in potencia, nisi dum est in tenebris; intencio autem de
tenebris est illuminacio in potencia, vel privacio illuminacionis in effectu; intencio autem
illuminacionis est irradiacio ex oposicione lucidi.
Cum igitur acquiritur lumen in visu et in aere et in consimili, tunc aer, cum lumine quod
fit in eo, fit visus in effectu et colores fiunt visi in effectu. Sed dico quod visus non fit visus in
effectu ob hoc solum quod fit in eo lumen et irradiacio in effectu, sed quia cum fit in eo illa
irradiacio, fit ei irradiacio in effectu, et fiunt in eo forme visorum in lumine et fit visus in
effectu, tunc imaginat formas visorum. Sed ante hoc necesse est preparari radiu solis vel
alicuius rei ad hoc ut fiat irradiatum in effectu, et tunc quod erat visum in potencia fit visum
in effectu. Principium autem per quod fit visus in effectu postquam fuerat visus in potencia et
ea que erant visa in potencia fiunt visa in effectu, est irradiacio que fit in visu a sole.
Secundum hoc igitur exemplum in illa essencia que est intellectus in potencia acquiritur
quiddam cuius comparacio est sicut comparacio irradiacionis in effectu ad visum, et hoc
tribuit ei intelligencia agens. Igitur ipsa est principium quod ea que sunt intellecta in potencia,
facit esse intellecta in effectu. Et sicut sol est qui facit oculum visum in effectu et visa in
potencia facit visa in effectu cum lumine quod confert ei, sic et intelligencia agens est que
trahit ad effectum intellectum qui est in potencia et facit esse intellectum in effectu cum eo
quod tribuit illi ab illo principio et per illam intellecta in potencia fiunt intellecta in effectu.
4

