Item de officiis cancellariae et poenitentiariae.
Item de exemptionibus et incorporationibus tempore schismatis factis.
Item de commendis.
Item de confirmationibus electionum.
Item de fructibus medii temporis.
Item de non alienandis bonis Romanae ecclesiae et aliarum ecclesiarum.
Item propter quae et quomodo papa possit corrigi vel deponi.
Item de exstirpatione simoniae.
Item de dispensationibus.
Item de provisione papae et cardinalium.
Item de indulgentiis.
Item de decimis.
Hoc adiecto quod facta per nationes deputatione praedicta liceat aliis de papae licentia libere ad propria remeare.
Sacrosancta generalis Constantiensis synodus attendens ea quae dudum Narbonae pro unione ecclesiae de
admittendis in eadem synodo cardinalibus oboedientiae Petri de Luna olim Benedicti XIII in sua oboedientia
nuncupati concordata fuerunt quod que post notoriam eiectionem dicti Petri de Luna praefati cardinales dudum
secundum eadem concordata ante eiectionem huiusmodi vocati infra tres menses et amplius a die eiectionis
praedictae exspectati non venerunt statuit et decernit fore ad electionem Romani pontificis iuxta decernenda per
eamdem synodum eiusdem synodi auctoritate procedendum ipsorum absentia non obstante: quos si ante
consummatam electionem futuri summi pontificis venerint et eidem concilio adhaeserint iuxta iuris
dispositionem et decernenda per concilium una cum aliis ad electionem praedictam admittendos esse declarat.
Ad laudem gloriam et honorem omnipotentis dei ad pacem et unitatem universalis ecclesiae ac totius populi
christiani.
Ut electio futuri romani et summi pontificis proxime celebranda firmiori auctoritate et plurium roboretur assensu
et ne attento statu ecclesiae super dicta electione in posterum ulla retractatio ullus scrupulus in mentibus
hominum resideat sed ex illa sequatur unio certa vera plenissima et perfecta fidelium sacrosancta generalis
synodus Constantiensis communi utilitate pensata de speciali et expresso consensu et voluntate concordi sanctae
Romanae ecclesiae cardinalium in eadem synodo exsistentium et collegii eorumdem ac omnium nationum
praesentis concilii statuit ordinat et decernit quod hac vice dumtaxat ad eligendum Romanum et summum
pontificem una cum cardinalibus sex praelati vel aliae honorabiles personae ecclesiasticae in sacris ordinibus
constitutae de qualibet natione in eadem synodo pro nunc exsistente et nominata quos seu quas quaelibet ipsarum
nationum pro se ad hoc infra decem dies duxerit eligendos seu eligendas ipsis cardinalibus adiungantur.
Quibus omnibus eadem sancta synodus eligendi Romanum pontificem secundum formam hic expressam
quatenus opus est tribuit potestatem: videlicet quod ille absque ulla exceptione ab universali ecclesia Romanus
26

