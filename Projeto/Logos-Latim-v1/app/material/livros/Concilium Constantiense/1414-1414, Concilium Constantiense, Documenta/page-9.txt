matura deliberatione super eisdem per hanc sententiam definitivam quam profert in scriptis pronunciat decernit
et declarat recessum per praefatum dominum Ioannem papam xxiii ab hac civitate Constantiensi et dicto sacro
generali concilio clandestine de nocte hora suspecta in habitu dissimulato et indecenti factum fuisse et esse
illicitum ecclesiae dei et dicto concilio notorie scandalosum pacis et unionis ipsius ecclesiae turbativum et
impeditivum schismatis inveterati nutritivum a voto promissione et iuramento per ipsum dominum Ioannem
papam deo et ecclesiae et huic sacro concilio praestitis deviativum ipsum que dominum Ioannem papam
simoniacum notorium bonorum que et iurium nedum Romanae sed aliarum ecclesiarum et plurium aliorum
locorum piorum dilapidatorem notorium malum que spiritualium et temporalium ecclesiae administratorem et
dispensatorem fuisse et esse suis detestabilibus inhonestis que vita et moribus ecclesiam dei et populum
christianum notorie scandalizantem ante eius assumptionem ad papatum et post usque ad ista tempora: ipsum
que per praemissa ecclesiam dei et populum christianum notorie scandalizasse et scandalizare post que
monitiones debitas et charitativas iteratis et crebris vicibus eidem factas in praemissis malis pertinaciter
perseverasse se que ex hoc notorie incorrigibilem reddidisse ipsum que propter praemissa et alia crimina in
processu dictae causae contra eum deducta et contenta tamquam indignum inutilem et damnosum a papatu et
omni eius administratione spirituali et temporali amovendum privandum et deponendum fore.
Et eum dicta sancta synodus amovet privat et deponit universos et singulos christicolas cuiuscumque status
dignitatis vel conditionis exsistant ab eius oboedientia fidelitate et iuramento absolutos declarando.
Inhibendo insuper universis christifidelibus ne eumdem a papatu ut praemittitur sic depositum de cetero in
papam recipiant seu eum papam nominent aut illi tamquam papae adhaereant seu quoquo modo oboediant.
Et nihilominus ex certa scientia et de plenitudine potestatis supplet dicta sancta synodus omnes et singulos
defectus si qui forsan in praemissis vel aliquo praemissorum intervenerint.
Eum que ad standum et morandum in aliquo bono loco et honesto sub custodia tuta serenissimi principis domini
Sigismundi Romanorum et Hungariae et caetera regis et universalis ecclesiae advocati et defensoris devotissimi
nomine dicti sacri concilii generalis quamdiu dicto sacro concilio generali pro bono unionis ecclesiae dei
videbitur condemnandum fore et eadem sententia condemnat.
Alias vero poenas quae pro dictis criminibus et excessibus inferri deberent iuxta canonicas sanctiones dictum
concilium arbitrio suo reservat declarandas et infligendas secundum quod rigor iustitiae vel misericordiae ratio
suadebit.
Item decernit statuit et ordinat dicta sancta synodus pro bono unionis ecclesiae dei quod nullo umquam tempore
reeligantur in papam dominus Balthasar de Cossa nuper Ioannes xxiii nec Angelus de Corario Gregorius xii nec
Petrus de Luna Benedictus xiii in suis oboedientiis nuncupati.
Et si contrarium fieret id sit ipso facto irritum et inane.
Nullus que cuiuscumque dignitatis vel praeminentiae etiam si imperiali regali cardinalatus vel pontificali
dignitate praefulgeat eis vel eorum alteri contra hoc decretum ullo umquam tempore oboediat seu adhaereat sub
poena fautoriae dicti schismatis et maledictionis aeternae ad quas contra praesumptores si qui in posterum fuerint
etiam cum invocatione brachii saecularis et alias rigide procedatur
in nomine sanctae et individuae trinitatis patris et filii et spiritus sancti Amen.
cum in nonnullis mundi partibus quidam temerarie asserere praesumant populum christianum debere sacrum
eucharistiae sacramentum sub utraque panis et vini specie suscipere et non solum sub specie panis sed etiam sub
specie vini populum laicum passim communicent etiam post coenam vel alias non ieiunum et communicandum
esse pertinaciter asserant contra laudabilem ecclesiae consuetudinem rationabiliter comprobatam quam tamquam
sacrilegam damnabiliter reprobare conantur a capite incipiendo: hinc est quod hoc praesens Constantiense
concilium generale in spiritu sancto legitime congregatum adversus hunc errorem saluti fidelium providere
satagens matura plurium doctorum tam divini quam humani iuris deliberatione praehabita declarat decernit et
definit quod licet christus post coenam instituerit et suis apostolis ministraverit sub utraque specie panis et vini
9

