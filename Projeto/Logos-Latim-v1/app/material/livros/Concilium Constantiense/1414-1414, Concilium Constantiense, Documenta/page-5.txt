religionem christianam et fidem catholicam pertinaciter asseruit et dogmatizavit plures articulos quorum
quadragintaquinque huic paginae duximus inserendos qui sequuntur.
Substantia panis materialis et similiter substantia vini materialis manent in sacramento altaris.
Accidentia panis non manent sine subiecto in eodem sacramento.
Christus non est in eodem sacramento identice et realiter in propria persona corporali.
Si episcopus vel sacerdos est in peccato mortali non ordinat non conficit non consecrat nec baptizat.
Non est fondatum in evangelio quod christus missam ordinarit.
Deus debet obedire diabolo.
Si homo debite fuerit contritus omnis confessio exterior est sibi superflua et inutilis.
Si papa sit praescitus et malus et per consequens membrum diaboli non habet potestatem super fideles ab aliquo
sibi datam nisi forte a Caesare.
Post Urbanum vi non est aliquis recipiendus in papam sed vivendum est more Graecorum sub legibus propriis.
Contra scripturam sacram est quod viri ecclesiastici habeant possessiones.
Nullus praelatus debet aliquem excommunicare nisi prius sciat eum esse excommunicatum a deo: et qui sic
excommunicat fit haereticus ex hoc vel excommunicatus.
Praelatus excommunicans clericum qui appellavit ad regem vel ad concilium regni eo ipso traditor est regis et
regni.
Illi qui dimittunt praedicare sive verbum dei audire propter excommunicationem hominum sunt excommunicati
et in die iudicii traditores christi habebuntur.
Licet alicui diacono vel presbytero praedicare verbum dei absque auctoritate sedis apostolicae vel episcopi
catholici.
Nullus est dominus civilis nullus est praelatus nullus est episcopus dum est in peccato mortali.
Domini temporales possunt ad arbitrium suum auferre bona temporalia ab ecclesia possessionatis habitualiter
delinquentibus id est ex habitu non solo actu delinquentibus.
Populares possunt ad suum arbitrium dominos delinquentes corrigere.
Decimae sunt purae eleemosynae et parochiani possunt propter peccata suorum praelatorum ad libitum suum eas
auferre.
Speciales orationes applicatae uni personae per praelatos vel religiosos non plus prosunt eidem quam generales
caeteris paribus.
Conferens eleemosynam fratribus est excommunicatus eo facto.
5

