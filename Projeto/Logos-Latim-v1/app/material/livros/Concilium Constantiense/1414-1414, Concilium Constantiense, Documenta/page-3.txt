Qua causa examinata et approbata possint recedere cum licentia eius vel illorum qui habebit vel habebunt
auctoritatem: et tunc recedens teneatur dimittere potestatem suam aliis remanentibus sub poenis iuris et aliis per
hoc sacrum concilium indicendis et contra eos exsequendis.
In nomine sanctae et individuae trinitatis patris et filii et spiritus sancti Amen.
haec sancta synodus Constantiensis generale concilium faciens pro exstirpatione praesentis schismatis et unione
ac reformatione ecclesiae dei in capite et in membris fienda ad laudem omnipotentis dei in spiritu sancto legitime
congregata ad consequendum facilius securius uberius et liberius unionem et reformationem ecclesiae dei ordinat
diffinit statuit decernit et declarat ut sequitur.
Et primo quod ipsa synodus in spiritu sancto legitime congregata generale concilium faciens ecclesiam
catholicam militantem repraesentans potestatem a christo immediate habeat cui quilibet cuiuscumque status vel
dignitatis etiam si papalis exsistat obedire tenetur in his quae pertinent ad fidem et exstirpationem dicti
schismatis.
Item quod sanctissimus dominus noster papa Ioannes xxiii Romanam curiam et officia publica illius vel illorum
officiarios de hac civitate ad alium locum non mutet aut transferat seu personas dictorum officiorum ad
sequendum eum directe vel indirecte cogat sine deliberatione et consensu ipsius sanctae synodi et hoc quoad
illos officiarios vel illa officia per quorum absentiam concilium verisimiliter dissolveretur vel laederetur.
Et si contrarium fecisset seu faceret in futurum aut aliquos processus seu mandata contra dictos officiarios vel
alios quoscumque huic concilio adhaerentes etiam censuras ecclesiasticas aut alias poenas quascumque
continentes ut ipsum sequantur fulminasset fulminaret seu fulminaverit totum sit irritum et inane nec eisdem
processibus censuris et poenis tamquam irritis et inanibus quomodolibet obediendum fore et ea et eos irritat.
Quin immo dicti officiarii in dicta civitate Constantiensi suis officiis utantur et illa exerceant libere ut prius
quamdiu ipsa sancta synodus in eadem civitate celebrabitur.
Item quod omnes et singulae translationes praelatorum nec non privationes eorumdem aut aliorum
beneficiatorum quorumcumque commendarum ac donationum revocationes monitiones censurae ecclesiasticae
processus sententiae acta et gesta gerenda agenda et fienda per praefatum dominum nostrum ac suos officiarios
seu commissarios in laesionem concilii seu adhaerentium eidem a tempore sui recessus contra adhaerentes huic
sacro concilio vel exsistentes in eodem aut in ipsorum praeiudicium seu alicuius eorumdem quomodolibet ipsis
invitis facta vel fienda factae vel facti faciendae vel faciendi ipso iure sint nulla cassa irrita et inania cassae
irritae et inanes ac nullius roboris vel momenti et sua auctoritate cassat irritat et annullat.
[Item fuit declaratum et conclusum quod de qualibet natione eligantur tres qui cognoscant de causis recedere
volentium et poenis recedentium sine licentia infligendis].
Item quod pro bono unionis non creentur novi cardinales.
Et ne fraude vel dolo dicantur facti dudum cardinales aliqui declarat sacrum concilium pro non cardinalibus
haberi qui non erant cardinales publice reputati et tenti tempore recessus eiusdem domini nostri papae a civitate
Constantiensi.
In nomine sanctae et individuae trinitatis patris et filii et spiritus sancti Amen.
haec sancta synodus Constantiensis generale concilium faciens pro exstirpatione praesentis schismatis et unione
ac reformatione ecclesiae dei in capite et in membris fienda ad laudem omnipotentis dei in spiritu sancto legitime
congregata ad consequendum facilius securius uberius et liberius unionem ac reformationem ecclesiae dei
ordinat diffinit statuit decernit et declarat ut sequitur.
Et primo declarat quod ipsa in spiritu sancto legitime congregata generale concilium faciens et ecclesiam
catholicam militantem repraesentans potestatem a christo immediate habet cui quilibet cuiuscumque status vel
3

