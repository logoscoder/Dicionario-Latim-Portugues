Et illam fidem usque ad unum apicem immutilatam servare et usque ad animam et sanguinem confirmare
defensare et praedicare ritum que pariter sacramentorum ecclesiasticorum catholicae ecclesiae traditum
omnimode prosequi et observare.
Hanc autem professionem et confessionem meam per notarium scriniarium sanctae Romanae ecclesiae me
iubente scriptam propria manu subscripsi et tibi omnipotenti deo pura mente et devota conscientia super tali
altari N. sinceriter offero in praesentia talium ac talium.
Actum et cetera Cum ex praelatorum translationibus ecclesiae de quibus transferuntur plerumque gravibus in
spiritualibus et temporalibus subiaceant dispendiis et iacturis praelati quoque nonnumquam iura et libertates
ecclesiarum translationis formidine non adeo solerter ut alias prosequantur ac ad importunitatem quorumdam
quae sua et non quae Iesu christi sunt quaerentium Romanus pontifex forsan ut homo facti nescius in huiusmodi
circumveniatur ut alias leviter inclinetur: praesentibus statuimus et ordinamus invitorum episcoporum et
superiorum translationes absque magna et rationabili causa quae vocata parte cognita fuerit et decisa de consilio
sanctae Romanae ecclesiae cardinalium vel maioris partis et cum subscriptione eorumdem de cetero fieri non
debere.
Inferiores vero ut abbates alii que perpetuo beneficiati absque iusta et rationabili causa cognita immutari amoveri
seu privari non debeant.
Adiicientes quod in mutationibus abbatum subscriptio cardinalium interveniat sicut in episcopis est praemissum
salvis constitutionibus et privilegiis ecclesiarum et monasteriorum et ordinum quorumcumque.
Cum per papam facta reservatio et exactio et perceptio procurationum ordinariis et aliis inferioribus praelatis
debitarum ratione visitationis nec non et spoliorum decedentium praelatorum aliorum que clericorum gravia
ecclesiis monasteriis et aliis beneficiis ecclesiasticis que personis afferant detrimenta: praesenti declaramus
edicto rationi fore consentaneum ac reipublicae accomodum tales per papam reservationes ac per collectores et
alios auctoritate apostolica deputatos seu deputandos exactiones seu perceptiones de cetero nullo modo fieri seu
attentari: quin immo procurationes huiusmodi et quorumcumque praelatorum etiam cardinalium vel ipsius papae
familiarium vel officialium et aliorum quorumcumque clericorum in curia Romana vel extra ubicumque et
quandocumque decedentium spolia seu bona eorum mortis tempore reperta plane et libere pertineant illis et per
illos recipiantur quibus alias praefatis reservationibus mandatis et exactionibus cessantibus competerent ac
pertinere deberent.
Praelatis etiam inferioribus et aliis huiusmodi spoliorum exactiones praeter et contra iuris communis formam
fieri interdicimus constitutione tamen felicis recordationis Bonifacii papae VIII quae incipit praesenti super hoc
edita specialiter in suo robore duratura.
Sacrosancta synodus Constantiensis statuit et decernit quod futurus summus Romanus pontifex per dei gratiam
de proximo assumendus cum hoc sacro concilio vel deputandis per singulas nationes debeat reformare ecclesiam
in capite et curia Romana secundum aequitatem et bonum regimen ecclesiae antequam hoc concilium dissolvatur
super materiis articulorum alias per nationes in reformatoriis oblatorum qui sequuntur.
Primo de numero qualitate et natione dominorum cardinalium.
Item de reservationibus sedis apostolicae.
Item de annatis communibus servitiis et minutis.
Item de collationibus beneficiorum et gratiis exspectativis.
Item de causis in Romana curia tractandis vel non.
Item de appellationibus ad Romanam curiam.
25

