Super quibus et exsequendis et debite conservandis mandat praedicta sancta synodus ordinariis locorum
vigilanter intendere prout ad quemlibet pertinet secundum iura et canonicas sanctiones.
Quia vero libris praedictis diligenter examinatis per doctores et magistros universitatis studii Oxoniensis ultra
dictos quadragintaquinque articulos ducentos sexaginta extra pendentes collegerunt quorum aliqui cum
supradictis in sententia coincidunt licet non in eadem forma verborum: et sicut de aliis superius dictum est
quidam ipsorum erant et sunt haeretici quidam seditiosi quidam erronei alii temerarii nonnulli scandalosi alii
insani nec non omnes pene contra bonos mores et catholicam veritatem fuerunt propterea per dictam
universitatem scholastice et debite reprobati.
Haec igitur synodus sacrosancta cum deliberatione qua supra praedictos articulos et eorum quemlibet reprobat et
condemnat inhibens mandans et decernens prout de aliis xlv superius est expressum.
Eorumdem ducentorum sexaginta articulorum tenores duximus inferius inserendos.
Insuper quia auctoritate sive decreto Romani concilii mandato que ecclesiae et sedis apostolicae datis
dilationibus debitis processum fuit super condemnatione dicti Wicleff et suae memoriae edictis propositis
denunciationibus que ad vocandum eos qui eumdem sive eius memoriam defendere vellent si qui penitus
exsisterent nullus vero comparuit qui eumdem vel suam memoriam defensaret.
Examinatis insuper testibus super impoenitentia finali pertinacia que dicti Wicleff per commissarios deputatos
per dominum Ioannem papam modernum et hoc sacrum concilium servatis que servandis prout in tali negotio
postulat ordo iuris de eius impoenitentia ac finali pertinacia per evidentia signa testibus legitimis comprobata fuit
legitime facta fides.
Propterea instante procuratore fiscali edicto que proposito ad audiendam sententiam ad hunc diem haec sancta
synodus declarat definit et sententiat eumdem Ioannem Wicleff fuisse notorium haereticum pertinacem ac in
haeresi decessisse anathematizando ipsum pariter et suam memoriam condemnando.
Decernit que et ordinat corpus et eius ossa si ab aliis fidelium corporibus discerni possint exhumari et procul ab
ecclesiastica sepultura iactari secundum canonicas et legitimas sanctiones.
Sacrosancta generalis Constantiensis synodus ecclesiam catholicam repraesentans ad exstirpationem praesentis
schismatis et errorum ecclesiae que reformationem in capite et in membris faciendam in spiritu sancto legitime
congregata ad facilius celerius liberius et utilius unionem ecclesiae consequendam pronunciat decernit statuit et
ordinat quod si contingat sedem apostolicam quovis modo vacare in prima illius vacatione ad electionem futuri
summi pontificis nullo modo procedatur sine deliberatione et consensu huius sacri generalis concilii.
Et si contrarium fieret illud sit ipso facto auctoritate dicti sacri concilii irritum et inane.
Nullus que electum contra hoc decretum in papam recipiat nec illi ut papae quomodolibet adhaereat vel oboediat
sub poena fautoriae dicti schismatis et maledictionis aeternae: puniantur que hoc casu eligentes et electus si
consentiat ac illi adhaerentes poenis per hoc sacrum concilium ordinandis.
Suspendit que dicta sancta synodus pro bono unionis ecclesiae omnia iura positiva etiam in conciliis generalibus
edita et ipsorum statuta ordinationes consuetudines que et privilegia quibuscumque concessa et poenas contra
quoscumque editas in quantum effectum dicti decreti impedire possent quoquo modo.
In nomine sanctae et individuae trinitatis patris et filii et spiritus sancti Amen.
sacrosancta generalis Constantiensis synodus in spiritu sancto legitime congregata invocato christi nomine solum
deum prae oculis habens visis articulis in hac causa contra dominum Ioannem papam xxiii formatis et oblatis ac
probationibus eorumdem factis eiusdem submissione spontanea una cum toto processu huius causae habita
8

