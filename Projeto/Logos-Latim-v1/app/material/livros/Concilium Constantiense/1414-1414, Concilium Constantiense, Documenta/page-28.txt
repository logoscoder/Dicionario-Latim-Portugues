in quibus ordinarii consenserint et omnes exemptiones perpetuas per inferiores a papa factas sacro approbante
concilio revocamus etiam si super his lis pendeat indecisa ipsam penitus exstinguentes ecclesias monasteria et
alia loca praedicta in pristinam ordinariorum iurisdictionem reducimus.
Ceteris autem exemptionibus ante obitum dicti Gregorii habitis vel concessis nullum volumus per hoc
praeiudicium generari.
Insuper non intendimus exemptiones de cetero facere nisi causa cognita et vocatis quorum interest.
Martinus et cetera Uniones et incorporationes a tempore obitus Gregorii XI factas seu concessas cum certa
regula dari non possit ad querelas eorum quorum interest nisi fuerint impetrantes beneficia sic unita si non ex
rationabilibus causis et veris factae fuerint licet apostolicae sedis auctoritas intervenerit revocabimus iustitia
mediante.
Martinus et cetera Item fructus et proventus ecclesiarum monasteriorum beneficiorum vacationis tempore
obvenientes iuris et consuetudinis vel privilegii dispositioni relinquimus illos que nobis vel apostolicae camerae
prohibemus applicari.
Martinus et cetera Multae contra simoniacam pravitatem ab olim factae sunt constitutiones quibus morbus ille
non potuit exstirpari.
Nos volentes de cetero ut possumus attentius providere sacro approbante concilio declaramus quod ordinati
simoniace ab exsecutione suorum ordinum sint eo ipso suspensi.
Electiones autem postulationes confirmationes et quaevis provisiones simoniacae ecclesiarum monasteriorum
dignitatum personatuum officiorum et beneficiorum ecclesiasticorum quorumcumque deinceps factae nullae sint
ipso iure nullum que per illas ius cuiquam acquiratur nec promoti confirmati aut provisi faciant fructus suos sed
ad illorum restitutionem tamquam inique ablatorum percipientes teneantur.
Statuentes insuper quod dantes et recipientes eo ipso facto sententiam excommunicationis incurrant etiam si
pontificali aut cardinalatus praefulgeant dignitate.
Martinus et cetera Quoniam beneficia propter officia conceduntur reputamus absurdum ut qui beneficia obtinent
recusent aut negligant officium exercere.
Nos igitur sacro approbante concilio omnes dispensationes a quibuscumque pro romanis pontificibus se
gerentibus concessas quibuscumque electis confirmatis seu provisis ad ecclesias monasteria prioratus
conventuales decanatus archidiaconatus et alia quaecumque beneficia quibus certus ordo debitus est vel annexus
aut de illis ne munus consecrationis episcopi seu benedictiones abbatis aut ceteros debitos aut annexos ordines
suscipiant praeter illas quae secundum formam constitutionis Bonifacii VIII quae incipit cum ex eo factae sunt
revocamus.
Statuentes ut qui de praesenti illos vel illa obtinent infra sex menses a die publicationis huiusmodi constitutionis
nostrae et qui in posterum obtinebunt infra terminum iuris se faciant consecrari aut benedici sive ad alium
debitum ordinem promoveri.
Alioquin sint illi ipsis ecclesiis monasteriis dignitatibus personatibus officiis et beneficiis praedictis ipso iure
privati et aliis libere conferantur aut provideatur de illis ceteris constitutionibus circa hoc editis in suo robore
duraturis.
Martinus et cetera Praecipimus et mandamus iura quae prohibent inferioribus a papa decimas et alia onera
ecclesiis et personis ecclesiasticis imponi districtius observari.

28

