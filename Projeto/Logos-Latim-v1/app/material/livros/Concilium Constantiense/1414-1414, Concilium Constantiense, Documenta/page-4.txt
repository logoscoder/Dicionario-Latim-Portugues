dignitatis etiam si papalis exsistat obedire tenetur in his quae pertinent ad fidem et exstirpationem dicti
schismatis ac generalem reformationem dictae ecclesiae dei in capite et in membris.
Item declarat quod quicumque cuiuscumque conditionis status dignitatis etiam si papalis exsistat qui mandatis
statutis seu ordinationibus aut praeceptis huius sacrae synodi et cuiuscumque alterius concilii generalis legitime
congregati super praemissis seu ad ea pertinentibus factis vel faciendis obedire contumaciter contempserit nisi
resipuerit condignae poenitentiae subiiciatur et debite puniatur etiam ad alia iuris subsidia si opus fuerit
recurrendo.
Item diffinit et ordinat dicta sancta synodus quod dominus Ioannes papa xxiii Romanam curiam et officia publica
illius seu illorum officiarios de hac civitate Constantiensi ad alium locum non mutet aut transferat seu personas
dictorum officiariorum ad sequendum eum directe vel indirecte cogat sine deliberatione et consensu ipsius
sanctae synodi.
Et si contrarium fecisset aut faceret in futurum aut aliquos processus seu mandata contra dictos officiarios aut
alios quoscumque huic sacro concilio adhaerentes etiam censuras ecclesiasticas vel alias poenas quascumque
continentes ut ipsum sequantur fulminasset fulminaret seu fulminaverit totum sit irritum et inane nec eisdem
processibus censuris et poenis tamquam irritis et inanibus quomodolibet obediendum fore.
Quin immo dicti officiarii in dicta civitate Constantiensi suis officiis utantur et illa exerceant libere ut prius
quamdiu ipsa sancta synodus in eadem civitate celebrabitur.
Item ordinat et diffinit quod omnes et singulae translationes praelatorum nec non privationes eorundem aut
aliorum beneficiatorum officialium administratorum quarumcumque commendarum ac donationum revocationes
monitiones censurae ecclesiasticae processus sententiae et quaecumque acta gesta gerenda agenda aut fienda per
praefatum dominum Ioannem papam aut suos officiarios vel commissarios in laesionem dicti concilii seu
adhaerentium eidem a tempore inchoationis eiusdem concilii et contra adhaerentes huic sacro concilio vel
exsistentes in eodem aut in ipsorum seu alicuius eorumdem praeiudicium quomodolibet ipsis invitis facta seu
facienda factae aut facti faciendae vel faciendi auctoritate huius sacri concilii ipso facto sint nulla cassa irrita et
inania cassae irritae et inanes ac nullius roboris vel momenti et eadem auctoritate cassat irritat et annullat.
Item declarat quod dominus Ioannes papa xxiii et omnes praelati et alii ad hoc sacrum concilium vocati et alii in
eodem concilio exsistentes in plenaria libertate fuerunt et exsistunt ut visum est dicto sacro concilio nec ad
notitiam dictorum vocatorum seu dicti concilii contrarium deductum est et hoc testificatur dictum sacrum
concilium coram deo et hominibus.
Sacrosancta Constantiensis synodus generale concilium faciens et ecclesiam catholicam repraesentans ad
exstirpationem praesentis schismatis errorum que et haeresium sub eius umbra pullulantium eliminationem et
reformationem ecclesiae in spiritu sancto legitime congregata ad perpetuam rei memoriam.
Fidem catholicam sine qua ut ait apostolus impossibile est placere deo a falsis eiusdem fidei cultoribus immo
perversis impugnatoribus et superba curiositate intendentibus plus sapere quam oportet mundi gloriam
cupientibus oppugnatam saepius et contra illos per fideles ecclesiae milites spirituales opposito scuto fidei
defensatam fuisse sanctorum patrum scripturis atque gestis instruimur.
Haec quippe bellorum genera in bellis carnalibus Israelitici populi adversus gentes idololatras praesignata
fuerunt.
In his itaque spiritualibus bellis sancta ecclesia catholica in fidei veritate superni luminis radiis illustrata domino
providente et sanctorum patrocinio opem ferente semper immaculata permanens erroris tenebris velut hostibus
profligatis gloriosissime triumphavit.
Nostris vero temporibus vetus ille et invidus hostis nova certamina ut probati temporis huius manifesti fiant
suscitavit quorum dux et princeps exstitit quondam Ioannes Wicleff pseudochristianus: qui dum viveret adversus
4

