Christus sine talibus monstruosis capitibus per suos veraces discipulos sparsos per orbem terrarum melius suam
ecclesiam regularet.
Apostoli et fideles sacerdotes domini strenue in necessariis ad salutem regularunt ecclesiam antequam papae
officium foret introductum sic facerent deficiente per summe possibile papa usque ad diem iudicii.
Nullus est dominus civilis nullus est praelatus nullus est episcopus dum est in peccato mortali.
Praecipua sollicitudine volens haec sacrosancta synodus ad exstirpationem errorum et haeresium in diversis
mundi partibus invalescentium procedere sicut tenetur et ad hoc collecta est nuper accepit quod nonnullae
assertiones erroneae in fide et bonis moribus ac multipliciter scandalosae totius que reipublicae statum et
ordinem subvertere molientes dogmatizatae sunt inter quas haec assertio delata est: quilibet tyrannus potest et
debet licite et meritorie occidi per quemcumque vassalum suum vel subditum etiam per insidias et blanditias vel
adulationes non obstante quocumque praestito iuramento seu confoederatione facta cum eo non expectata
sententia vel mandato iudicis cuiuscumque.
Adversus hunc errorem satagens haec sancta synodus insurgere et ipsum funditus tollere praehabita deliberatione
matura declarat decernit et definit huiusmodi doctrinam erroneam esse in fide et in moribus ipsam que tamquam
haereticam scandalosam seditiosam et ad fraudes deceptiones mendacia proditiones periuria vias dantem
reprobat et condemnat.
Declarat insuper decernit et definit quod pertinaciter doctrinam hanc perniciosissimam asserentes sunt haeretici
et tamquam tales iuxta canonicas et legitimas sanctiones puniendi.
In nomine domini Amen.
christus deus et salvator noster vitis vera cuius pater agricola est discipulos ceteros que fideles suos in illis
instituens inquit: si quis in me non manserit mittetur foras sicut palmes et arescet.
Cuius summi doctoris et magistri doctrinam sequens et praecepta exsequens haec sancta synodus Constantiensis
in causa inquisitionis haereticae pravitatis per eamdem sanctam synodum mota fama publica referente et
clamorosa insinuatione ministrante contra magistrum Hieronymum dictum de Praga magistrum in artibus laicum
ex cuius causae actis et processibus constat eumdem Hieronymum tenuisse asseruisse et dogmatizasse nonnullos
articulos haereticos et erroneos dudum a sanctis patribus reprobatos quosdam vero blasphemos alios scandalosos
alios piarum aurium offensivos temerarios et seditiosos dudum per damnatae memoriae viros Ioannem Wicleff et
Ioannem Huss assertos praedicatos et dogmatizatos ac in nonnullis eorum libris et opusculis insertos.
Qui que articuli doctrina et libri praefatorum Ioannis Wicleff et Ioannis Huss ac Wicleff memoria denique Hussi
persona per eamdem sanctam synodum et eius sententiam de haeresi condemnati et damnatae fuerunt.
Quam que damnationis sententiam idem Hieronymus postmodum pendente huius inquisitionis causa in eadem
sancta synodo cognoscens et profitens veram catholicam et apostolicam fidem approbavit et eidem consensit:
anathematizavit que omnem haeresim praecipue eam de qua erat infamatus et se confitebatur infamatum et quam
praeteritis temporibus dogmatizaverunt et tenuerunt Ioannes Wicleff et Ioannes Huss in suis opusculis
sermonibus et libellis: et propter quam seu quas dicti Wicleff et Huss cum suis dogmatibus et erroribus ab eadem
sancta synodo damnati fuerant tamquam haeretici et eorum doctrina similiter damnata praemissorum que omnem
damnationem professus est et iuravit se in hac fidei veritate permansurum et si ipse aliquando quicquam contra
sentire vel praedicare praesumpserit canonum severitati subiacere et aeternae poenae voluit obligari.
Illam que suam professionem manu sua conscriptam eidem sanctae synodo obtulit atque dedit.
Post quas professionem et abiurationem multis transactis diebus sicut canis ad vomitum rediens ut virus
pestilentissimum quod in suo latebat pectore publice evomeret audientiam publicam sibi dari in eadem sancta
synodo postulavit.
20

