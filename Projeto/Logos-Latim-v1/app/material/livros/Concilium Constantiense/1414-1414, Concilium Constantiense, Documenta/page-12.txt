Fructus istius dementiae qua fingitur accidens sine subiecto foret blasphemare in deum scandalizare sanctos et
illudere ecclesiae per mendacia accidentis.
Definientes parvulos fidelium sine sacramentali baptismo decedentes non fore salvandos sunt in hoc stolidi et
praesumptuosi.
Levis et brevis confirmatio episcoporum cum additis ritibus tantum solemnizatis est ex motione diaboli
introducta ut populus in fide ecclesiae illudatur et episcoporum solemnitas aut necessitas plus credatur.
Quantum ad oleum quo episcopi ungunt pueros et peplum lineum quod complexum est capiti videtur quod sit
ritus levis infundabilis ex scriptura.
Et quod ista confirmatio introducta super apostolos blasphemat in deum.
Confessio vocalis facta sacerdoti introducta per Innocentium non est tam necessaria homini ut definit.
Quia si quis solum cogitatu verbo vel opere offenderet fratrem suum solo cogitatu verbo opere sufficit poenitere.
Grave est et infundabile presbyterum audire confessionem populi modo quo Latini utuntur.
In his verbis vos mundi estis sed non omnes posuit diabolus pedicam infidelium qua pedem caperet christiani.
Introduxit enim confessionem privatam et infundabilem.
Et postquam illa confessori nota fuit ut legem statuit quod non prodatur populo malitia sic confessi.
Coniectura probabilis est quod talis qui rite vivit est diaconus vel sacerdos.
Sicut enim coniicio quod iste est Ioannes sic probabili coniectura cognosco quod iste sancte vivendo constitutus
est a deo in tali officio sive statu.
Non ex testificatione hominis ordinantis sed ex iustificatione operis capienda est probabilis evidentia talis status.
Deus enim potest sine tali instrumento digno vel indigno personam aliam in tali statu constituere.
Nec est probabilior evidentia quam ex vita.
Ideo habita vita sancta et doctrina catholica satis est ecclesiae militanti.
Error in principio et fine.
Conversatio mala praelati subtrahit acceptationem ordinum et aliorum sacramentorum a subditis.
Qui tamen necessitate urgente possent hoc ab eis capere supplicando pie quod deus suppleat per ministros suos
diabolos opus vel finem officii ad quod iurant.
Antiqui ex cupiditate temporalium ex spe mutuorum iuvaminum aut ex causa excusandae libidinis licet
desperent de prole copulentur ad invicem nam vere matrimonialiter copulantur.
12

