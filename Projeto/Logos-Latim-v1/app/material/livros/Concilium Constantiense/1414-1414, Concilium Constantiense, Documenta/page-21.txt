Qua sibi concessa in eadem synodo publice congregata asseruit dixit et professus est in effectu quod praefatae
sententiae damnationis dictorum Wicleff et Ioannis Huss inique consenserat et illam sententiam approbando
mentitus fuerat.
Nec verebatur se confiteri mentitum: quin immo confessionem approbationem et professionem suas super
illorum damnatione revocabat nunc et in aeternum: asserens se in libris dictorum Wicleff et Ioannis Huss nullam
umquam haeresim vel errorem legisse licet ante sententiam fuerit professus et probatum sit evidenter ipsum
libros eorum diligenter studuisse legisse et dogmatizasse et in quibus constat plures errores et haereses contineri.
Verum idem Hieronymus de sacramento altaris et transubstantiatione panis in corpus christi professus est se
tenere et credere quod ecclesia credit et tenet dicens se plus credere Augustino et ceteris ecclesiae doctoribus
quam Wicleff et Huss.
Constat insuper ex praemissis eumdem Hieronymum praedictis Wicleff et Huss damnatis et eorum erroribus
adhaerere illorum que fautorem fuisse et esse: propter quae eadem sancta synodus eumdem Hieronymum
palmitem putridum aridum in vite non manentem foras mittendum decrevit et decernit: ipsum que haereticum et
in haeresim relapsum excommunicatum anathematizatum pronunciat declarat et damnat.
De vultu eius hoc iudicium prodeat qui sedet in throno et ex eius ore procedit gladius bis acutus cuius statera
iusta est et aequa sunt pondera qui venturus est iudicare vivos et mortuos domini nostri Iesu christi amen.
Iustus est dominus et iustitias dilexit aequitatem vidit vultus eius.
Vultus quidem domini super facientes mala ut perdat de terra memoriam eorum.
Pereat inquit sanctus propheta memoria illius qui non est recordatus facere misericordiam et qui persecutus est
hominem inopem et mendicum.
Quanto magis pereat illius qui omnes homines et ecclesiam universalem persecutus est et turbavit Petri de Luna
Benedicti XIII a nonnullis nuncupati memoria.
Qui quantum in ecclesiam dei et universum populum christianum peccaverit schisma et divisionem ecclesiae dei
fovens nutriens atque continuans: quantis quam que frequentibus devotis et humilibus regum principum et
praelatorum precibus exhortationibus et requisitionibus charitative iuxta doctrinam evangelicam admonitus fuerit
ut pacem daret ecclesiae et illius sanaret vulnera et eius partes divisas in unam compaginem et corpus unum
reficeret quemadmodum ipse iuraverat erat que et diu fuit in sua potestate: quos tamen charitative corripientes
nullatenus voluit exaudire quot sint postmodum testes adhibiti quibus etiam minime exauditis necesse fuit
secundum praedictam christi evangelicam doctrinam dicere ecclesiae quam quia etiam non audivit habendus sit
tamquam ethnicus et publicanus: capitula in causa inquisitionis fidei et schismatis coram praesenti sancta synodo
generali super praemissis et aliis contra eum edita ac illorum veritas et notorietas declaravit manifeste.
Super quibus rite et canonice processo ac omnibus rite actis ac diligenter inspectis habita que super ipsis
deliberatione matura eadem sancta generalis synodus universalem ecclesiam repraesentans in dicta inquisitionis
causa pro tribunali sedens pronunciat decernit et declarat per hanc definitivam sententiam in his scriptis eumdem
Petrum de Luna Benedictum XIII ut praemittitur nuncupatum fuisse et esse periurum universalis ecclesiae
scandalizatorem fautorem et nutritorem inveterati schismatis inveteratae scissurae et divisionis ecclesiae sanctae
dei pacis et unionis eiusdem ecclesiae impeditorem et turbatorem schismaticum et haereticum a fide devium et
articuli fidei unam sanctam catholicam ecclesiam violatorem pertinacem cum scandalo ecclesiae dei
incorrigibilem notorium et manifestum atque omni titulo gradu honore et dignitate se reddidisse indignum a deo
eiectum et praecisum et omni iure eidem in papatu et Romano pontifici ac Romanae ecclesiae quomodolibet
competente ipso iure privatum et ab ecclesia catholica tamquam membrum aridum praecisum.

21

