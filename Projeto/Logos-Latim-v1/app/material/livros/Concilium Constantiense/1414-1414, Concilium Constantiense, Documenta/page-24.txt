Quod si infra annum ante diem indicti concilii contingant supradicti casus videlicet quod plures se gerant pro
papa vel quod unus per metum seu per impressionem eligatur censeantur ipso iure tam gerentes se pro papa
quam electus per metum seu impressionem et cardinales ad dictum concilium provocati: teneantur que in ipso
concilio comparere personaliter causam exponere et iudicium concilii exspectare.
Sed si dictis casibus occurrentibus continget forte casus aliquis quo necessarium sit locum concilii mutare ut
obsidionis vel guerrae aut pestis aut similis teneantur nihilominus tam omnes supradicti quam omnes praelati
ceteri que qui ad concilium ire tenentur ad locum proximiorem ut praemittitur qui sit habilis ad concilium
convenire possit que maior pars praelatorum qui infra mensem ad locum certum declinaverint illum sibi et aliis
pro loco concilii deputare ad quem ceteri convenire teneantur ac si a principio fuisset deputatus.
Concilium autem ut praefertur convocatum et congregatum de huiusmodi schismatis causa cognoscens et in
contumacia electorum seu gerentium se pro papa vel cardinalium si forte venire neglexerint litem dirimat causam
que definiat et culpabiles in schismate procurando seu nutriendo vel in administrando aut oboediendo vel
administrantibus favendo seu contra interdictum superius eligendo vel calumniosos in allegando metum etiam
ultra praedictas poenas cuiuscumque status gradus seu praeeminentiae exsistant ecclesiasticae vel mundanae
personae sic puniat ut vindictae rigor transeat ceteris in exemplum.
Ut autem metus seu impressionis molestia in electione papae eo formidolosius evitetur quo toti christianitati
lamentabilius eorum incussio seu factio perpetratur: ultra praedicta specialiter duximus statuendum quod si quis
huiusmodi metum vel impressionem aut violentiam electoribus ipsis vel alicui eorum in electione papae intulerit
seu fecerit aut fieri procuraverit vel factum ratum habuerit aut in hoc consilium dederit vel favorem facientem ve
scienter receptaverit vel defensaverit aut negligens in exsecutione poenarum inferius memoratarum exstiterit
cuiuscumque status gradus aut praeeminentiae fuerit etiamsi imperiali regali pontificali aut alia quavis
ecclesiastica aut saeculari praefulgeat dignitate illas poenas ipso facto incurrat quae in constitutione felicis
recordationis Bonifacii papae VIII quae incipit felicis continentur illis que effectualiter puniatur.
Civitas vero etiam si quod absit urbs Romana fuerit seu alia quaevis universitas quae talia facienti auxilium vel
consilium dederit aut favorem vel infra mensem saltem taliter delinquentem prout tanti facinoris enormitas
exegerit et facultas ei affuerit non duxerit puniendum eo ipso subiaceat ecclesiastico interdicto.
Et nihilominus praeter dictam urbem pontificali ut supra fit mentio eo ipso sit dignitate privata non obstantibus
privilegiis quibuscumque.
Volumus insuper quod in fine cuiuslibet concilii generalis hoc decretum solemniter publicetur necnon
quandocumque et ubicumque Romani pontificis electio imminebit facienda ante ingressum conclavis legatur et
publice intimetur.
Quanto Romanus pontifex eminentiori inter mortales fungitur potestate tanto clarioribus ipsum decet fidei
vinculis et sacramentorum ecclesiasticorum observandis ritibus alligari.
Eapropter ut in futuro Romano pontifice in suae creationis primordiis singulari splendore luceat plena fides
statuimus et ordinamus quod deinceps quilibet in Romanum pontificem eligendus antequam sua electio
publicetur coram suis electoribus publice confessionem et professionem faciat infra scriptas: in nomine sanctae
et individuae trinitatis patris et filii et spiritus sancti Amen.
anno a nativitate domini millesimo et cetera Ego N. electus in papam omnipotenti deo cuius ecclesiam suo
praesidio regendam suscipio et beato Petro apostolorum principi corde et ore confiteor et profiteor quamdiu in
hac fragili vita constitutus fuero me firmiter credere et tenere fidem catholicam secundum traditiones
apostolorum generalium conciliorum et aliorum sanctorum patrum maxime autem sacrorum octo conciliorum
universalium videlicet primi nicaeni Secundi Constantinopolitani tertii Ephesini quarti Chalcedonensis quinti et
sexti item Constantinopolitani septimi item Nicaeni octavi quoque Constantinopolitani nec non Lateranensis
Lugdunensis et Viennensis generalium etiam conciliorum.
24

