Augustinus Benedictus Bernardus damnati sunt nisi poenituerint de hoc quod habuerunt possessiones et
instituerunt et intraverunt religiones et sic a papa usque ad infimum religiosum omnes sunt haeretici.
Omnes religiones indifferenter introductae sunt a diabolo.
Idem que Ioannes Wicleff libros dialogum et trialogum per ipsum nominatos et plures alios tractatus volumina et
opuscula composuit in quibus praescriptos et plures alios damnabiles inseruit et dogmatizavit articulos.
Quos libros ad sui perversi dogmatis publicationem publice legendos exposuit ex quibus insuper multa scandala
damna animarum que pericula in diversis regionibus praesertim Angliae et Bohemiae regnis secuta sunt.
Adversus quos articulos atque libros in dei virtute exsurgentes magistri et doctores universitatum et studiorum
Oxoniensis et Pragensis articulos praedictos scholastice diu post reprobaverunt.
Reverendissimi insuper patres archiepiscopi et episcopi pro tempore Cantuariensis et Eboracensis sedis
apostolicae legati in Angliae et Pragensis in Bohemiae regnis condemnarunt.
Libros etiam eiusdem Ioannis Wicleff comburendos fore dictus archiepiscopus Pragensis sedis apostolicae
commissarius in hac parte sententialiter iudicavit et eorum qui superessent prohibuit lectionem.
Rursus his ad notitiam sedis apostolicae et generalis concilii deductis Romanus pontifex in concilio Romano
ultimo celebrato dictos libros tractatus et opuscula condemnavit iubens illos publice concremari districtius
inhibendo ne quis christi nomine insignitus auderet aliquem vel aliquos seu aliqua ex dictis libellis voluminibus
et tractatibus ac opusculis legere exponere vel tenere aut illis quomodolibet uti vel illos nisi in ipsorum
reprobationem allegare publice vel occulte.
Et ut de medio ecclesiae illa periculosa spurcissima que doctrina eliminaretur iussit omnes per locorum
ordinarios libros tractatus volumina et opuscula huiusmodi auctoritate apostolica per censuram ecclesiasticam
etiam si opus esset cum adiectione quod contra non parentes procederetur tanquam contra fautores haeresis
diligenter inquiri et repertos ac reperta ignibus publice concremari.
Haec autem sancta synodus praefatos articulos quadragintaquinque examinari fecit et saepius recenseri per plures
reverendissimos patres ecclesiae Romanae cardinales episcopos abbates magistros in theologia doctores iuris
utriusque et plures notabiles in multitudine copiosa.
Quibus articulis examinatis fuit repertum prout in veritate est aliquos et plures ex ipsis fuisse et esse notorios
haereticos et a sanctis patribus dudum reprobatos alios non catholicos sed erroneos alios scandalosos et
blasphemos quosdam piarum aurium offensivos nonnullos eorum temerarios et seditiosos.
Compertum est etiam libros eius plures alios articulos continere similium qualitatum doctrinam que in dei
ecclesia vesanam et fidei ac moribus inimicam inducere.
Propterea in nomine domini nostri Iesu christi haec sancta synodus sententias praedictorum archiepiscoporum ac
concilii Romani ratificans et approbans praedictos articulos et eorum quemlibet libros eiusdem dialogum et
trialogum per eumdem Ioannem Wicleff nominatos et alios eiusdem auctoris libros volumina tractatus et
opuscula quocumque nomine censeantur quos hic haberi vult pro sufficienter expressis hoc perpetuo decreto
reprobat et condemnat eorumdem librorum et cuiuslibet ipsorum lectionem doctrinam expositionem et
allegationem nisi ad eorum reprobationem omnibus christi fidelibus prohibendo: inhibens omnibus et singulis
catholicis sub anathematis interminatione ne de cetero dictos articulos aut ipsorum aliquem audeat publice
praedicare dogmatizare vel tenere sive libros ipsos docere approbare et tenere vel quomodolibet nisi ad eorum
reprobationem ut dictum est allegare: iubens illos libros et tractatus volumina et opuscula praelibata publice
concremari prout decretum fuerat in synodo romana sicut superius est expressum.
7

