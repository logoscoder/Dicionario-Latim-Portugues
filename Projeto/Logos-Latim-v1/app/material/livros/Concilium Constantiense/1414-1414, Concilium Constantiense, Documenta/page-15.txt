Subtrahat populus decimas oblationes et alias privatas eleemosynas ab indignis antichristi discipulis cum hoc
facere debeat de lege dei.
Nec est timenda sed gaudenter acceptanda maledictio vel censura quam inferunt discipuli antichristi.
Dominus papa episcopi omnes religiosi vel puri clerici titulo perpetuae possessionis dotati debent renunciare illis
in manibus brachii saecularis.
Quod si pertinaciter noluerint per saeculares dominos debent cogi.
Non est maior haereticus vel antichristus quam ille clericus qui docet quod licitum est sacerdotibus et levitis legis
gratiae dotari in possessionibus temporalibus et si sunt aliqui haeretici vel blasphemi sunt illi clerici qui hoc
docent.
Non solum possunt domini temporales auferre bona fortunae ab ecclesia habitualiter delinquente nec solum hoc
eis licet sed debent hoc facere sub poena damnationis aeternae.
Deus non approbat quemquam damnari civiliter vel civiliter iudicari.
Si fiat obiectio contra impugnantes dotationem ecclesiae de Benedicto Gregorio et Bernardo qui pauca
temporalia in pauperie possidebant dicitur quod illi finaliter poenitebant.
Si iterum obiicias quod fingo sanctos istos de ista declinatione a lege domini finaliter poenitere doce tu quod sint
sancti et ego docebo quod finaliter poenitebant.
Si scripturae sacrae et rationi debemus credere patet quod discipuli christi non habent potestatem coacte exigendi
temporalia per censuras sed hoc tentantes sunt filii Heli filii Belial.
Quaelibet essentia habet unum suppositum secundum quod producitur aliud suppositum par priori.
Et ista est actio immanens perfectissima possibilis naturae.
Quaelibet essentia sive corporea sive incorporea est communis tribus suppositis et omnibus illis insunt
communiter proprietates accidentia et operationes.
Deus nihil potest annihilare nec mundum maiorare vel minorare sed animas usque ad certum numerum creare et
non ultra.
Impossibile est duas substantias corporeas coextendi unam continue quiescentem localiter et aliam corpus christi
quiescens continue penetrantem.
Linea aliqua mathematica continua componitur ex duobus tribus vel quatuor punctis immediatis aut solum ex
punctis simpliciter finitis vel tempus est fuit vel erit compositum ex instantibus immediatis.
Item non est possibile quod tempus et linea si sint taliter componantur.
Prima pars est error in philosophia sed ultima errat circa divinam potentiam.
Imaginandum est unam substantiam corpoream in principio suo ductam esse ex indivisibilibus compositam et
occupare omnem locum possibilem.
15

