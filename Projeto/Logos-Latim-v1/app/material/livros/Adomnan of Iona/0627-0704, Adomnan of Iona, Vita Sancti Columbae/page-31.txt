ALIO in tempore, cum sanctus vir in Hinba commanerat insula, gratia sancti spiraminis super eum abunde et
incomparabiliter effusa, per triduum mirabiliter mansit, ita ut per tres dies totidemque noctes, intra obseratam et
repletam coelesti claritudine domum manens, nullem ad se accedere permitteret, neque manducans neque bibens.
De qua videlicet domo, immensae claritatis radii, per rimulas valvarum, et clavium foramina, erumpentes, noctu
visebantur. Carmina quoque quaedam spiritalia et ante inaudita decantari ab eo audiebantur. Sed et multa
quaedam, ut ipse post coram paucis admodum professus est, occulta ab exordio mundi arcana aperte manifestata
videbat: Scripturarum quoque sacrarum obscura quaeque et difficillima, plana, et luce clarius aperta, mundissimi
cordis oculis patebant. Baitheneumque alumnum non adesse querebatur; qui si forte adesset illo in triduo, vel de
praeteritis vel de futuris deinceps saeculis ab ore viri beati quaedam plurima, ab aliis ignorata hominibus,
mysteria describeret; aliquantas quoque sacrorum explanationes voluminum. Qui tamen Baitheneus, in Egea
insula venti contrarietate detentus, usquequo illi trinales illius incomparabilis et honorificae visitationis dies, et
totidem noctes, terminarentur, adesse non potuit.
De angelicae lucis claritudine, quam Virgnous, bonae indolis juvenis, qui post, deo auctore, huic praefuit
ecclesiae, cui ego, indignus licet, deservio, super sanctum Columbam in ecclesia, fratribus hiemali nocte in
cubiculis quiescentibus, descendere viderat
QUADAM hyemali nocte, supra memoratus Virgnous, in Dei amore fervens, ecclesiam, orationis studio, aliis
quiescentibus, solus intrat: ibidemque in quadam exedra, quae oratorii adhaerebat parieti, devotus orabat. Et post
aliquantum quasi horae intervallum unius, vir venerandus Columba eandem sacram ingreditur domum, simulque
cum eo aurea lux, de summa coeli altitudine descendens, totum illud ecclesiae spatium replens. Sed et illius
exedriolae separatum conclave, ubi se Virgnous, in quantum potuit, latitare conabatur, ejusdem coelestis claritas
luminis, per interiorem illius cubiculi januam, quae ex minori patebat parte, erumpens, non sine aliquo
formidabili repleverat terrore. Et sicut nullus aesteum et meridianum solem rectis et irreverberatis potest intueri
oculis, sic et illam coelestem claritudinem ille Virgnous, qui viderat, sustinere nullo poterat modo; quia valde
oculorum reverberabat aciem illa luminosa et incomparabilis effusio. Quo fulminali et il formidabili splendore
viso, in tantum idem supra memoratus frater exterritus erat, ut nulla in eo virtus remaneret. Sanctus vero
Columba, post non prolixam orationem, egreditur ecclesiam. Virgnoumque valde timoratum ad se crastina
advocat die, hisque brevibus compellat consolatoriis verbis, ‘Bene, O filiole, ingeminans, hac praeterita nocte in
conspectu Dei placuisti, oculos ad terram deprimendo, claritatis timore perterritus ejus; nam, si non ita fecisses,
illa inaestimabili obcaecarentur tui luce visa oculi. Sed hoc non negligenter observare debebis, ut talem hanc
lucis manifestationem nemini unquam in mea denudes vita.’
Haec itaque praedicabilis et admirabilis res, post beati viri transitum, multis, eodem Virgnouo narrante, innotuit.
Cujus scilicet Virgnoui sororis filius Commanus, honorabilis presbyter, mihi Adamnano de hac supra visione
caraxata aliquando, sub testificatione, enarraverat. Qui etiam enarratam ab ore ipsius Virgnoui, abbatis, et
avunculi sui, ab eo in quantum potuit visam, audierat.
De alia prope simili celsae claritudinis visione
ALIA itidem nocte, quidam de fratribus, Colgius nomine, filius Aido Draigniche, de Nepotibus Fechreg, cujus in
primo fecimus mentionem, casu ad januam ecclesiae, aliis dormientibus, devenit, ibidemque aliquamdiu stans
orabat. Tum proinde subito totam videt ecclesiam coelesti luce repleri: quae scilicet fulguralis lux dicto citius ab
ejus recessit oculis. Sanctum vero Columbam hora eadem intra ecclesiam orantem ignorabat. Postque talem
subitam luminis apparitionem, valde pertimescens, domum revertitur. Postera die Sanctus, illum advocans,
asperius objurgavit, inquiens, ‘De cetero praecavere debes, fili, ne, quasi explorator, coeleste lumen, quod tibi
non est donatum, inspicere coneris, quia te effugiet; et ne alicui in meis diebus quod vidisti enarres.’
De alia parili divinae lucis apparitione
ALIO itidem in tempore, vir beatus cuidam suo sapientiam discenti alumno, nomine Berchano, cujus
cognomentum Mesloen, non mediocriter quadam denunciavit die, inquiens, ‘Caveto, fili, ne hac sequenti nocte,
juxta tuam semper consuetudinem, ad meum appropinques hospitiolum.’ Qui haec audiens, contra interdictum,
ad domum beati viri, in noctis silentio, aliis quiescentibus, accessit, callideque explorans, oculos e regione ad
clavium foramina posuit, aestimans scilicet, ut res probavit, aliquam intus coelestem visionem Sancto
manifestari. Nam eadem hora beati viri illud hospitiolum coelestis splendore claritudinis erat repletum: quam
non sustinens intueri, transgressor juvenis illico aufugit. Quem die crastina, Sanctus seorsum ducens, cum magna
severitate objurgans, haec ad cum profatur verba, dicens, ‘Hac in nocte, fili, coram Deo peccasti, nam tuae
infitialis explorationem calliditatis a Spiritu Sancto celari vel abscondi posso inaniter putasti. Nonne ad mei
ostium hospitioli te illa in hora appropinquantem et inde redeuntem vidi? et nisi ego eodem momento pro te
orarem, ibidem ante januam, aut cadens morereris, aut tui de suis foraminibus oculi eruerentur. Sed tibi hac vice
propter me Dominus pepercit. Et hoc scito, quod in tua Hibernili patria luxuriose vivens, exprobrationem facies
tua omnibus patietur diebus vitae tuae. Hoc tamen a Domino orans impetravi, ut quia noster sis alumnus,
31

