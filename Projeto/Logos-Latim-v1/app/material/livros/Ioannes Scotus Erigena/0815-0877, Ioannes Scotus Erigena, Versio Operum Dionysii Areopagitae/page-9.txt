medios ipsos annuntiatur Joseph a patre disposita filii ad Aegyptum recessio, et iterum ad Judaeam ex Aegypto
transductio. Et per angelos ipsum videmus sub paternis legislationibus ordinatum. Insto enim dicere ut scienti
nostris sacerdotalibus traditionibus expressa, et de angelo ipsum Jesum confortante; aut quia et ipse Jesus per
nostram salutarem beneficientiam et manifestatoriam veniens ordinationem, angelus magni consilii appellatur.
Etenim, ut ipse angelus praedictus ait, quaecunque audivit a Patre, annuntiavit nobis.
CAPITULUM V. Quare omnes caelestes essentiae communiter angeli dicuntur.
Haec quidem est, quantum ad nos, causa angelicae in eloquiis cognominationis. Scrutari autem, ut aestimo,
oportet, ob quam causam theologi omnes quidem simul caelestes essentias angelos vocant: ad manifestationem
autem venientes supermundalium ipsarum dispositionum, ordinem angelicum specialiter nominant, completive
terminantem divinas et caelestes res: ante ipsum vero superposite archangelicos ordinant ornatus, principesque et
potestates et virtutes, et quascunque his superfirmatas essentias eloquiorum cognoscunt manifestatoriae
traditionis. Dicimus autem, quia per omnem sanctam dispositionem excellentes quidem ordines habent et
inferiorum dispositionum illuminationes et virtutes, non autem participantes se excellentium sunt ultimi. Ergo
sanctissimos excellentissimarum essentiarum ordines et angelos vocant theologi; etenim sunt manifestatores et
ipsi thearchicae illuminationis. Ordinem vero extremum animorum caelestium non habent rationem archas aut
thronos, aut seraphim nominare. Neque enim est in participatione excellentissimarum virtutum: sed sicut ipse
nostros divinos summos sacerdotes reducit ad cognitos ei divinitatis fulgores, sic et ante se essentiarum adhuc
immundae virtutes reducunt, et ad divinum sunt consummantis angelicas Ierarchias dispositionis. Nisi quidem
quis et hoc dixerit, communes ergo esse omnes angelicas nominationes, secundum omnium virtutum caelestium
in deiforme et ex Deo datum lumen subjectionem et supereminentem communicationem. Sed ut magis a nobis
ratio dijudicata sit, considerabimus sacre in eloquiis expressas sanctas et decoras proprietates uniuscujusque
caelestis dispositionis.
CAPITULUM VI. Quae prima caelestium essentiarum dispositio, quae media, quae ultima.
Quanti quidem sunt et quales supercaelestium essentiarum ornatus, et quomodo secundum eos Ierarchiae
perficiuntur, solam diligenter scire dico contemplativam eorum teletarchiam; adhuc et eos non cognoscere
proprias virtutes et illuminationes, et suam sacram et superornatam ordinationem. Impossibile enim, nos scire
supercaelestium animorum mysteria, et sanctissimas eorum perfectiones, nisi ibi dixerit quis, quaecunque per eos
nos tanquam propria bene scientes Divinitas mysteria docuit. Non ergo nos quidem nihil proprio motu dicimus.
Quaecunque autem angelicarum speculationum a sanctis theologis contemplata sunt, haec docentes nos, quantum
potentes sumus, exponemus. Omnes theologia caelestes essentias novem vocavit manifestativis
cognominationibus. Quas divinus noster sanctus perfector in tres segregat ternas dispositiones. Et primam
quidem esse dicit circa Deum existentem semper, et attente ipsi et ante alias immediate uniri traditam.
Sanctissimos enim Thronos et oculosos et pennosos ordines, Cherubim Hebraeorum voce et Seraphim
nominatos, secundum omnibus superpositam propinquitatem, circa Deum immediate collocari ait tradere
divinorum eloquiorum manifestationem. Trinum ergo hunc ornatum, quasi unam et aeque ordinatam, et vere
primam Ierarchiam, communis noster dixit dux: qua non est alia deiformior, et per se praeoperantibus Divinitatis
illuminationibus immediate intentior. Secundam vero esse ait ex Potestatibus et Dominationibus et Virtutibus
completam. Et ternarum novissime caelestium Ierarchiarum, angelorum et archangelorum et principatuum
dispositionem.
CAPITULUM VII. De Seraphim et Cherubim et Thronis et de prima eorum Ierarchia.
Hunc nos recepturi sanctarum Ierarchiarum ordinem dicimus, quia omnes caelestium intellectuum
cognominationes declarationem habent uniuscujusque deiformis proprietatis. Et quidem sanctam Seraphim
nominationem, qui Hebraeorum sunt scientes, aut incendentes manifestavere, aut calefacientes; eam vero
Cherubim multitudinem scientiae, aut fusionem sapientiae. Pulchre igitur prima caelestium Ierarchiarum ab
excellentissimis essentiis sanctificatur, ordinem habens omnibus altiorem, hoc est, circa Deum immediate
collocari, et primo operantes theophanias et perfectiones in eam tanquam proximam principalius deferri.
Calefacientes ergo nominantur et Throni, et fusio sapientiae, manifestativo deiformium suarum habitudinum
nomine. Mobile enim semper eorum circa divina, et incessabile, et calidum, et acutum, et superfervidum intentae
et non indigentis et inflexibilis semper motionis, et superpositorum reductive et active assimilativum, tanquam
recaleficans illa et resuscitans in similem calorem, et igneum caelitus et holocauste purgativum, et
incircumvelatum et inextinguibile, habens sicsic semper luciformem et illuminativam proprietatem, omnis
tenebrosae obscurationis persecutricem et manifestatricem, Seraphim nominationem aut manifestationem docet.
Ipsa vero Cherubim cognoscibile eorum et deividum, et altissimae luminum dationis acceptivum, et
9

