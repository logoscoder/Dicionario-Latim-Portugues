quod secundum numerum est antiquius, habente, quoniam unitas, et quae sunt circa unitatem, in multum
progredientium numerorum antiquior. Oportet autem, ut arbitror, temporis, et aeterni naturam ex eloquiis scire.
Etenim non quae sunt omnino et absolute ingenita et vere aeterna, ubique aiunt aeterna, et incorruptibilia, et
immortalia, et immobilia, et existentia similiter, quomodo existentia dicta sunt: Elevamini portae aeternales, et
similia. Saepe autem et antiquissima aeterni cognominatione characterizant, et totum verum est, quando
secundum nos temporis statum aeternum appellant, quantum proprietas aeterni est antiquum et immutabile et
universale esse metiendo. Tempus autem vocant in generatione et corruptione et mutabilitate, et aliud aliter
habens. Proinde et nos hic secundum tempus terminandos aeterni participationem theologia dicit, cum
incorruptibile et semper sicsic habens, aeternum intelligimus. Eloquiis vero est, quando et in temporibus
aeternum glorificatur, et aeternum tempus, et si magis in ipsis quidem et potentius existentia aeterna, et quae in
generatione sunt, tempore dicta et declarata sunt. Oportet itaque non simpliciter coaeterna Deo, qui est ante
aeternum, aestimari, quae aeterna dicta sunt. Pretiosissima autem eloquia inconversibilia sequentes, aeterna
quidem et temporalia, secundum cognitos ipsos ad obaudiendum modos, media vero existentium et factorum
quaecunque, alibi quidem aeternum, alibi vero tempus participant. Deum ast et ut aeternum, et ut tempus laudare,
ut temporis totius et aeterni causalem, et antiquum dierum, ut ante tempus, et plusquam tempus, et moventem
spatia temporum et tempora, et iterum ante aeterna subsistentem, quantum et ante aeternum est, et plusquam
aeternum, et regnum ejus regnum omnium seculorum.
CAPITULUM XI. De pace, et quid vult sibi hoc per seipsum esse, quae per seipsam vita, quae per seipsam
virtus, et quae sic dicta.
Age nunc divinam et archisynagogam pacem laudibus pacificis favorabimus. Ipsa est enim omnium adunatrix, et
omnium consensus, et connaturalitatis genitrix et operatrix. Proinde et omnia ipsam appetunt, partibilem eorum
multitudinem convertentem in totam unitatem, et civile universitatis bellum adunantem in aequiformem
cohabitationem. Participatione divinae pacis primores congregatarum virtutum ipsae, et ad seipsas, et ad se
invicem uniuntur, et ad unam omnium pacem pristinam, et quae sibi subjecta uniunt, ipsaque ad seipsa, et ad se
invicem, et ad unum et perfectum omnium pacis principium et causam: quae impartibiliter superfirmata totis,
velut quibusdam claustris divisorum convenientium omnia terminat, et consummat, et tutificat, et non sinit
separata fundi ad multum et infinitum, inordinata, et incollocata, deserta Deo facta, et sua unitate exeuntia, et
inter se invicem turbulentissime confusa. De hac igitur quia est divina pace et silentio, quod sacer Justus
ajfqegxivan vocat, et in omnem cognitam processionem, immobilitatem, ut et silet, et silentium ducit, et ut in
seipsa, et intra seipsam est, et ad seipsam totam tota superunitur, et neque in seipsam intrans, et multiplicans
seipsam, deserit suam unitatem, sed et provenit in omnia, intus ibi manens per excellentiam omnia superantis
unitatis. Neque dicere, neque intelligere cuidam existentium est fas, neque possibile, sed, ut ineffabile et idipsum
et incognoscibile in ipsam reponentes, tanquam omnium existentem summitatem, intellectas ejus et dictas
participationes, et hoc, ut possibile viris et nobis a multis optimis relictis superspeculabimur. Et primum quidem
hoc dicendum, quia per seipsam pacis, et totius, et per unumquodque, est substantia, et quia omnia ad se invicem
contemperat per inconfusam eorum unitatem, per quam inseparabiliter unita, et indistanter aeque perfecta,
secundum propriam singula speciem statuit, non superobscurata per mixturam ad opposita quidquam obcaecant
unitricis diligentiae et puritatis. Unam igitur quandam et simplam pacificae unitatis contemplabimur naturam,
copulantem omnes sibi, et sibimetipsis, et invicem, et salvantem omnia in inconfusa omnium continentia, et
conspicua, et contemperata. Per quam divini animi intellecti intellectibus suis uniuntur, et intelligentibus, et
iterum in incognitum ascendunt super animum collocatorum contactum. Per quam animae largissimas suas
rationes intelligentes, et ad unam intellectualem congregatae puritatem, progrediuntur proprie sibimet via et
ordine per immaterialem et impartibilem intelligentiam in unitatem super intellectum. Per quam una et
insolubilis omnium complicatio secundum divinam ejus harmoniam constituitur, et compaginatur consonantia
perfecta, et consensus, et congerminatio congregans inconfuse, inseparabiliterque confusa. Pervenit enim
perfectissimae pacis universitas in omnia existentia, secundum simplicissimum ejus et clarum unificae virtutis
adventum, unificans omnia, et conjungens summa per media summis, per unam connaturalem conjugata
amicitiam, et perfrui se donans etiam novissimis universitatis extremitatibus, et omnia cognata faciens unitatibus
naturalibus, immutabilibus societatibus, adunationibus, congregationibus, inseparabiliter scilicet divina pace
stante, et ab uno omnia ostendente, et per omnia veniens, et propria naturali et immutabili societate veniens.
Provenit enim in omnia, et tradit omnibus proprie ipsis ex seipsa supermanans magnitudo pacificae generationis,
et manet per excellentiam unitatis tota ad totam, et per totam seipsam superunitam. Quomodo autem, dixerit
quis, appetunt omnia pacem? Multa enim alteritate et discretione gaudent, et nunquam aliquando habentem silere
voluerint. Et si quidem alteritatem et discretionem, qui haec dicit, ait uniuscujusque existentium proprietatem, et
quia hanc existentium nullum ον, quod quidem est, velit aliquando perdere, non fortassis neque nos ad hoc
62

