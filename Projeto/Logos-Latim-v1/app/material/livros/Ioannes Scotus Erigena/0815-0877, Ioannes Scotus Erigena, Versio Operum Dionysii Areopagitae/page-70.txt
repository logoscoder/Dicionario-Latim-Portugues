humanitus segregamus. Neque enim homo tantum, neque superessentialis sit homo tantum, sed homo vere,
differenter humanus, super homines, et secundum homines, ex hominibus ex essentia superessentialis
essentiatus. Est autem nihil minus superessentialitatis superplenitudo semper superessentialis. Itaque tali
magnitudine et in essentiam vere veniens, et super essentiam essentiatus est, et super hominem operatur quae
sunt hominis. Et declarat virgo supernaturaliter parturiens, et aqua instabilis, materialium et terrenorum pedum
sustinens gravitatem, et non imaginatam, sed supernaturali virtute ad insolubile constitutam. Quid si quis cetera
plurima existentia pertranseat, per quae divinitus videns super animum cognoscet, et in humanitate Jesu
intentiones virtutem supereminentis depulsionis habentes? Etenim ut colligentes dicamus, neque homo erat, non
ut non homine, sed ut ex hominibus hominum επεκείνα, et super hominem vere homo factus. Et ceterum non
secundum Deum divina operatus est, neque humana secundum hominem, sed humanato Deo novam quandam
deihumanam operationem nobis conversatus est.
V. Dorotheo ministro.
Divina caligo est inaccessibile lumen, in quo habitare Deus dicitur, et invisibili existente, propter
supereminentem claritatem, et inaccessibili eodem per superexcellentiam superessentialis luminum manationis.
In hoc fit omnis Deum scire et videre dignus, eo non videndo neque cognoscendo, vere in quo super visionem et
cognitionem factus, hoc ipsum cognoscens, quia super omnia est sensibilia et intelligibilia, et prophetice videns:
Mirabilis facta est scientia tua ex me, confortata est, et non potero ad eam. Sic ergo divinus Paulus cognovisse
Deum dicitur, cognoscens eum super omnem existentem intellectum et scientiam. Propter quod et investigabiles
esse vias ejus ait, et inscrutabilia judicia ejus, et inenarrabiles donationes ejus, et pacem ejus superantem omnem
intellectum, sic inveniens super omnia, et hoc super intelligentiam cogno scens, quia omnium est επεκείνα,
omnium causalis ens.
VI. Sosipatro sacerdoti.
Noli hoc aestimare victoriam, sacer Sosipater, in religionem aut gloriam injuriam facere noli optimam
manifestam. Neque enim oportet judicatam eam redarguas, jam Sosipatri bona. Possibile enim et te et alios
multos falsis et manifestis unum ον et occultum verum latere. Neque enim si quid non rubeum, jam album, si
quis non equus, ex necessitate homo. Sic autem facies, mihi credens, dimittes quidem hoc secundum alios dicere,
pro veritate autem vere dices, sic omni modo esse irreprehensibilia quae dicta sunt.
VII. Polycarpo summo sacerdoti.
Ego quidem nescio ad Graecos aut alteros dicens, sufficere arbitrans optimis viris, si verum ab ipso in seipso
potuerint et cognoscere et dicere, an vere habet. Hoc enim, quodcunque est juxta legem veritatis, recte ostenso et
puro stante, omne aliter habens, et veritatem affectans, redarguetur, et alterum ον vere ontis, et dissimile, et
opinabile illud magis quam ον. Superfluum igitur est, veritatis manifestatorem ad hos aut illos dimicare. Dicit
enim unusquisque habere numisma regale, et utique habet quandam puri cujusdam, ejus vere fallacem umbram.
Et si hunc redarguas, alter et iterum alter de eodem contendit. Eodem autem vere posito recte ratione, et ab aliis
omnibus selecto ridente, omne quod non sic per omnia habens, idipsum ex seipso irreprehensibili statu vere vero
expellitur. Hoc igitur, ut arbitror, bene cognoscens, non acceleravi ad Graecos aut alteros dicere: sed idoneum
mihi et hoc Deus det, de veritate scire primum, deinde scientem ut oportet dicere. Ubi autem inquis, maledicere
mihi sophistam Apollophanem, et paternam sententiam revocando, tanquam Graecorum in Graecos non sancte
utenti. Et quidem ad ipsum nos erat verius dicere, quomodo Graeci divinis non sancte in divina utuntur, per
sapientiam Dei divinum expellere tentantes cultum. Et sic multam ego quidem dico gloriam quibusdam
poetarum, materialiter et passibiliter remanentium, et creaturae contra Creatorem servientium. Sed et ipse
Apollophanes non sancte divinis in divina utitur. Ea enim existentium scientia, bene dicta ab ipsius philosophia,
et a divino Paulo sapientia Dei vocata, et ad causalem ipsorum existentium et scientiae eorum, oportuit reduci
veros philosophos. Et ut non ipsam aliorum, aut ipsam ipsius ultra quod putandum redarguat quid opinionem,
oportet considerare Apollophanem, sapiens qui est, non aliter aliquando potuisse caelestem transcendere
ordinationem et motionem, si non ipsum essendi ipsam et bene eminentem, et causalem habuisset in hoc
moventem, facientem omnia et transformantem secundum sacrum verbum. Quomodo igitur non colit incognitum
nobis, et ex hoc et vere existentem, et vere Deum ducens eum causalissima et superineffabili virtute, cum sol ab
ipso et luna secundum virtutem et statum supernaturalissimum simul universo ad omnino immobile definiuntur,
et in mensuram diei totius in eisdem stant omnia signis ? Aut, quod eo amplius, siquidem omnibus et melioribus
et continentibus sic evectis non circumducta sunt quae continentur? Et cum alia quaedam dies secundum
continuitatem fere triplicatur, et in viginti omnibus horis fit, quod non omni tempore vias contrarias redit et
revertitur: sic valde supernaturalibus econtrario circumductionibus sol proprio cursu quinqueformem suum
70

