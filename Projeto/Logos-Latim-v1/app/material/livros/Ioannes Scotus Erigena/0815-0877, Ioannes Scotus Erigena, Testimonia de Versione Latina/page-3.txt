excerpendi et suis opusculis inserendi, scriptis ipsius utitur, aut horum cujuspiam reminiscitur. Denique
vir magnus et apostolicae vitae praeceptor Constantinus philosophus, qui Romam sub venerabilis
memoriae Adriano juniori Papa veniens, S. Clementis corpus sedi suae restituit, quique totum codicem
saepe memorati et memorandi Patris memoriae commendaverat, et quantum utilitatis medulla ejus
habebat, auditoribus commendabat, solitus erat dicere, quod, si sanctos, videlicet priores institutores
nostros, qui haereticos quosque vix et quodammodo cum fuste decollaverunt, Dionysium contigisset
habere, cum acuto illos gladio procul dubio trucidassent, innuens profecto hujusmodi dicto, quia, quorum
os laboriosius et forte tardius obstruxerunt, facilius et acutius, sive velocius—ojxu ъ quippe et acutum
significat et velox—obmutescere coegissent. At vero post praelatorum sanctorum sedis apostolicae
praesulum memoriam tam sanctae septima et octava synodus, quam latini et graeci doctores, non solum,
quia venerabilis hic Pater scripserit, innuunt, sed et testimonia ex scripturis ejus frequenter assumunt, ut
scilicet sensus suos et dicta tanti viri reddant auctoritatis pondere gravida, et cunctis mortalibus
approbanda pariter et sectanda.
Deus omnipotens gloriam tuam a terrenis ad caeleste regnum transferat quandoque. Explicit. Data X
Kal. April., indict. VIII a.

3

