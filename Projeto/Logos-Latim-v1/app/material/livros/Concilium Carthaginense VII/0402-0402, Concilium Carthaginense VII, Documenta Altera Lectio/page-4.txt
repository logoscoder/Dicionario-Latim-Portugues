et ideo non dicere unumquemque sanctorum: dimitte mihi debita mea, sed: dimitte nobis debita nostra, ut hoc pro
aliis potius quam pro si iustus petere intelligatur, anathema sit.
[---] In multis enim offendimus omnes; nam quare additum est: omnes, nisi ut ista sententia conueniret et psalmo
ubi legitur: ne intres in iudicio cum seruo tuo, quoniam non iustificabitur in conspectu tuo omnis homo uiuens; et
in oratione sapientissimi salomonis: non est homo qui non peccet; nam in libro sancti iob: in manu omnes
homines signat, ut sciat omnis homo infirmitatem suam.
Vnde etiam danihel sanctus et iustus, cum in oratione pluraliter diceret: peccauimus, iniquitatem fecimus, et
cetera quae item ueraciter non humiliter confitetur, ne putaretur quemadmodum quidem sentiunt, hoc non de suis
sed de populi sui potius dixisse peccatis, postea dixit: cum orarem et confiterer peccat mea et peccata populi mei
domino meo, noluit dicere: peccata nostra, sed peccata sua; quoniam futuros istos, qui tam male intellegerent,
tamquam propheta praeuidit.
Item placuit ut quicumque ipsa uerba orationis dominicae ubi dicimus: dimitte nobis debita et peccata nostra, ita
uolunt a sanctis dici, ut humiliter non ueraciter hoc dicatur, anathema sit.
Quis enim ferat orantem et non hominibus sed ipsi domino mentientem, qui labiis sibi dicit dimitti uelle, corde
dicit quae sibi dimittantur se debita non habere.

4

