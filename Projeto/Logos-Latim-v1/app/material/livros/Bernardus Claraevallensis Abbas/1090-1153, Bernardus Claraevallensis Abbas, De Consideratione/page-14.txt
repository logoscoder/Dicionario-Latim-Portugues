fortioribus, opprimamus infirmiores. Quam digne et laudabiliter occupatur meditatio cordis tui adversus tam
pestilens insipientiae genus, quod corpus ipsum Christi, quae est multitudo credentium, occupasse
consideras? O ambitio ambientium crux! quomodo omnes torquens, omnibus places? Nil acerbius cruciat, nil
molestius inquietat; nil tamen apud miseros mortales celebrius negotiis ejus. An non limina Apostolorum
plus jam ambitio, quam devotio terit? At non vocibus ejus vestrum 0760D tota die resultat palatium? An non
quaestibus ejus tota legum canonumque disciplina insudat? An non spoliis ejus omnis Italica inhiat
inexplebili aviditate rapacitas? Quid ita, imo quid aliud tua ipsius spiritualia studia non saltem intercidit, sed
abscidit. Quoties sancta ac fecunda tua abortiri otia fecit inquietum et inquietans malum? Aliud est quod ab
oppressis 428 appellatur ad te, aliud autem quod ambitio in Ecclesia per te regnare molitur. Nec deesse illis,
nec huic aliquatenus assentire oportet. Quam vero inique fovetur illa, spernuntur illi! utrisque tamen debitor
es, illis ut erigas, istis ut reprimas.
31

CAPUT II. Quis modus in appellationibus ad Sedem apostolicam adhibendus sit.

0761A
6. Et quoniam incidit de appellationibus, prosequi aliquatenus non erit ab re. Magno in his et pio opus
intuitu est; ne quod magna fuit necessitate [al. utilitate] provisum, male utendo reddatur inutile. Mihi videtur
et in multam posse eas devenire perniciem, si non summo moderamine actitentur. Appellatur de toto mundo
ad te. Id quidem in testimonium singularis primatus tui. At tu, si sapis, non primatu gaudebis, sed fructu.
Apostolis dictum est: In hoc nolite gaudere, quod spiritus subjiciuntur vobis (Luc. X, 20). Appellatur ad te,
ut dixi: et utinam tam fructuose, quam necessarie. 0761B Utinam cum oppressus clamat, sentiat oppressor, et
non superbiat impius unde incenditur pauper. Quid tam decorum, ut ad invocationem tui nominis oppressi
effugiant, versuti non refugiant? Quid e regione tam perversum, tam recti alienum, ut laetetur qui malum
fecit; et qui tulit, inaniter fatigetur? Inhumanissime non moveris erga hominem, cui illatae injuriae
cumulavere dolorem et labor itineris, et damna expensarum: sed nihilominus ignavissime in illum non
moveris, qui huic tot calamitatum partim auctor, partim exstitit causa. Evigila, homo Dei, cum haec
contingunt: moveatur miseratio, moveatur et indignatio tua. Alteram laeso, alteram laedenti debes.
Consoletur ille damnorum resarcitu suorum, satisfactione injuriarum, fine calumniarum: 0761C cum isto ita
agatur, ut poeniteat fecisse quod non timuit facere, et non de poenis innocentis rideat.
7. Arbitror idem debere pati illum, qui sine causa forte appellavit. Formulam hanc justitiae praefigit tibi et
divinae incommutabilis ratio aequitatis, et, ni fallor, ipsa appellationum lex, ut illicite usurpata appellatio nec
prosit appellanti, nec appellato obsit. Utquid enim frustra fatigatus sit homo? Quam plenum justitiae, ut sese
potius laeserit, qui voluit proximum? Appellasse inique, iniquum est; inique et impune, iniquarum
appellationum fomes. Iniqua autem omnis appellatio, ad quam justitiae inopia non coegit. Appellare, non ut
graves, sed si graveris, licet. Appellandum a sententia. Ante sententiam 0761D improbe omnino, nisi ob
manifestum gravamen, praesumitur appellatio. Qui igitur non gravatus appellat, liquet quia aut gravare
intendit, aut tempus redimere. Non est autem suffugium appellatio, sed refugium. Quantos novimus
appellasse 0762A pulsatos, quo interim liceret, quod nunquam licet? Nonnullis etiam, quoad vixerunt,
licuisse appellationis suffragio nefaria scimus, verbi gratia, incestum, adulterium. Quale est hoc, turpitudini
patrocinari, quod vel maxime formidari a turpibus oportebat? Quousque murmur universae terrae aut
dissimulas, aut non advertis? Quousque dormitas? quousque non evigilat consideratio tua ad tantam
appellationum confusionem atque abusionem? Praeter jus et fas, praeter morem et ordinem fiunt. Non locus,
non modus, non tempus, non causa discernitur, aut persona. Praesumuntur leviter passim, plerumque et
nequiter. Volentes malignari, nonne his potissimum terreri solebant? Nunc terrori ipsi ex his magis fiunt,
atque id bonis. Antidotum 0762B versum in venenum. Non mutatio dexterae Excelsi haec.
8. Appellantur boni a malis, ut non faciant bona: et supersedent a voce tonitrui tui formidantes. Denique
appellantur 429 episcopi, ne illicita audeant matrimonia solvere vel prohibere. Appellantur ne rapinas, ne
furta, ne sacrilegia, et quae ejusmodi sunt, punire ullatenus vel cohibere praesumant. Appellantur, ne
indignas et infames personas a sacris officiis beneficiisve repellere seu amovere queant. Quod tu invenis
remedium morbo huic, ne quod repertum ad remedium fuit, reperiatur ad mortem? Zelatus est Dominus
domum orationis factam speluncam latronum (Matth. XXI, 13): tu ejus minister diissimulas miserorum
refugium 0762C datum arma iniquitati? Videas praeripi passim partes oppressorum, et prorumpere ad
appellandum non tam gravatos, quam gravare volentes. Quid hoc mysterii? Tuum est considerare, non meum
commentari istud. Et cur, inquis, male appellati non veniunt, ostensuri suam innocentiam, malitiam
convicturi? Dico quod dicere ad haec solent: Nolumus vexari frustra. In curia esse, qui proclivius faveant
appellantibus, foveant appellationes. Cessuris Romae, domi cedere satius.
9. Fateor me non omnino decredere his. Quem das mihi in tam crebris appellationibus quae hodie fiunt,
qui pro expensis itineris vel nummum restituerit illi, quem forte appellarit? Mirum vero 0762D si ita omnes
et appellantes justi, et appellati rei vestro examine inventi sint. Diligite, inquit, justitiam, qui judicatis terram
(Sap. I, 1). Parum est justitiam tenere, nisi et diligas. Qui tenent, tenent; qui diligunt, zelantur. Amator
justitiae inquirit justitiam, et prosequitur eam: porro omnem injustitiam 0763A persequitur. Nil tibi et illis,
14

