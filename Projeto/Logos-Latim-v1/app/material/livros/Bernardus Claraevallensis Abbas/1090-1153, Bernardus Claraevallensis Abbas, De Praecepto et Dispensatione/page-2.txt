superaddere valeret. Id factum confirmatumque anno 1145, quo tempore Bernardus sequentem librum jam
composuerat.
5. Hunc quippe Petrus Venerabilis, nuper de Hispaniis reversus, a Bernardo postulavit libri quarti
epistola vigesima secunda, quae Bernardi epistolae ducentesimae vigesimae septimae respondet, scriptae
sub annum 1143, ut suo loco probatum est. Petri verba huc ascribo ex fine praedictae epistolae: «Mittite, si
placet, per praesentium latorem, vel per alium, epistolam illam vestram, quibusdam Carnotensibus
monachis, ut mihi videtur, missam, respondentem de Regulae praeceptis, et de diversis monastici Ordinis
usibus: quam Cluniaci semel legi, sed nunquam postea ad relegendum habere potui.» Hoc in opusculo
Gaufridus libro tertio de Vita Bernardi, capite octavo, «vigilem» sancti Doctoris «et circumspectam
discretionem» merito laudat; et id sane quivis sibi facile persuadeat, quisquis aequo animo hunc librum
legerit, et cum sancti Thomae Aquinatis sententia contulerit.
6. Neque enim (ut quibusdam videri possit) severior est Bernardi doctrina, sed sincera et maxime
accurata: quam facile aliunde probare liceret, si non eam solidius fulciret dicentis auctoritas. Quatuor vero
praecipua de corporalibus (quas vocat) sancti Benedicti Regulae observantiis tradit piissimus Pater.
Primum est, corporales istas observantias, non graves quidem illas (quales sunt abstinentia a carnibus,
silentium nocturnum, tam severe a sanctissimo Legislatore praescripta), sed, exempli causa, «silentium
indictum,» accedente praepositi mandato, si quominus observantur, «in peccatum reputari, non tamen in
crimen, ita sane si per subreptionem aut oblivionem, non per contemptum, horum transgressio contigerit,» n.
17; ita ut «nec sine offensa negligi, nec contemni sine crimine vel ipsa queant:» et, «obnoxium faciant
peccato, non magno tamen, si contemptus defuerit,» ibidem: denique «vix peccatum reputantur,» n. 18
praesertim cum «remedio poenitentiae» sanantur. Nimirum quod hoc pacto monachus se contineat intra
0859 Regulae limites, quae dividitur in «Praecepta et Remedia,» n. 32. Secundum est, ejusmodi
transgressiones contemptu evadere peccata mortalia. Elatio quippe contemnentis, atque impoenitentis
obstinatio, in minimis quoque mandatis, culpam facit non minimam, et convertit in crimen grave rebellionis
naevum satis levem simplicis transgressionis,» n. 26. Tertium denique est, in eo differre contemptum a
neglectu, «quod neglectus quidam languor inertiae est: contemptus vero superbiae tumor,» n. 18, «voluntatis
superba contentio,» nolentis mandato acquiescere, n. 26. Denique «si possumus et nolumus, superbi sumus,»
n. 31, ac per hoc contemptus rei. «non ergo,» inquit n. 26, «qualiscunque mandati praeteritio criminalem
facit inobedientiam, sed repugnare, sed nolle obedire,» praesertim ubi et praeceptum, et poenae remedium
respuitur.
498 7. Et haec omnino est sancti Thomae doctrina 2, 2, quaest. 86, art. 9, tum in corpore, tum in
responsione ad primum, in qua tres sunt partes: quarum prima est de observantiis Regulae S. Benedicti;
altera de observantiis, quarum transgressio ex condicto obligat ad reniale; tertia de statutis Ordinis fratrum
Praedicatorum, quae ex speciali quodam constituto ad poenam tantum obligant. Prima pars sic habet: «Ad
primum ergo dicendum quod ille qui profitetur Regulam, non vovet servare omnia quae sunt in Regula: sed
vovet regularem vitam, quae etiam consistit in tribus praedictis principalibus votis. Unde et in quibusdam
Religionibus cautius aliqui profitentur, non quidem Regulam, sed vivere secundum Regulam, id est tendere
ad hoc, ut aliquis mores suos informet secundum Regulam, sicut secundum quoddam exemplar. Et hoc
totlitur per contemptum.» Et haec est propria species Regulae sancti Benedicti, teste etiam Bernardo n. 10.
Secunda species ita exprimitur: «In quibusdam autem Religionibus adhuc cautius profitentur obedientiam
secundum Regulam, ita quod professioni non contrariatur, nisi id quod est contra praeceptum Regulae,» id
est praeceptum proprie dictum, obligationem inducens: «transgressio vero vel omissio aliorum obligat
solum ad peccatum veniale: quia, sicut dictum est, hujusmodi dispositiones sunt ad principalia vota:
peccatum autem veniale est dispositio ad mortale.» Itaque in sententia sancti Thomae transgressiones
minorum observantiarum sunt dispositiones ad transgressiones principalium votorum; ac proinde culpae
veniales.
8. At demus etiam Regulam sancti Benedicti in minoribus observantiis obligare solum ad poenam:
videamus qua ratione sanctus Thomas hac de re sententiam suam explicet: «In aliqua tamen religione,
fratrum scilicet Praedicatorum, transgressio talis, vel omissio ex suo genere non obligat ad culpam, neque
mortalem, neque venialem, sed solum ad poenam taxatam sustinendam; quia per hunc modum ad talia
observanda obligantur, qui tamen possent venialiter, vel mortaliter peccare ex negligentia, vel libidine, vel
contemptu.» Ergo ex sancto Thoma etiam, in iis statutis quae ohligant ad solam poenam, incurri potest
venialis culpa «ex negligentia vel libidine,» imo et mortalis «ex contemptu.» Uno verbo, ejusmodi erratorum
qualitas pendet ex affectione animi, cujus negligentia vel prava dispositio nulla constitutione excusari potest,
maxime ubi non fertur in unam quamdam observantiam, sed in totum corpus observantiae regularis.
9. Ad hanc doctrinam illustrandam necessaria est responsio ad tertium, in qua contemptum ita explicat,
«quod tunc committit aliquis vel transgreditur ex contemptu, quando voluntas ejus renuit subjici ordinationi
legis vel regulae» (quae ipsissima est Bernardi doctrina), et ex hoc procedit ad faciendum contra legem vel
2

