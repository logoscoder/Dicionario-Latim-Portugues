1. Volui ego unquam in aliquo imminui honorem regis, dignitatem regni? Deus scit, nec vestra, ut confido,
conscientia id vobis respondet. Videte ne illi magis contra vos faciant, qui electiones disturbant, ne sint in
Ecclesiis qui serviant regi, sed ipsis de Ecclesiarum reditibus serviatur. Ego, ego electioni Antissiodorensi
interfui. Concors fuit, quia clerici qui antehac in partes dissilierant, sine contradictione nunc tandem Deo
miserante convenerunt. Electum bene novimus: testimonium ei perbibemus, quoniam bonus est. Neminem
prorsus arbitror adfuisse illi celebritati, qui de assensu vestro dubitaret, cum jam idem assensus vestris litteris
teneretur. Quis enim hoc vel cogitare posset repetendum 0488C alterum assensum, nec sufficere unum,
praesertim ubi nulla ex tunc intervenit altera electio? Nunquid quoties dissenserint clerici, toties erit
rerequirendus favor regis? Nec ratio, nec consuetudo hoc habet. Denique nuper, si recordamini, in
Suessionensi Ecclesia quoties ad eligendum clerici convenerunt, quoties dissenserunt, et infecto negotio
discesserunt: nec tamen existimo toties repetisse assensum vestrum, quem semel promeruerant.
274 2. Ita est, domine mi rex: non est quod debeatis reprobare factas electiones, quibus ut 0489A fierent,
semel vos assensisse constiterit. Sed sunt aliqui qui vos conturbant, et conturbare nituntur Ecclesias, sua
lucra sectantes: quodque gravius est, summi Pontificis, et serenissimi Regis mutuam gratiam et amorem
diabolico studio dirumpere molientes. Absit hoc; judicium portabunt quicunque sunt illi, et Rex semper faciet
quod bonus rex, sicut hactenus fecit. Itaque cito mandentur jucundiora, ne diutius sedeat in tristitia Ecclesia,
tandiu jam vexata et afflicta. De persona nulla subeat suspicio: aut ego nimium fallor, aut fidelis erit, et Regi
beneplacitum super ea. Confido in Domino quia non contristabitis multitudinem sanctorum, qui sunt in illo
episcopatu, nec me servum vestrum: qui, ut verum fatear, nihil aeque unquam a vobis molestum 0489B
pertuli, quam si in hoc consilio (quod non eveniat) perstiteritis.
84
EPISTOLA CCLXXXIII. AD DOMINUM PAPAM EUGENIUM, PRO FRATRIBUS DE
MIRATORIO. In compositione quadam litis frustra laboratum: ideoque auctoritate apostolica opus esse.
Apud Cluniacum occurrimus Gigniacensibus spe pacis: pro qua laboratum multum, elaboratum nihil. Nam
totum quatriduanum laborem nostrum sola demum secuta est ruina spei. Repetita est, juxta tenorem
litterarum vestrarum, damnorum resarcitio, restitutio ablatorum: sed incassum. Multum visum est ad eos,
quia nocuerant multum: quippe ultra triginta millia solidorum computatio 0489C facta est amissorum:
siquidem abbatia una (ne per singula evagemur) tota destructa est. Caeterum de tantis amissis multa dimittere
parati fuimus, cum illi tam minimum obtulerint, ut venerabilis abbas Cluniacensis, qui affectuosius quam
efficacius pro reformanda pace laborabat, nec dignum relatu judicaret. Itaque non provenit compositio, quia
reparatio tam ridicula offerebatur. Dicebant autem: Quidam 0490A maligni de nostris totum malum fecerunt.
Quid ad nos? ipsi viderint. Atque id quoque ridiculum. Clarum erat in tota regione, per homines Ecclesiae
hoc grande facinus perpetratum; monachos quoque adfuisse quosdam, consensisse omnes. Nam qui
contradiceret malefactoribus, ne unum quidem fuisse usque ad hoc tempus audivimus. Denique ipse domnus
abbas istiusmodi tergivertores palam refellebat et convincebat, affirmans juste ab ecclesia repeti, quod per
ecclesiam amissum esse constabat. Ultima exspectatur manus vestra in eo, quod non nisi in manu valida
posse emendari satis superque probatum est.
85

EPISTOLA CCLXXXIV. AD DOMINUM PAPAM EUGENIUM, PRO REMENSI
ARCHIEPISCOPO, ET ALIIS PERSONIS.

0490B
Dominus Remensis archiepiscopus versatur in domo magni Patrisfamilias, tanquam vas in honorem Si hoc
scitis, servate honorem ejus, honorem Ecclesiae ejus. Si bene novi virum, quo magis honorabitis eum, eo
plus honorabitur Deus per illum, et in illo. Dominus Atrebatensis, homo simplex et rectus, et adhuc
permanens in humilitate sua, non est opus ut per alium plus humilietur, ne perdat auctoritatem, ac per hoc et
utilitatem. Hanc, si dignum 275 ducitis, date ei vos, quia suo studio nunquam habebit: utpote sui magis, quod
in se est, mediocritate contentus. Est qui adversatur et extollitur: is plane ut humilietur episcopo opus est, et
eidem ipsi non minus. Superbis resistere, et humilibus 0490C dare gratiam, familiare est Domino vestro, et
audistis eum dicentem: Qui mihi ministrat, me sequatur (Joan. XII, 26). Abbas de Auvecurt bonus homo est;
secundum bonitatem suam respondeatur ei. Exaudiatur pro necessitatibus suis, et contra eum non audiatur
apostata. Betuniensis decanus voluntate episcopi, et assensu advocati, bonam rem pro ecclesia sua in ecclesia
eadem constituit: 0491A bonum est ut vestra auctoritate firmetur. Similiter et pro decanis Suessionensi et
Cameracensi rogamus, ut dignae preces eorum exaudiantur. Periclitati sumus in falsis fratribus, et multae
litterae falsatae sub falsato sigillo nostro in manus multorum exierunt: et, quod magis vereor, etiam usque ad
vos dicitur falsitas pervolasse . Hac necessitate abjecto illo, novello quod cernitis de novo utimur, continente
et imaginem nostram, et nomen. Figuram aliam tanquam ex nostra parte jam non recipiatis, nisi forte pro
episcopo Clari-Montis, cui sub altero sigillo litteras dedi, cum necdum istud haberem.

49

