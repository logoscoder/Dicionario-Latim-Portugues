regnare 0841D donatur; sequitur vox dicens, Beati mites, quoniam ipsi haereditabunt terram (Matth. V, 4);
ac si evidentius dicat: Mitiga efferos voluntatis motus, et crudelem bestiam mansuescere cura. Ligatus es:
solvere studeas quod rumpere omnino non possis. Eva tua est [al. add. vita]. Vim facere, aut eatenus mea
offendere nullo modo praevalebis.
9

CAPUT VIII. Carnales voluptates, et divitias esse omnino vanas, fallaces, et momentaneas.

13. Nec mora, respirans homo inter haec verba, atque id quoque facilius reputans, licet verecundus, accedit
et delinire satagit viperam inflammatam. Arguit vitae carnalis illecebras, et consolationes saeculares
nugacitatis accusat, tanquam exiguas et indignas, 0842A sed et brevissimas quoque et perniciosissimas
omnibus amatoribus suis. Super hoc, ait, nequam et inutili servo tuo et ipsa fatere. Nec enim inficiari potes,
ne in modico quidem tibi universa ejus obsequia satisfacere aliquando potuisse. Voluptas gutturis, quae tanti
hodie aestimatur, vix duorum obtinet latitudinem digitorum: et ejus tam modicae partis tam exigua delectatio
quanta paratur sollicitudine, quantam deinde molestiam parit? Hinc monstruosius dilatantur renes et humeri,
hinc tumentes uteri non tam impinguantur, 484 quam impraeguantur a ruina: et dum carnis onus ossa non
sustinent, etiam morbi varii generantur. Sic libidinis illecebrosa vorago quantis laboribus et dispendiis,
interdum et famae vel honoris, aut etiam vitae ipsius 0842B periculo comparatur? ut ad modicum flagrans
sulphureus vapor furentes stimulis agat, et apum par volantium, ubi male grata mella fuderit, nimis tenaci
feriat icta corda morsu: cujus appetitus anxietatis et vecordiae, actus abominationis et ignominiae, exitus
poenitudinis et verecundiae plenus esse dignoscitur.
14. Caeterum spectacula vana, rogo, quid corpori praestant, quidve animae conferre videntur? At certe
nihil in homine cui curiositas prosit invenies. Frivola prorsus et inanis ac nugatoria consolatio: et nescio quid
illi durius imprecer, quam ut semper habeat quod requirat, qui jucundae quietis pacem [al. otia] fugitans,
curiosa inquietudine delectatur. Liquet sane vel ex hoc ipso nihil his omnibus delectationis 0842C inesse,
quorum solus transitus juvat. Caeterum vanitas vanitatum quam nihil sit, vel ex ipso nomine manifestius
judicatur. Vanus utique labor, qui studio vanitatis assumitur [al. absumitur). «O doxa, doxa,» ait sapiens, «in
millibus mortalium nihil aliud, quam aurium inflatio vana! (BOETIUS, De consolatione, lib. III, prosa 6.)»
Et tamen quantam putas infelicitatem haec ipsa non tam felix vanitas, quam vana felicitas parit? Hinc
namque caecitas cordis, sicut scriptum est: Popule meus, qui te beatificant, in errorem te inducunt (Isai. III,
12). Hinc cervicosus furor animositatis, hinc suspicionis labor anxius, hinc livoris crudele tormentum, et
cremantis invidiae miserior, quam miserabilior cruciatus: hinc 0842D divitiarum amor insatiabilis longe
amplius desiderio torquet animam, quam refrigerat usu suo; utpote quarum acquisitio quidem laboris,
possessio timoris, amissio plena doloris invenitur. Postremo ubi multae opes, multi etiam qui comedunt eas
(Eccle. V, 10): et usus quidem divitiarum apud alios, divitibus solum nomen cedit et sollicitudo. Et in his
omnibus pro tam exiguis, aut magis ne exiguis quidem, sed nullis, eam parvipendere gloriam, quam nec
oculus vidit, nec auris audivit, nec in cor hominis ascendit, quae praeparavit Deus diligentibus se, non tam
insipientiae quam infidelitatis esse videtur [al. dignoscitur].
15. Nec immerito sane mundus hic positus in maligno, vana promissione deludit animas propriae 0843A
conditionis et nobilitatis oblitas, quas non pudeat porcis in ministerio subjugari, in desiderio sociari, nec sic
tamen infelici edulio satiari. Unde enim haec tanta pusillanimitas et abjectio tam miserabilis, ut egregia
creatura, capax aeternae beatitudinis et gloriae magni Dei, utpote cujus sit inspiratione condita, similitudine
insignita, cruore redempta, fide dotata, spiritu adoptata, miseram non erubescat sub putredine hac
corporeorum sensuum gerere servitutem? Merito plane ne eos quidem apprehendere potest, quae talem
deserens sponsum, tales sequitur amatores. Merito siliquas esuriit, et non accepit qui porcos pascere maluit,
quam paternis epulis satiari (Luc. XV, 16). Insanus siquidem labor pascere sterilem quae non parit, et viduae
benefacere 0843B nolle: omittere curam cordis, et curam carnis agere in desiderio: impinguare et fovere
cadaver putridum, quod paulo post vermium esca futurum nullatenus dubitatur. Nam et servire mammonae,
et avaritiam colere, quod est servitus idolorum, aut vanitatem sectari, prorsus degeneris animae indicium esse
quis nesciat?
16. Esto tamen, magna sint et honesta quae mundus interim amatoribus suis erogare videtur: sed infida
esse quis nesciat? Certa nimirum eorum brevitas, et ipsius quoque brevitatis finis incertus. Saepe viventem
deserunt: nam morientem nec raro sequuntur. Quid vero in rebus humanis certius morte, quid hora mortis
incertius invenitur? Non miseratur 0843C inopiam, non divitias reveretur, non generi cujuslibet, non
moribus, non ipsi denique parcit aetati: nisi quod senibus quidem in januis, adolescentibus autem in insidiis
est. Infelix proinde, qui in hujus vitae tenebris et lubrico 485 fidens, perituram insumit operam; nec advertit
quoniam vapor est ad modicum parens, et vanitas vanitatum. Obtinuisti tandem, ambitiose, quam ex longo
tempore concupieras dignitatem? serva quod habes. Implesti, pecuniose, loculos tuos? sollicitus esto ne
perdas. Uberes fructus attulit ager tuus? dirue horrea tua, ut majora aedifices; muta quadrata rotundis, dic
animae tuae: Habes multa bona reposita in annos plurimos. Erit enim qui dicat: Stulte, hac nocte animam
tuam repetent a te: quae autem parasti, cujus erunt? (Luc. 0843D XII, 19, 20.)
5

