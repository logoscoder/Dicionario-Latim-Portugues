405

EPISTOLA CDII. AD BALDUINUM NOVIOMENSEM EPISCOPUM. Puerum ei facete
commendat.

Domino BALDUINO Noviomensi episcopo, frater BERNARDUS Clarae-Vallis vocatus abbas, melius
quam meruit.
Mitto vobis puerum istum praesentium latorem, comedere panem vestrum, ut probem de avaritia 0614B
vestra, utrum cum tristitia id feceritis. Nolite lugere, nolite flere: parvum ventrem habet, paucis contentus
erit. Gratiam tamen vobis habemus, si doctior a vobis, quam pinguior recesserit. Maneries locutionis pro
sigillo sit, quia ad manum non erat, nam neque Gaufridus vester.
406

EPISTOLA CDIII. AD HENRICUM ARCHIDIACONUM. An valeat Baptismus hac
verborum forma collatus, «Baptizo te in nomine Dei, et sanctae et verae crucis.»

Dilecto suo HENRICO archidiacono, frater BERNARDUS Clarae-Vallis vocatus abbas, salutem et
orationes.
1. Breviter vobis de proposita quaestione respondemus, 0614C sine praejudicio tamen sanius sapientis.
Raptum ex utero puerum ob periculum mortis laicus quidam, ut dicitis, baptizavit, communem verborum
formam non tenens, sed dicens: «Baptizo te in nomine Dei, et sanctae et verae crucis.» Quaeritis, utrumnam
baptizatus sit puer; an magis, si vivit, baptizandus? Ego vere hunc baptizatum puto: nec sonum vocis, veritati
fidei et pietati intentionis 0615A praejudicare potuisse. Ut enim taceam, quod in nomine Dei unam expressit
substantiam 360 Trinitatis; in eo ipso quod addidit, «sanctae et verae crucis,» manifeste commendavit
Dominicam passionem. Nisi forte putamus Apostolum contra id quod quidem alio loco dixerat, qui gloriatur,
in Domino glorietur (I Cor. I, 31, et II Cor. X, 17); in ipsa ligni substantia, et non magis in Crucifixi gratia
gloriari, cum diceret: Mihi autem absit gloriari, nisi in cruce Domini nostri Jesu Christi (Galat. VI, 14).
Neque enim, cum juxta communem Ecclesiae constitutionem baptizantes dicimus, «In nomine Patris et Filii
et Spiritus sancti,» aliud intelligendum est, quam in confessione Trinitatis. Porro autem confessio sanctae
crucis, non nisi Crucifixi confessio est. Legimus sane 0615B in Actibus apostolorum, non modo: «In nomine
Patris et Filii et Spiritus sancti,» verum et in nomine Domini Jesu Christi aliquos baptizatos (Act. X, 48).
2. Pergitis autem quaerere de ipso baptizatore, utrumnam peccaverit, an vero et aliis formam hanc liceat
imitari. Quasi vero consequens sit, ut, si in facto hominis ipsa eum videtur excusare simplicitas, ut aut
nullum, aut non magnum peccatum fuerit; continuo etiam inveniantur excusabiles, qui sua temeritate, contra
formam Ecclesiae, novum baptizandi vellent inducere morem. Quod si quis eum peccasse contendit, ego
tantum non crediderim fuisse peccatum, ut vel baptizatoris, vel ipsius qui baptizatus est, potuerit praejudicare
saluti. Neque enim ecclesiasticam contempsisse formam, sed ex devotione 0615C quadam festinantis fidei in
hanc vocem erupisse videtur.
407

EPISTOLA CDIV. AD ALBERTUM INCLUSUM. Consulit ei semel in die refici, et
mulierculas prorsus non admittere.

Frater BERNARDUS de Clara-Valle, fratri ALBERTO incluso, bonum certamen certare.
Petis a me, ut nescio quam jejunii observantiam, quam a me intra tuam cellam requisieras, ac
muliercularum colloquia, quae et tibi videlicet a me recordaris fuisse prohibita, mea licentia possis admittere:
quae utique propter inopiam, ut scribis, non potes evitare. Ego jam nullam super te usurpo mihi potestatem.
0616A Consilium tibi dedi, non praeceptum, semper vel semel in die comedere; feminarum visitationes vel
colloquia omnino non admittere; tuarum te opere manuum sustentare, multaque alia, quae longum est modo
commemorare. Quod si hujusmodi sumptus nequaquam tibi ad opus tam sumptuosum suppetere cerneres,
non deberes incipere quod consummare non posses. Hoc tibi tutum credidi consilium: hoc nec meo cogeris
tenere praecepto, nec tamen meo mutabis consilio. Vale.
408

EPISTOLA CDV. AD G. ABBATEM. Fratri cuidam ad vivendum more communitatis sat
virium esse.

Domino G. abbati, frater BERNARDUS, quidquid 0616B sibi.
Scito fratrem G. ex quo venit de Crista, ubi medicamina sumpsit, Conventum per omnia, tanquam unum
de validioribus, firmissime tenuisse, nec ei quidquam in alimentis praeter quod commune fuit, indultum
fuisse; ad vigilias jugiter cum aliis exstitisse. Ex hoc jam, si aliter apud vos egerit, non ei consentiatur.
Certum enim sit vobis, non esse corporis aegritudinem, sed animae passionem. Vale.
409

361 EPISTOLA CDVI. AD ABBATEM SANCTI-NICOLAI.

Dulcissimo amico et coabbati suo de Sancto-Nicolao , frater BERNARDUS de Clara-Valle, spiritum
pietatis.
215

