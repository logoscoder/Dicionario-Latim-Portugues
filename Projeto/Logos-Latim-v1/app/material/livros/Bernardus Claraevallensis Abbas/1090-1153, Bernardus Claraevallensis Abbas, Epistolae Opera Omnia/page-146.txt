2. Si hoc scitis, quousque vos communem contumeliam, communem dissimulatis injuriam! Nonne ut
apostolica Sedes, ita et Caput imperii Roma est! Ut ergo de Ecclesia taceam, num honor Regi est truncum in
manibus tenere imperium! Et quidem 0441C ignoro quid vobis super hoc consulant sapientes vestri et
principes regni: sed ego, in insipientia mea loquens, quod sentio non tacebo. Ecclesia Dei ab exortu sui usque
ad haec tempora pluries tribulata est, et pluries liberata est. Denique audite quid ipsa de se loquatur in
Psalmo. Ipsius enim vox est: Saepe expugnaverunt me a juventute mea; etenim non potuerunt mihi. Supra
dorsum 243 meum fabricaverunt peccatores, prolongaverunt iniquitatem suam (Psal. CXXVIII, 2, 3). Certus
esto, o Rex, quoniam nec nunc quoque relinquet Dominus virgam peccatorum super sortem justorum. Non
est abbreviata 0442A manus Domini, nec facta impotens ad salvandum. Liberabit et hoc tempore absque
dubio sponsam suam, qui suo redemit eam, suo spiritu dotavit, donis coelestibus exornavit, ditavit
nihilominus et terrenis. Liberabit, inquam, liberabit: sed si in manu alterius, viderint regni principes, idne
honor Regis, regnive utilitas sit. Non est utique.
3. Quamobrem accingere gladio tuo super femur tuum, potentissime, et restituat sibi Caesar quae Caesaris
sunt, et quae sunt Dei Deo. Utrumque interesse Caesaris constat, et propriam tueri coronam, et Ecclesiam
defensare. Alterum regi, alterum convenit Ecclesiae advocato. Victoria, sicut in Domino confidimus, prae
manibus est. Superbia et arrogantia Romanorum plus quam fortitudo eorum. Quid 0442B enim? Numquid
quispiam magnus vel potens, verbi gratia, imperator, aut rex, foedam rem istam in imperium pariter
sacerdotiumque praesumit? Sed populus hic maledictus et tumultuosus, qui suas nescit metiri vires, cogitare
finem, considerare proventum, in insipientia sua et in furore suo ausus est hoc grande sacrilegium attentare.
Absit ut vel ad momentum stare possit ante faciem Regis popularis manus, vulgi temeritas. Factus sum
insipiens, qui cum sim vilis, ignobilisque persona, tanquam aliquis magnus, consiliis tantae magnitudinis
tantaeque sapientiae me ingessi, et de re magna. At quo ignobilior atque abjectior, tanto liberior sum ad
loquendum quod charitas suggerit. Unde et adhuc addo in eadem insipientia mea: Si quis aliud, quam locutus
0442C sum vobis (quod non credimus) suadere conabitur, is profecto aut non diligit Regem, aut parum
intelligit, quid regiam deceat majestatem: aut certe quae sua sunt quaerit, et non valde quae vel Dei, vel Regis
sunt, curare convincitur.
246

EPISTOLA CCXLV. AD DOMINUM PAPAM EUGENIUM, PRO AURELIANENSI
EPISCOPO. Gaudet ob zelum pontificis in causa Aurelianensis episcopi, etc.

Ita, quaeso, ita facite. Semper consideretur non a quo, sed quid petatur. Pro Aurelianensi episcopo 0443A
non est exauditus Rex, minime tamen offensus, quia cor ejus in manu Dei est. Quod etsi contigisset
sustinendum fuerat, ne Deus offenderetur: qui utique ex hoc magis propitiabitur, et citius respirare faciet a
tribulatione malorum et dolore, si justitia teneatur, si non relinquatur veritas. Haec et his similia, quae de
vobis per orbem celebri in dies jucunditate crebrescunt, quanta cor meum suavitate repleant, non est facile
dictu. Haec pro his. De caetero si suggestum vobis a quopiam fuerit de me amplius onerando, scitote mihi
vires non suppetere ad ea quae porto. Quantum mihi, tantum parcetis et vobis. Propositum meum
monasterium non egrediendi eredo non latere vos. De fratre Baldicio, quamvis dilecto, quamvis necessario,
obeditum est sine mora. 0443B De abbate mittendo ad Sanctum-Anastasium , si factum non est, fiet statim ut
factum non esse sciemus. Porro de alia mittenda persona, quia in ultimis litteris vestris nihil scripsistis, nihil
praesumpsimus. Caeterum et hoc tam celeriter fiet, quam vobis accelerare placuerit. Plenius vobis et
manifestius de his omnibus respondebunt dominus Autissiodorensis, et frater Baldicius. Quod sanctae
memoriae Balduinus Pisanus archiepiscopus fecit in Sardinia de excommunicatione 244 Arvorensis judicis,
quia nonnisi juste hoc virum bonum fecisse credimus, vestra auctoritate ratum et inconcussum manere
rogamus. Porro Turritanus judex , quia bonus dicitur esse princeps, sit vobis 0443C commendatus, et a vobis
manuteneatur.
247
EPISTOLA CCXLVI. AD EUMDEM PRO EODEM, QUANDO PRAEDICTUS
AURELIANENSIS DEPOSITUS EST. Aurelianensem, sponte se episcopatu abdicantem, pontifici
commendat, ut honori ejus cautum esse velit: id humilitatem ejus, et pontificis clementiam decere.
1. Tempus est ut et ego scribam, non jam pro episcopo, sed pro paupere et humili monacho; idque, quod
miserabilius est, facto de divite et sublimi. Hic jam non habet adulatio locum, habet miseratio. Multi pro eo
scripserunt, ut remaneret episcopus: sed multum hoc erat; non potui adduci ego, ut id auderem. Nunc vero, si
res humanius aestimetur, ipsa nunc exigit quod ante vitabam. Spes erat homini 0443D adhuc; nam sperandi
ratio suberat talis. Dicebat: Valde immutatus est rerum status, ex quo mihi sententia purgationis imposita fuit.
Et quidem gravem illam satis accepi, et quae vel ab innocentissimo difficile impleri posset. Quid nunc, cum
cuncta pene in impossibile versa sunt? Nivernis non est episcopus, sed ne Trecis quidem: Autissiodorensis
transalpinavit. Comprovincialium sane 0444A episcoporum, per quos me purgare oportuit, pars multa haec
est. Non certe purgatores deficiunt mihi, sed episcopi vel desunt, vel absunt. Quid ergo? rectene a me exigi
potest quod inveniri non potest? Si res ita judici comperta fuerit, mirum si de impossibili sententiam ferat:
aut si non ex toto impossibile, nimium [al. minimum] quod forte minus est, leviter effugiet ultro negligentius
146

