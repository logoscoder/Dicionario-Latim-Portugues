perturbationem, et prosperitas in adversitatem; sic nimirum illo juste judicante, qui ut humilibus gratiam
dare, ita et superbis resistere consuevit: qui et non solum cum sancto sanctus, sed et cum perverso perversus,
in Psalmo legitur (Psal. XVII, 26); nec tantum faciens 0132D pacem, sed et creans malum, per prophetam
describitur (Isa. XLV, 7).
30
EPISTOLA XXX. AD ALBERONEM PRIMICERIUM METENSEM. Negotium quoddam,
quod Albero urgebat, ex Dei beneplacito perficiendum monet, non tam requirens datum, quam fructum.
Honorabili viro ALBERONI, Dei gratia Metensis Ecclesiae primicerio, fratres qui in Clara-Valle
qualicunque 0133A obsequio serviunt Deo, salutem et orationem.
Fidelem curam vestram in his quae Dei sunt, etsi jam olim et audieramus et videramus; sed nunc in nobis
ipsi experiendo persensimus. Caeterum cum in his quae nuper a nobis missi fratres, vestro quidem consilio,
suggesserunt episcopo, et vestram benevolentiam, et ipsius episcopi promptum teneamus assensum: quia
tamen Dei quoque beneplacitum in omnibus, et his maxime quae ad eum pertinent, ante omnia et super
omnia necesse est nos et inquirere, et custodire; idcirco ad comprobandum certius quid ipse de hac re potius
velit, rem sicut inter episcopum monachosque convenerat, vestra utique industria mediante et ordinante
qualiter fieri deberet, et 0133B hortante ut celeriter, et juvante ut honorabiliter 0134A fieret; non quidem
omittendam, sed usque post messionem, tum pro vestra, tum pro temporis opportunitate exspectanda,
necessario intermittendam esse putavimus. Jam vero tunc, si et episcopi voluntas in eodem perstiterit, et
vobis nihilominus idipsum aeque ut modo placuerit: tali conjectura Dei quoque esse consilium securius
confidentes, speramus nos vestrae utriusque devotioni juxta quod diffinitum erat, satis esse facturos.
Arbitramur enim acceptum esse Deo, si quantum in nobis est, nemini oneri esse studuerimus: ne non tam
fructum, quam datum in hoc ejus negotio requirere (quod absit) videamur; et praecipue vestris nos majoribus
atque instantioribus occupationibus sub hujus rei occasione importunius ingerere, et molestos, cum 0134B
necesse non est, vobis exhibere; et hoc gratum 0135A non esse Deo, et nostris scimus moribus non
congruere.
31
45 EPISTOLA XXXI. AD HUGONEM COMITEM CAMPANIAE, MILITEM TEMPLI
FACTUM. Hugoni gratulatur ob susceptam militiam sacram; et beneficiorum memoriam promittit.
Si causa Dei factus es ex comite miles, et pauper ex divite, in hoc profecto tibi, ut justum est, gratulamur,
et in te Deum glorificamus, scientes quia haec est mutatio dexterae Excelsi. Caeterum quod tua jucunda
praesentia nobis ita nescio quo Dei est subtracta judicio, ut ne interdum quidem videre te valeamus, sine quo
nunquam, si fieri posset, esse vellemus, aequanimiter, fateor, non portamus. Quid 0135B enim? possumusne
oblivisci antiqui amoris, et 0136A beneficiorum quae domui nostrae tam largiter contulisti ? Utinam ipse pro
cujus amore fecisti, in aeternum non obliviscatur Deus! Nam nos, quantum in nobis est, minime prorsus
ingrati, memoriam abundantiae suavitatis tuae mente retinemus, et, si liceret, opere monstraremus. O quam
libenti animo et corpori tuo pariter et animae providissemus, si datum fuisset, ut simul fuissemus! Quod quia
non est, restat ut quem praesentem habere non possumus, pro absente semper oremus.
32

EPISTOLA XXXII. AD ABBATEM SANCTI-NICASII REMENSIS. Abbatem ob discessum et
transitum Drogonis monachi ad aliud monasterium, consolatur, et ad patientiam hortatur.

0136B 1. Quanto affectu tibi condoleam, scit ille qui 0137A nostros omnium dolores in corpore suo tulit.
Quam libenter tibi, si scirem, consulerem; si possem, succurrerem: tam efficaciter ipse mihi qui omnia scit, et
omnia potest, in cunctis meis necessitatibus consulat et succurrat. Si frater Drogo de sua discessione me
consuluisset, absit ut consentirem: si post discessionem ad nos divertisset, absit ut susciperem. Denique,
quod solum potui, ad abbatem qui eum suscepit, nostras mox, sicut scis, pro eo litteras misi. Et nunc super
hoc quid tibi ultra possum facere, pater? Jam vero quantum ad te pertinet, optime mecum novit Sanctitas tua,
perfectos solere viros non solum in spe, sed et in tribulationibus gloriari, consolante eos Scriptura, et sic
loquente: Vasa figuli probat fornax, et homines justos tentatio 0137B (Eccli. XXVII, 6). Juxta est Dominus
his qui tribulato sunt corde (Psal. XXXIII, 20); et, Per multas tribulationes oportet nos introire in regnum
coelorum (Act. XIV, 21); et, Omnes qui pie volunt vivere in Christo, persecutionem patiuntur (II Tim. III,
12). Nec idcirco tamen immerito his quos in anxietate positos videmus, amicis nostris compatimur; quibus
utique dum exitum ignoramus, defectum metuimus: quoniam quidem sicut sanctis et electis tribulatio
operatur patientiam, patientia probationem probatio spem, spes autem non confundit (Rom. V, 3-5); sic
damnandis et reprobis tribulatio parit e contrario pusillanimitatem, pusillanimitas perturbationem, perturbatio
desperationem, et illa interimit.
2. Ne ergo haec te tam horrenda (quod Deus avertat) demergat tempestas aquae, ne hujus tam tremendae
abyssi absorbeat profundum, neve urgeat super te tam inexplebilis puteus os suum: sollicite studeat humilis
prudentia tua non vinci a malo, sed vincere in bono malum. Vinces autem, spem tuam in Deo fortiter
figendo, et rei finem longanimiter exspectando. Et si quidem ille resipuerit, sive ob tui timorem, sive ob
27

