in suum regem et dominum receperunt, et Romanorum imperatorem Augustum una cum toto orbe confessi
sunt: et de injuria transacta, juxta consilium et mandatum domini papae, 0292A digne vobis sese
satisfacturos esse tacto sacrosancto Evangelio spoponderunt. Unde magnas agentes gratias divinae bonitati,
quae absque bellorum periculis, absque humani sanguinis effusione, inimicos vestros sic humiliavit; rogamus
vestram satis nobis expertam clementiam, ut tempore suo, cum requisierint praedicti Mediolanenses, per
dominum papam, utique mediatorem suae reconciliationis, gratiam vestram, benignos vos atque placabiles
inveniamus: quatenus nec eos poeniteat sanis paruisse consiliis, et vos de eis debitum habeatis servitium et
honorem. Non enim decet ut fideles vestri, qui pro honore vestro laborant, apud vos confundantur.
Confundentur autem, si qui de benignitate vestra spem indulgentiae promiserunt, cum pro ipsis intervenerint,
0292B invenerint vos, quod absit! inexorabiles.
38

EPISTOLA CXXXVIII. AD HENRICUM REGEM ANGLORUM. A rege suppetias petit pro
Innocentio papa.

HENRICO illustrissimo Anglorum regi, BERNARDUS abbas dictus de Clara-Valle, honorem, sospitatem
et pacem.
Velle vos instruere, de his praesertim quae spectant ad honestatem, aut insipientis est, aut vos penitus
ignorantis. Eapropter rem simpliciter intimare sufficit, et hoc paucis, quoniam facile omnia tenenti, multa
superflue ingeruntur. In ingressu 0293A urbis sumus, salus est in januis, justitia nobiscum est; sed Romanis
militibus cibus iste non sapit. Itaque justitia placamus Deum, militia terremus hostes: solis necessariis
necessaria 145 non habemus. Quid opus sit facto, ut opus vestrum compleatur, quod de domini papae
Innocentii magnifica et honorifica illa susceptione fecistis, vos melius nostis.
39

EPISTOLA CXXXIX. AD LOTHARIUM IMPERATOREM. Excitat imperatorem ad
reprimendos schismaticos. Causam cujusdam ecclesiae apud Tullum sitae commendat.

LOTHARIO Dei gratia Romano imperatori Augusto, BERNARDUS abbas dictus de Clara-Valle, si quid
potest peccatoris oratio.
0293B 1. Benedictus Deus, qui vos elegit, et erexit cornu salutis nobis, ad laudem et gloriam nominis sui,
et reparandum imperii decus, ad subveniendum Ecclesiae suae in tempore malo, postremo ad operandum
etiam nunc salutem in medio terrae. Ipsius est enim opus, quod corona gloriae vestrae ita in dies ampliatur et
sublimatur, mirabiliter crescens ac proficiens in omni decore et magnificentia apud Deum et homines. Ipsius
profecto nuper opus et 0294A virtus fuit, quod iter satis laboriosum et meticulosum, pro pace regni et
Ecclesiae liberatione susceptum, in tanta prosperitate peregistis. Romae siquidem imperialis culminis
plenitudinem gloriosissime assecutus, idque, quod majus fuit, in manu non magna, ut animi fideiqne
magnitudo clarius emineret. Quod si ante tantillum exercitum terra tremuit et quievit, quantus putamus horror
hostium corda invadere habeat, cum coeperit rex procedere in magnitudine brachii sui? Animabit insuper
honestas causae; imo duplex provocabit necessitas. Non est meum hortari ad pugnam: est tamen (securus
dico) advocati Ecclesiae arcere ab Ecclesiae infestatione schismaticorum rabiem: est Caesaris propriam
vindicare coronam ab usurpatore Siculo 0294B . Ut enim constat Judaicam sobolem sedem Petri in Christi
occupasse injuriam; sic procul dubio omnis qui in Sicilia regem se facit, contradicit Caesari.
2. Si autem utrumque incumbit Caesari, restituere scilicet quae sunt Caesaris Caesari, et quae sunt Dei
Deo, cur apud Tullum res Dei minuitur, cum Caesar nihil ibi lucretur? Verendum est ne minimorum
neglectus, impedimentum sit maximorum. Hoc 0295A est quod dico. Ecclesia Sancti Gengulfi graviter
injusteque, ut dicitur, in illa civitate opprimitur: et aiunt vestrae prudentiae nescio qua fraude subreptum, ut
domino papae, per justitiam subvenire paranti, vestrae interventu precis obviaretis. Obsecro et consulo
consultius agi, noxiam revocari precem, dari locum justitiae, antequam ecclesia illa funditus destruatur.
Pauper sum ego: fidelis tamen vester, et si videor importunus, fortassis inde est. Dominam imperatricem in
Christi charitate oppido salutamus.
40

EPISTOLA CXL. AD EUMDEM. Pisanos pontificis studiosos apud Lotharium commendat.

0295B Miror cujus instinctu vel consilio vigilantiae vestrae subripi potuerit, ut homines, digni certe duplici
honore et gratia, contraria a vobis audirent. Pisanos dico, qui primi et soli interim adhuc erexere vexillum
146 adversus invasorem imperii. Quam justius in eos regia incanduisset indignatio, qui populum strenuum et
devotum quacunque occasione offendere ausi sunt, eo praecipue tempore, quo accincti in multis millibus suis
exierant oppugnare tyrannum, ulcisci injuriam domini sui, et imperialem defensare coronam? Ut enim
congruentissime assignem huic genti quod olim de sancto David dicebatur; quaenam, quaeso, in omnibus
civitatibus, sicut Pisa, fidelis, egrediens, et regrediens, et pergens ad imperium regis? (I Reg. XXII, 14.)
Nonne 0295C hi sunt, qui nuper regni illum unicum ac potentissimum hostem ab obsidione Neapolis
fugaverunt? Nonne hi sunt qui etiam, quod pene incredibile dictu est, in uno impetu suo expugnaverunt
Amalfiam, et Rebellem [al. Rivellum], et Scalam, atque Atturniam, civitates utique opulentissimas et
24

