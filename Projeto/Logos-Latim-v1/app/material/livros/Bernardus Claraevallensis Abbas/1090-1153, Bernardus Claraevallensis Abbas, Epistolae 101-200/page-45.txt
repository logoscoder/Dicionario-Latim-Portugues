non sapiunt. Ponam itaque digitum super os meum, donec sciam ista qualiter acceptentur. 0348C Placebo
autem si potero, non stilo, neque lingua, sed opere et veritate.
86

EPISTOLA CLXXXVI. AD SIMONEM FILIUM CASTELLANI CAMERACENSIS. Ejus
tutelae Valcellenses monachos commendat, patris donationem ab eo ratam haberi rogans.

Cognoscens, dilectissime, nuntiante abbate Radulfo , de Valcellis, desiderare te nostri praesentiam atque
colloquium, delectatus sum admodum tanta tui erga me devotione; nec certe ingratus benevolentiae. Noveris
et meae esse voluntatis, tuo satisfacere desiderio: sed corporali molestia impediri tam ab hujus voluntatis
effectu, quam et ab aliis plurimis, plurimumque necessariis negotiis. Sed licet absens corpore, sum tamen
praesens spiritu, 0348D donec quandoque fiam, Deo volente, et corpore, et spiritu: si tamen non ore tantum
et lingua, sed opere diligamus et veritate. Igitur in exhibitione operis liquebit veritas dilectionis. Hoc est
itaque quod rogo, ut quod de meo apud te est, fratres dico Valcellenses, et eorum ecclesiam mei gratia
diligas, foveas, et manu teneas ubi necesse fuerit: ut in hoc et tuae liberalitatis insigne praebeas documentum,
et ejus quam mihi promittis, charitatis clarescat indicium. Quam nunc charitatem in eo vel primum 0349A
cupio experiri, si Ligecurtem, quam mihi pater tuus praesenti contulit ad opus illius monasterii, tu quoque
concesseris, et donum patris tui non feceris irritum. Nos quoque quod nostrum est, de praeteritis gratias
agentes, et in reliquum similia sperantes, pro te tuisque illi preces fundimus, qui voluntatem timentium se
facit, et deprecationem eorum exaudit (Psal. CXLIV, 19). Oramus te et uxorem tuam, et omnes qui ad vos
pertinent, bene valere.
87
EPISTOLA CLXXXVII. AD EPISCOPOS SENONAS CONVOCANDOS, CONTRA
PETRUM ABAELARDUM. Excitat episcopos ad causam religionis contra Abaelardum strenue
agendam.
0349B Exiit sermo inter multos, et credimus ad vos pervenisse: quomodo videlicet apud Senonas in
octavis 0350A Pentecostes vocamur, et provocamur ad litem pro defensione fidei: cum servum Dei non
oporteat litigare, sed magis patientem esse ad omnes (II Tim. II, 24). Si mea propria 181 causa esset, posset
non immerito fortassis puer sanctitatis vestrae in vestro patrocinio gloriari. Nunc autem quia et vestra est,
imo plus vestra; fidentius moneo, et obnixius rogo, ut amicos vos in necessitate probetis. Amicos dixerim,
non nostros, sed Christi, cujus sponsa clamat ad vos in silva haeresum, et in segete errorum, quibus sub tutela
et custodia vestra pullulantibus, pene jam suffocatur. Amicus sponsi non deseret eam in opportunitatibus in
tribulatione. Nec miremini, quod ita de subito, et in arcto temporis vos invitamus: quoniam hoc quoque
adversa pars in sua versutia 0350B et calliditate providit, ut improvidos invaderet, et congredi cogeret
immunitos.
88

EPISTOLA CLXXXVIII. AD EPISCOPOS ET CARDINALES CURIAE, DE EODEM.
Monet ad vigilandum adversus Petri Abaelardi errores.

0351A
Dominis et patribus reverendis episcopis et cardinalibus qui sunt de curia, puer sanctitatis eorum.
0352A 1. Nulli dubium, quin ad vos specialiter spectet tollere scandala de regno Dei, surgentes succidere
spinas, sedare querelas. Sic enim praecepit Moyses cum montem subiit: Habetis, inquiens, Aaron et Hur
vobiscum: si quid natum fuerit quaestionis, referetis ad ipsos (Exod. XXIV, 14). Illum loquor Moysen, qui
0353A venit per aquam, et non in aqua solum, sed in aqua et sanguine. Et ideo plus quam Moyses, quia et in
sanguine venit. Et quoniam pro Hur et Aaron stat zelus et auctoritas Romanae Ecclesiae super populum Dei,
ad ipsam merito referimus, non quaestiones, sed laesiones fidei, et injurias Christi; patrum probra atque
contemptus; praesentium scandala, pericula posterorum. Irridetur simplicium fides, eviscerantur arcana Dei,
quaestiones de altissimis rebus temerarie ventilantur, insultatur patribus, quod eas magis sopiendas, quam
solvendas censuerint. Inde fit, quod Agnus paschalis, contra Dei statutum (Exod. XII, 9), aut aqua coquitur,
aut crudus discerpitur, more et ore bestiali. Quod residuum est, non igne comburitur, sed conculcatur. Ita
omnia usurpat sibi humanum 0353B ingenium, fidei nil reservans. Tentat altiora se, fortiora scrutatur, irruit
in divina, sancta temerat magis quam reserat; clausa et signata non aperit, sed diripit: et quidquid sibi non
invenit pervium id putat nihilum, credere dedignatur.
2. Legite, si placet, librum Petri Abaelardi, quem dicit Theologiae: ad manum est enim; cum, sicut
gloriatur, a pluribus lectitetur in curia: et videte qualia ibi de sancta Trinitate dicantur, de genitura Filii, et de
processione Spiritus sancti, et alia innumera, catholicis prorsus auribus et mentibus dissueta. Legite et alium,
quem dicunt Sententiarum ejus; necnon et illum qui inscribitur, Scito te ipsum; et animadvertite quanta et ipsi
silvescant segete sacrilegiorum atque errorum: quid 0353C sentiat de anima Christi, de persona Christi, de
descensu Christi ad inferos, de Sacramento altaris; de potestate ligandi atque solvendi, de originali peccato,
de concupiscentia, de peccato delectationis, de peccato infirmitatis, de peccato ignorantiae, de opere peccati,
de voluntate peccandi. Et siquidem judicatis me juste moveri, movemini et vos: ac ne frustra moveamini,
45

