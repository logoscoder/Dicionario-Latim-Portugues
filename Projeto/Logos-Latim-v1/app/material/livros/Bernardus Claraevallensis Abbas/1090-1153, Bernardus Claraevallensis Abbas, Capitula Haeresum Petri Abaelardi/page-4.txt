opportune faceret, qui nihil importune facere potest: profecto non video, quomodo peccatis consentiens non
esset. Quis enim 1050A consentire malo dicendus est, nisi is per quem etiam opportune disturbari posset?»
Item: «Praedictis itaque rationibus vel objectorum solutionibus liquere reor omnibus, ea solummodo Deum
posse facere, vel dimittere, vel eo modo tantum, vel eo tempore quo facit, non alio.»
6

641 IV. Quod Christus non assumpsit carnem, ut nos a jugo diaboli liberaret.

«Sciendum est quod omnes nostri doctores qui post Apostolos fuere, in hoc conveniunt, quod diabolus
dominium et potestatem habebat super hominem, et jure eum possidebat.» Et post pauca: «Nec diabolus
unquam jus aliquod habuit super hominem, sed jure eum possidebat permittente, ut carcerarius; nec Filius
Dei a jugo diaboli liberaret, 1050B carnem assumpsit. Et post pauca: Quomodo nos justificari vel reconciliari
Deo per mortem Filii ejus dicit Apostolus, qui tanto amplius adversus hominem irasci debuit, quanto amplius
in crucifigendo Filium suum deliquerit, quam in transgrediendo primum praeceptum suum unius pomi gustu:
quomodo enim amplius justum fuerat? Quod si tantum fuerat illud Adae peccatum, ut expiari non posset nisi
ex morte Christi: quam expiationem habebit ipsum homicidium, quod in Christo commissum est, tot et tanta
scelera in ipsum vel suos commissa? Nunquid mors innocentis Filii tantum Deo placuit, ut per ipsam
reconciliaretur nobis, qui hoc peccando commisimus, propter quod innocens Dominus est occisus; nec nisi
hoc maximum fieret peccatum, 1050C etiam levius potuit ignoscere multo nec nisi multiplicatis malis tam
bonum facere, in quo et justiores facti sumus per mortem Filii Dei, quam ante eramus, ut a peccatis jam
liberari debeamus?» Item: «Cui vero non crudele et iniquum videtur, ut sanguinem innocentis, et pretium
aliquod quis requisierit, aut ullo modo ei placuerit innocentem interfici? nedum Deus tam acceptam mortem
Filii habuit, ut per ipsam universo reconciliatus sit mundo. Haec et his similia non mediocrem movent
quaestionem, non solum de redemptione, sed etiam de justificatione nostra per mortem Domini nostri Jesu
Christi. Nobis autem videtur, quod nihilo minus sumus justificati in sanguine Christi; et Deo 1050D
reconciliati per hanc singularem gratiam nobis exhibitam, quod Filius suus nostram suscepit naturam et in
ipsa nos tam verbo, quam exemplo instituendo usque ad mortem praestitit, nos sibi amplius per amorem
astrinxit: ut tanto divinae gratiae accensi beneficio, nulla tolerare propter ipsum vestra reformidet charitas:
quod quidem beneficium antiquos etiam patres, hoc per fidem exspectantes, in summum amorem Dei
tanquam homines temporis non dubitamus accendisse.» Et infra: «Puto ergo quod 1051A consilium et causa
incarnationis fuit, ut mundum luce suae sapientiae illuminaret, et ad amorem suum accenderet.»
7

V. Quod neque Deus et homo, neque homo persona, quae Christus est, sit tertia persona in
Trinitate.

«Quando dico, Christus est tertia persona in Trinitate; hoc volo dicere, quod Verbum, quod ab aeterno
tertia persona in Trinitate fuit, tertia persona sit in Trinitate: et ita puto quod locutio sit figurativa. Si enim
propriam diceremus esse, cum hoc nomen Christus idem sonet quod Deus et homo, tunc talis esset sensus:
Deus et homo est tertia persona in Trinitate. Quod penitus est falsum.» Et post pauca: «Et est sciendum, quod
quamvis concedamus, quod Christus est tertia persona in 1051B Trinitate, non tamen concedimus quod haec
persona, quae Christus est, si tertia persona in Trinitate.»
8

VI. Quod Deus non plus faciat ei qui salvatur antequam cohaereat gratiae, quam ei qui non
salvatur.

«Sic iterum solet quaeri illud quod a quibusdam dicitur, scilicet utrum omnes homines ita sola
misericordia salventur, ut nullus sit qui bonam voluntatem habere possit, nisi gratia Dei praeveniente, quae
cor moveat, et bonam voluntatem inspiret, et inspiratam multiplicet, et multiplicatam conservet. Quod si ita
est quod homo ex se nihil boni operari possit, aut aliquo modo ad divinam gratiam suscipiendam per liberum
arbitrium sine auxilio gratiae se erigere prout 642 dictum est, non possit; non videtur ratio 1051C quare, si
peccat, puniatur. Si enim non potest ex se aliquid boni facere, et talis factus est qui sit pronior ad malum,
quam ad bonum; nonne si peccat immunis est a culpa; et nunquid Deus, qui ita infirmum et fragilis naturae
eum fecit, est laudandus de tali creatione? Imo si ita esset, nonne potius culpandus videretur?» Et post pauca:
«Quod si ita esset quod homo ad divinam gratiam percipiendam se erigere sine alterius gratia non posset; non
videtur ratio esse, quare homo inculparetur; et Dei gratiam non habere, potius in auctorem ipsius
refundandum videretur. Quod ita non est, sed longe aliter dicendum, prout rei veritas se habet. Dicendum est
ergo, quod homo per rationem, a Deo quidem datam, gratiae appositae cohaerere potest: nec 1051D Deus
plus facit illi qui salvatur antequam cohaereat gratiae, quam illi qui non salvatur. Ita enim se gerit Deus erga
homines, quemadmodum mercator qui habet pretiosos lapides venales, qui videlicet exponit eos in foro, et
aeque omnibus offert, et per ostensos desiderium in eis ad emendum excitat. Qui prudens est, sciens se eis
indigere, laborat ut habeat; acquirit nummos, et emit eos: qui deses est et piger, etsi desiderium habeat, quia
tamen piger est, non laborat, etsi fortior sit alio corpore, nec emit eos; et ideo culpa sua quod caret illis.
Similiter Deus gratiam suam apponit omnibus, et consulit Scripturis et doctoribus eximiis, ut pro libertate
4

