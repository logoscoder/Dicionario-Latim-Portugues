arbitrii, qua gratiae cohaereat qui prudens est, providens 1052A sibi in futuro ex libertate arbitrii qua huic
cohaeret gratiae. Piger vero a carnalibus desideriis implicatus, etsi desideret beatificari, nunquam tamen vult
laborare compescendo se a malo, sed negligit, quamvis per liberum arbitrium possit cohaerere gratiae; et sic
ab omnipotenti Deo negligitur.»
9

VII. Quod Deus non debeat mala impedire.

«In primis videndum est, quid sit consentire malo; et quid non. Ille equidem malo consentiens dicitur, qui
cum debeat hoc prohibere, et possit, non prohibet: si autem debeat, et non possit: et e contrario si possit et
non debeat; non est reus. Si vero nec debet, nec potest, multo minus reus censendus est. Et ideo Deus a
consensu malorum est alienus, qui nec debet, nec potest mala impedire. 1052B Ideo non debet, quia cum res
per benignitatem illius eveniat eo modo, quo melius potest, nullo modo hoc velle debet. Ideo autem non
potest, quia bonitas illius electo minori bono, illi quod majus est impedimentum minime parare potest.»
10

VIII. Quod non contraximus ex Adam culpam, sed poenam.

«Sciendum est quod cum dicitur, Originale peccatum est in parvis; hoc dicitur pro poena temporali et
aeterna, quae debetur eis ex culpa primi parentis.» Et paulo post: «Similiter dicitur, in quo omnes
peccaverunt (Rom. V, 12): ideo scilicet, quia seminarium omnium erat in illo qui peccavit. Non tamen inde
provenit, quod omnes peccassent qui non erant: et qui non est, non peccat.»
11

IX. Quod corpus Domini non cadit in terram.

1052C
«De speciebus panis et vini quaeritur, si sint modo in corpore Christi, sicut prius erant in substantia panis
et vini, quae versa est in corpus Christi: an sint in aere. Sed verisimilius est quod sint in aere, cum sint in
corpore Christi sua lineamenta, et suam speciem habeat, sicut alia corpora humana. Species vero istae,
scilicet panis et vini, fiunt in ore ad celandum et obtegendum corpus Christi.» Et post pauca: «Hic autem
quaeritur de hoc quod qui videtur esse multitud . . . unde et praecipitur, quod a Sabbato usque ad Sabbatum
servetur, sicut de panibus propositionis factum fuisse legitur, a muribus etiam corrodi videtur, et de manu
sacerdotis vel diaconi 1052D in terra cadere. Et ideo quaeritur, quare Deus permittat ista fieri in corpore suo.
643 An fortassis non ita fiat in corpore, sed tantum ita faciat apparere in specie? Ad quod dicimus, quod
revera non est sic in corpore, sed Deus ita in speciebus ipsis propter negligentiam ministrorum reprimendam
habere facit: corpus vero suum, prout ei placet, reponit et conservat.
12

X. Quod propter opera nec melior, nec pejor efficiatur homo.

«Solet quaeri quid a Domino remuneretur, opus, an intentio, seu utrumque. Auctoritas autem videtur velle,
quod opera a Deo aeternaliter remunerentur: ait namque Apostolus, Reddet Deus unicuique secundum opera
sua (Rom. II, 6). Et Athanasius ait. 1053A Reddituri sunt de factis propriis rationem. Et paulo post ait: Et qui
bona egerunt, ibunt in vitam aeternam; qui vero mala, in ignem aeternum (Matth. XXV, 46, et Joan. V, 29).
Nos vero dicimus, quod aeternaliter a Deo remunerentur, sive ad bonum, sive ad malum: nec propter opera
pejor, vel melior efficitur homo, nisi dum operatur, fortassis voluntas ejus in aliquo augmentetur. Nec est
contra Apostolum vel alios auctores; quia cum Apostolus dixit, Reddet unicuique, etc., ibi effectum pro causa
posuit, opus scilicet pro voluntate seu intentione.»
13

XI. Quod non peccaverunt qui Christum crucifixerunt ignoranter; et quod non sit culpae
adscribendum quidquid fit per ignorantiam.

«Opponit de Judaeis qui Christum crucifixerunt, 1053B et de aliis qui martyres persequendo putabant se
obsequium praestare Deo: et de Eva .... .... quae non egit contra conscientiam, quoniam seducta est, et tamen
certum est eam peccasse. Ad quod nos dicimus, quod revera illi simplices Judaei non agebant contra
conscientiam, sed potius zelo legis suae Christum persequebantur; nec putabant se male agere, et ideo non
peccabant: nec propter hoc aliqui eorum damnati sunt, sed propter praecedentia peccata, merito quorum in
istam caecitatem devoluti sunt. Et inter illos erant electi illi, pro quibus Christus oravit, dicens: Pater, dimitte
illis, quia nesciunt quid faciunt (Luc. XXIII, 34). Nec oravit ut hoc peccatum eis dimitteretur, cum hoc
peccatum non esset, sed potius peccata praecedentia.»
14

XII. De potestate ligandi et solvendi.

1053C
«Illud quod in Matthaeo legitur, Quaecunque ligaveris super terram (Matth. XVI, 19), etc., sic
intelligendum est: Quaecunque ligaveris super terram, id 1054A est in praesenti vita, erit ligatum et in
coelis, id est in praesenti Ecclesia.» Et post pauca: «Huic sententiae, qua dicimus Deum solum dimittere
5

