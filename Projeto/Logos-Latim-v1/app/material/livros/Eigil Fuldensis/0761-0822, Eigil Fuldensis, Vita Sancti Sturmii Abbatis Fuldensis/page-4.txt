ex illis, qui erat ipsorum interpres, interrogavit eum quo tenderet. Respondit, in superiorem partem eremi se fore
iturum.
8. Sicque vir Dei per horrendum solus pergens desertum, praeter bestias, quarum in eo fuit abundantia,
et avium volatum et ingentes arbores, et praeter agrestia solitudinis loca nihil cernens, tandem quarto die
praetergrediens locum ubi monasterium situm est, superiora petens, ubi flumen quod dicitur Gysilaha Fuldae
alveo se immiscet; deinde paulo superius progressus, ubi semita fuit quae antiquo vocabulo Ortessueca
dicebatur, post occasum solis pervenit, ibique se et asinum suum munire propter nocturnos incursus satagens.
Cum autem ibidem se nocturnis [0430C] castris munire curaret, audit procul sonitum aquae, quod utrum ferae an
homo fecisset, ignorabat. Stans silenter, intentis auribus auscultabat: audit iterum sonitum aquae. Tunc quia vir
Dei clamare noluit, cavam ferro quod manu ferebat pulsavit arborem, intelligens hominem esse, nutu Dei. Ille
vero cum audisset sonitum pulsantis, illuc properans proclamavit. Qui cum appropinquasset, videntes alterutrum
mutuo se salutaverunt. Cumque eum homo Dei interrogasset unde veniret, respondit se de Wedereiba venire,
domini sui Orcis equum in manu ducere. Collocantes itaque se ibidem, pariter nocte illa manserunt. Erat quippe
ille homo locorum in solitudine peritissimus. Cumque illi vir Domini quod animo gestabat et quid gereret
revelasset, coepit ei [0430D] locorum nomina indicare, et torrentum et fontium fluenta denuntiare. Qui cum tunc
in illo fuissent loco qui antiquo vocabulo Ahloh nuncupatur, mane surgentes inde, alterutrum se invicem
benedixerunt; et statim vir saecularis ad Grapfelt per viam suam pergere coepit.
9. Servus autem Domini statim inde reversus, Domino Christo iter suum et spem omnem commendans,
per desertum more suo pergere coepit solus. Qui cum Ailoha gradiebatur, et ei illic terra displiceret, venit ad
torrentem qui usque hodie Grezibach dicitur: visisque illic loci positionibus et terrae qualitatibus, paulisper
remoratus est. Inde regressus pusillum, ad benedictum et a Domino jamdudum [0431A] praeparatum pervenit
locum, ubi nunc sanctum situm est monasterium. Quo cum pervenisset, statim sanctus vir Sturmi immenso
repletus gaudio, alacer et exsultans ibat. Intellexit enim per merita et orationes sancti episcopi Bonifacii talem
sibi locum esse a Domino revelatum. Tunc circumquaque iens per singula quae aspiciebat, Domino gratias
referebat. Quanto longius et latius gradiebatur, tanto amplius gratulabatur. Cumque ibi loci pulchritudine
delectatus, non modicum diei spatium gyrando et explorando exegisset, benedicto loco et diligenter signato
gaudens inde profectus est.
10. Igitur vir Dei secundo ad Hersfelt perveniens, socios ibi suos sanctis insistere precibus reperiebat:
loci repertionem quibus referens, eos illuc profecturos [0431B] secum properare imperavit. Subito ipse petita a
fratribus oratione, ad Selehim [a] {foot}
[0431D] Locum Amanaburgo et monasterio Fritiflariensi in Hassia vicinum concesserat Bonifacio
Adalgerus clericus, apud Othlonum in lib. II, cap. 18.petiturus episcopum, profectus est. Ad quem cum
ambulando post dies paucos pervenisset, atque ab eo benigne esset susceptus, repertum ei locum laudando
referre coepit. Aestimo, ait, dilectum tibi locum nunc esse repertum. Cumque ei loci illius statum et qualitatem
terrae et aquae decursum, quae usque hodie monasterio sufficiunt, revelasset, satis alacrem reddidit episcopum;
pariterque gratulantes et Domino gratias referentes, suave colloquium inter se de vita et conversatione
monachorum diutissime habuerunt.
11. Post dulces sermones sanctus episcopus, retento parumper penes se solitario suo, diligenter eum
sanctis instruere curavit sermonibus, et sacris [0431C] Scripturae sententiis, ad monasticae vitae amorem
incitare. Sic enim uberiore doctrinarum fonte irrigatum, et plurimis sanctae Scripturae admonitionibus
confortatum, ad eremum eremitam suum Sturmen abire sanctus permisit episcopus. Ipse vero ob confirmationem
reperti in eremo loci ad palatium regis profectus est. Sturmi autem postquam ad suos pervenit in solitudinem
socios, et se ad locum quem repererat, cum fratribus voluisset conferre, et non [b] {foot}
[0431D] Legendum videtur nono; diu siquidem Hersfeldensem solitudinem incoluere socii Sturmii,
dum iste res superius memoratas exsecutus est. Unde satis illis fuit temporis ut monasterium rudi (ut tantorum
hominum frugalitas ferebat) artificio delinearent. [0432D] Certe ab anno 736, quo a Lamberto initia
Hersfeldensis coenobii locantur, ad 744, quo Fuldense monasterium constructum est, novenorum fere annorum
numerus intercedit. jam tunc ex quo in eremo habitare coeperat, anno ab Hersfelt regressus est; invidus omnium
bonarum rerum diabolus pertimescens servorum Dei in solitudine conversationem, malorum hominum mentes
instigabat, ut sanctum servis Christi contradicerent locum. Sancti vero servi Dei cum pravorum hominum
[0431D] obstinationes, imo zabuli adversitates ferre necdum possent, diverterunt inde, et secesserunt in locum
qui dicitur Chrilhari.

4

