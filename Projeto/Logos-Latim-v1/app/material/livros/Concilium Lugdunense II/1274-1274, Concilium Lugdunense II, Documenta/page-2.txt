concilio statuentes et ordinantes quod usque ad praedictos vi annos ab instanti festo nativitatis beati Ioannis
baptistae proximo continue numerandos ab omnibus personis ecclesiasticis quacumque dignitate praefulgeant
seu cuiuscumque praeeminentiae conditionis vel ordinis aut status religionis vel ordinis quibus.
Et eorum ecclesiis nulla privilegia vel indulgentias sub quacumque verborum forma vel expressione concessa
volumus suffragari sed ea quae adhuc concessimus penitus revocamus de omnibus reditibus fructibus et
proventibus ecclesiasticis anni cuiuslibet terminis infrascriptis medietas scilicet in festo nativitatis domini et alia
medietas in festo beati Ioannis baptistae integre sine diminutione qualibet decima persolvatur.
Ut ei cuius negotium agitur reverentia debita in se ac sanctis suis et praecipue in virgine gloriosa quorum in his
et aliis suffragio utimur servetur attentius sit que plenior terrae subventio praedictae constitutionem felicis
recordationis Gregorii papae praedecessoris nostri contra blasphemos editam praecipimus inviolabiliter observari
poenam que pecuniarum in ipsa statutam per potestates locorum in quibus blasphemia committitur ceteros que
qui inibi iurisdictionem temporalem exercent coactiones si necesse fuerit per dioecesanos et aliorum locorum
ordinarios ad exhibenda integraliter exigi et dicti subsidii collectoribus assignari in idem subsidium convertenda.
Confessoribus insuper ex parte ordinaria vel ex privilegio confessiones audientibus districte mandamus ut
confitentibus sibi suggerant et iniungant quod de pecunia praedicta eidem terrae plenariam satisfactionem
impendant inducant etiam confitentes ultimas voluntates quod in testamentis suis pro modo facultatum suarum
aliquid de bonis suis pro subsidio terrae sanctae relinquant.
In singulis nihilominus ecclesiis truncum concavum poni praecipimus tribus clavibus consignatum prima penes
episcopum secunda penes ecclesiae sacerdotem tertia penes aliquem religiosum laicum conservandis et in eo
fideles quilibet iuxta quod dominus eorum mentibus inspiraverit suas eleemosynas ponere in remissionem
suorum peccaminum moneantur et in ipsis ecclesiis semel in hebdomade pro remissione huiusmodi peccatorum
et praesertim offerentium eleemosynas certa die quam tum sacerdos pronuntiet populo missa publice decantetur.
Praeter haec ut terrae sanctae plenius succurratur exhortamur et suadere intendimus monitis et exhortationibus
reges et principes marchiones comites et barones potestates capitaneos et alios quoscumque terrarum duces ut
ordinetur in terris suis cuiuslibet iurisdictioni eorum subiectis quod a singulis fidelibus unus denarius ad valorem
turonensis vel unius sterlingi iuxta consuetudinem vel condicionem regionis et alia modica sine cuiuscumque
gravamine in remissione peccaminum iniungentes annis singulis in ipsius terrae subsidium persolvatur ut sicut
nullus excusare se potest quin teneatur compati statui miserabili terrae sanctae sic nec aliquis excutiatur subsidio
nec a merito excludatur.
Etiam ne quod provide ordinatum est de praedictae terrae subsidio impediri contingat fraude vel malitia vel
ingenio alicuius excommunicamus et anathemizamus omnes et singulos qui scienter impedimentum praestiterint
directe vel indirecte publice vel occulte quominus praestentur decimae sicut superius est expressum in praedictae
terrae subsidium.
Ceterum quia cursarii et piratae nimium impediunt capiendo et spoliando transeuntes ad illam et redeuntes de illa
nos eos et principales adiutores et fautores eorum excommunicationis vinculo innodamus sub interminatione
anathematis inhibentes ne quis cum eis communicet scienter in aliquo contractu venditionis vel emptionis.
Iniungimus etiam rectoribus civitatum et locorum ut eos ab iniquitate revocent et compescant alioquin in terra
ipsorum per ecclesiarum praelatos severitatem ecclesiasticam volumus exerceri.
Excommunicamus praeterea et anathemizamus eos falsos et impios christianos qui contra Christum et populum
christianum Sarracenis arma et ferrum quibus christianos impugnant et lignamina galearum et aliorum vasorum
navigalium deferunt et eos etiam qui galeas eis vendunt vel naves qui que in piraticis Sarracenorum navibus
curam gubernationis exercent vel in machinis aut quibuslibet aliis aliquod eis impendunt consilium vel auxilium
in christianorum dispendium specialiter terrae sanctae ipsos rerum suarum privatione mulctari et capientium
servos fieri censemus.

2

