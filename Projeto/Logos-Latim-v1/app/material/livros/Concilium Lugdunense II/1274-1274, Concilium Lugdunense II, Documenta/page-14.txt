Convenientes ibidem nomen illud quod est super omne nomen a quo aliud sub coelo non est datum hominibus in
quo salvos fieri credentes oporteat nomen videlicet Iesu Christi qui salvum faciet populum suum a peccatis
eorum exhibitione reverentiae specialis attollant et quod generaliter scribitur ut in nomine Iesu omne genu
flectatur singuli singulariter in seipsis implentes praecipue dum aguntur missarum sacra mysteria gloriosum illud
nomen quandocumque recolitur flectant genua cordis sui quod vel capitis inclinatione testentur.
Attendantur in locis ipsis intentis praecordiis sacra solemnia devotis animis orationibus intendatur.
Nullus in locis eisdem in quibus cum pace ac quiete vota convenit celebrari seditionem excitet conclamationem
moveat impetum ve committat.
Cessent in illis universitatum et societatum quarumlibet consilia conciones et publica parlamenta.
Cessent vana et multo fortius foeda et prophana colloquia.
Cessent confabulationes quaelibet.
Sint postremo quaecunque alia divinum turbare possunt officium aut oculos divinae maiestatis offendere ab ipsis
prorsus extranea ne ubi peccatorum est venia postulanda ibi peccandi detur occasio aut deprehendantur peccata
committi.
Cessent in ecclesiis earum que cimiteriis negotiationes et praecipue nundinarum ac fori cuiusque tumultus.
Omnis in eis saecularium iudiciorum strepitus conquiescat.
Nulla inibi causa per laicos criminalis maxime agitetur.
Sint loca eadem a laicorum cognitionibus aliena.
Ordinarii locorum haec faciant observari suadenda suadeant interdicta huius canonis auctoritate compescant ad
haec alios etiam in ecclesiis ipsis magis assiduos et ad praemissa idoneos deputando.
Et nihilominus processus iudicum saecularium ac specialiter sententiae prolatae in eisdem locis omni careant
robore firmitatis.
Qui vero praemissas inhibitiones animo petulanti contempserint praeter processum ordinariorum et
deputandorum ab ipsis divinae ultionis et nostrae poterunt acrimoniam formidare donec suum confessi reatum a
similibus firmato proposito deliberaverint abstinere.
Usurarum voraginem quae animas devorat et facultates exhaurit compescere cupientes constitutionem
Lateranensis concilii contra usurarios editam sub divinae maledictionis interminatione praecipimus inviolabiliter
observari.
Et quia quo minor feneratoribus aderit fenerandi commoditas eo magis adimetur fenus exercendi libertas hac
generali constitutione sancimus ut nec collegium nec alia universitas vel singularis persona cuiuscunque sit
dignitatis conditionis aut status alienigenas et alios non oriundos de terris ipsorum publice pecuniam fenebrem
exercentes aut exercere volentes ad hoc domos in terris suis conducere vel conductas habere aut alias habitare
permittat sed huiusmodi usurarios manifestos omnes infra tres menses de terris suis expellant numquam aliquos
tales de cetero admissuri.
Nemo illis ad fenus exercendum domos locet vel sub alio titulo quocunque concedat.
14

