Ceteris vero abbatibus et prioribus non mitratis et aliis abbatibus et prioribus qui per nos non fuerunt nominatim
et specialiter evocati necnon praepositis decanis archidiaconis et aliis ecclesiarum praelatis ac quorumque
praelatorum capitulorum collegiorum et conventuum procuratoribus recedendi ex dei et nostra benedictione
clementer licentiam impertimur mandantes ut omnes taliter recedentes primitus prout infra scribitur procuratores
sufficientes dimittant ad suscipienda nostra mandata et ea quae in praesenti nostro concilio ordinata sunt et in
futurum auctore domino contigerit ordinari.
Omnes scilicet de regno Franciae taliter recedentes quattuor de regno Alamaniae quattuor de regnis Yspaniarum
quattuor de regno Angliae quattuor de regno Scotiae unum de regno Siciliae duos de Lambardia duos de Tuscia
unum de terris ecclesiae unum de regno Norbegiae unum de regno Sueviae unum de regno Ungariae unum de
regno Daciae unum de regno Boemiae unum de ducatu Poloniae unum procuratores sufficientes dimittant.
Ad haec ad nos ex quorundam relatione pervenit quod nonnulli archiepiscopi et episcopi alii que praelati ea
occasione quod ipsos ad concilium mandavimus evocari petentes a subditis immoderatum subsidium multa
extorserunt ab eis graves ipsis tallias imponentes quorum aliqui licet a subiectis multa exegerint ad concilium
non venerunt.
Verumtamen cum nostrae intentionis non exstiterit nec exsistat ut praelati ad concilium veniendo sociarent
oboedire bonum cum gravamine subditorum monemus praelatos omnes et singulos eis firmiter innuentes
quatinus nullus eorum occasione praemissa subditos suos talliis vel exactionibus gravare praesumat.
Si vero aliqui non venerunt ad concilium et a subditis suis ea occasione aliquid exegerint volumus et praecise
mandamus quod ea occasione quae receperunt ab eis restituant sine mora.
Illi autem qui gravaverunt subditos ab eis subsidia immoderata petendo eisdem satisfacere sine qualibet
difficultate procurent mandatum nostrum taliter impleturi quod non oporteat ut super hoc auctoritate nostra
remedium apponatur.
Fideli ac devota professione fatemur quod spiritus sanctus aeternaliter ex patre et filio non tanquam ex duobus
principiis sed tanquam ex uno principio non duabus spirationibus sed unica spiratione procedit.
Hoc professa est hactenus praedicavit et docuit hoc firmiter tenet praedicat profitetur et docet sacrosancta
Romana ecclesia mater omnium fidelium et magistra.
Hoc habet orthodoxorum patrum atque doctorum Latinorum pariter et Graecorum incommutabilis et vera
sententia.
Sed quia nonnulli propter irrefragabilis praemissae ignorantiam veritatis in errores varios sunt prolapsi nos
huiusmodi erroribus viam praecludere cupientes sacro approbante concilio damnamus et reprobamus omnes qui
negare praesumpserint aeternaliter spiritum sanctum ex patre et filio procedere sive etiam temerario ausu
asserere quod spiritus sanctus ex patre et filio tanquam ex duobus principiis et non tanquam ex uno procedat.
Ubi periculum maius intenditur ibi procul dubio est plenius consulendum.
Quam gravibus autem sit onusta dispendiis quot et quantis sit plena periculis ecclesiae Romanae prolixa vacatio
exacti temporis consideratio edocet et considerata prudenter illius discrimina manifestant.
Hinc nos evidens evocat ratio ut dum reformandis etiam minoribus nostra sollerter vacet intentio ea quae
periculosiora sunt nequaquam absque remedio reformationis accomode relinquamus.
Ideo que omnia quae pro vitanda discordia in electione Romani pontificis a nostris sunt praedecessoribus et
praecipue a felicis recordationis Alexandro papa tertio salubriter instituta omnino immota in sua firmitate manere

4

