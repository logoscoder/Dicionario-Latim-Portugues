Sed si ad alios post sanitatem sibi redditam seu antea redire voluerit vel etiam si alii absentes quos per decem
dies diximus expectandos supervenerint re integra videlicet antequam eidem ecclesiae sit de pastore provisum in
eodem negotio in illo statu in quo ipsum invenerint admittantur praemissa tam de clausura quam de servientibus
cibo ac potu et reliquis cum aliis servaturi.
Porro si quando Romanum pontificem extra civitatem praedictam in qua erat cum sua curia residens contigerit ab
hac luce migrare teneantur cardinales in civitate in cuius territorio seu districtu idem pontifex obiit convenire nisi
sit forsitan interdicta vel contra ecclesiam Romanam in aperta rebellione persistat.
Quo casu in alia viciniori conveniant quae similiter nec interdicto subiaceat nec sit ut praedicitur aperte rebellis.
In hac etiam civitate tam quoad exspectationem absentium quam quoad habitationem communem clausuram et
cetera omnia in domo episcopali vel alia qualibet eisdem cardinalibus deputanda eadem observentur quae
superius obeunte dicto pontifice in ea in qua cum sua residebat curia sunt expressa.
Praeterea quia parum est iura condere nisi sit qui eadem tueatur adiciendo sancimus ut dominus alii que rectores
et officiales civitatis illius in qua Romani pontificis celebranda fuerit electio auctoritate nostra et eiusdem
approbatione concilii potestate sibi tradita praemissa omnia et singula plene ac inviolabiliter sine fraude ac dolo
aliquo faciant observari nec cardinales ultra quam praemittitur artare praesumant.
Super iis autem taliter observandis statim audito summi pontificis obitu coram clero et populo civitatis ipsius ad
hoc specialiter convocandis praestent corporaliter iuramentum.
Quod si forte in praemissis vel circa ea fraudem commiserint aut ipsa diligenter non observaverint cuiuscumque
sint praeeminentiae conditionis aut status omni cessante privilegio eo ipso excommunicationis sint vinculo
innodati et perpetuo sint infames nec unquam eis portae dignitatis pateant nec ad aliquod publicum officium
admittantur.
Ipsos insuper feudis et bonis ceteris que quae ab eadem Romana vel quibuslibet aliis ecclesiis obtinent ipso facto
decrevimus esse privatos ita quod ad ecclesias ipsas plene ac libere revertantur administratorum earumdem
ecclesiarum arbitrio sine contradictione aliqua disponenda.
Civitas vero praedicta non solum sit interdicto supposita sed et pontificali dignitate privata.
Ceterum quia cum arbitrium vel inordinatus captivat affectus vel ad certum aliquid obligationis cuiusque
necessitas adigit cessat electio dum libertas adimitur eligendi cardinales eosdem obsecrantes per viscera
misericordiae dei nostri per aspersionem sui pretiosi sanguinis obtestamur ut pensantes attentius quid eis
imminet cum agitur de creatione vicarii Iesu Christi successoris Petri rectoris universalis ecclesiae gregis
dominici directoris omni privatae affectionis inordinatione deposita et cuiuslibet pactionis conventionis
obligationis necessitate necnon condicti et intendimenti contemplatione cessantibus non in se reciprocent
considerationis intuitum vel in suos.
Non quae sua sunt quaerant non commodis privatis intendant sed nullo artante ipsorum in eligendo iudicium nisi
deo puris et liberis mentibus nuda electionis conscientia utilitatem publicam libere prosequantur omni conatu et
sollicitudine prout possibilitas patitur id acturi tantummodo ut eorum ministerio acceleretur utilis et
pernecessaria totius mundi provisio idoneo celeriter eidem ecclesiae sponso dato.
Qui autem secus egerint divinae subiaceant ultioni eorum culpa nisi gravi propter hoc peracta poenitentia
nullatenus abolenda.
Et nos nihilominus pactiones conventiones obligationes condicta et intendimenta omnia sive iuramenti sive
cuiuslibet alterius sint vinculo firmitatis innexa cassamus irritamus et viribus decernimus omnino carere ita ut
nullus ad illa observanda quomodolibet sit astrictus nec quisquam ex eorum transgressione notam vereatur fidei
6

