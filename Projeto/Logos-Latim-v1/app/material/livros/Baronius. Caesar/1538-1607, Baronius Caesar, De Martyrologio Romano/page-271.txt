271

Die 21 Augusti.
Septembris.

Duodecimo Kalendas

S

anctae Joannae-Franciscae Fremiot de Chantal,
Viduae, quae Ordinis Sanctimonialium Visitationis
sanctae Mariae fuit Institutrix, cujus dies natalis
recolitur Idibus Decembris.
Romae, in agro Verano, sanctae Cyriacae, Viduae et
Martyris; quae in persecutione Valeriani, cum se suaque
omnia in Sanctorum ministeria impendisset, demum,
martyrium pro Christo subiens, vitam quoque ipsam libenter
impendit.
In territorio Gavalitano sancti Privati, Episcopi et
Martyris; qui passus est in persecutione Valeriani et
Gallieni.
Salonae, in Dalmatia, sancti Anastasii Cornicularii, qui,
cum videret beatum Agapitum constanter tormenta
perferentem, conversus est ad fidem, et, pro confessione
nominis Christi, jubente Aureliano Imperatore, interemptus,
Martyr migravit ad Dominum.
In Sardinia natalis sanctorum Martyrtun Luxorii, Ciselli
et Camerini; qui, in persecutione Diocletiani, sub Delphio
Praeside, gladio caesi sunt.
Eodem die sanctorum Martyrum Bonosi et Maximiani.
Fundis, in Latio, sancti Paterni Martyris, qui, ab
Alexandria Romam venit ad Apostolorum memorias; et inde
in agrum Fundanum secessit, atque ibi, cum Martyrum
corpora sepeliret, a Tribuno comprehensus est, et in
vinculis exspiravit.
Edessae, in Syria, sanctorum Martyrum Bassae, ac
trium ejus filiorum, id est Theogonii, Agapii et Fidelis; quos,
in persecutione Maximiani, pia mater exhortans, martyrio
coronatos praemisit ad palmam, et, truncato capite,

