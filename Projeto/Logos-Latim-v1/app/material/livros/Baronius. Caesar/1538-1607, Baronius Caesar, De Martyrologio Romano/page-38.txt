38
Gregorius Nazianzenus, de Catholicae Ecclesiae Martyribus
dicat, scribens in Julianum apostatam: A quibus, daemones
propelluntur, et morbi curantur; quorum apparitiones et
praedictiones; quorum vel sola corpora idem possunt quod
animae sanctae, sive manibus contrectentur, sive
honorentur; quorum vel solae sanguinis guttae atque
exigua passionis signa idem possunt quod corpora. Haec
ille, Oratione 4, Contra Julianum 1, num. 69; sed eodem
argumento haec locupletius in Cygneis Carminibus, sive
Carminum lib. 1, Theologica, sect. 2, PoÃ«mata moralia,
carm 10, vers. 738-757, dum ait: Orbem tgitur hunc paene
totum, instar siderum serenis splendoribus, sublimibus
thronis, doctrinis, coetibus, concursibus integrarum
familiarum, hymnis convenientibus collustrant hi, qui,
jugulati, Christi gloriosi sunt victores. Estque adeo frequens
horum luctae certarninumque veneratio, ut exiguus pulvis,
aut reliquiae veterum ossium [aut exigua capillorum
particula, aut panni, aut sanguinis aliquid asperstone
signatum], totius ad honorem sufficiat. Et nonnullorum
saltem appellationem, reliquiarum omnino expertem, scio
locis certis inditam esse pro toto Martyre, quae tamen
eumdem vim obtinuerit. O rem prodigiosam! Salutem affert
sola recordatio. Quid si commemorem morborum
malorumque daemonum purgationem incredibilem, a
sepulcris profectam, quae meruerunt aliquando recipere
[veneranda corpora], spirituum illorum incursionibus
resistentia? Talia sunt meorum athletarum miracula. Haec
Gregorius, ubi supra, De submissione animi, castitate et
temperantia, sive De virtute, ex editione Leuvenklaji.
11. Magna sunt haec, sed, quod ad reliquias spectat,
majora his addimus: quod non tantum tenuis pulvis ex
ossibus Martyrum, capillus vel pannus vilis, aliaque tenuiora
eorumdem Martyrum monumenta talia prsestent; sed, etsi
super illorum sepulcra flores vel alia hujusmodi
admoveantur, tantam ex his, quae intus sunt, sacris
reliquiis virtutem hauriant, ut ad animarum corporumque
salutem consequendam ac insuper ad mortuos excitandos
potestatem accipiant. Est de his omnibus locuples testis
sanctus Augustinus, qui, De Civitate Dei, lib. 22, cap. 8,
num. 2-22, aliisque in locis haec fusius est prosequutus.

