69
Antiochiae passio beati Hippolyti Presbyteri, qui,
deceptus aliquandiu schismate Novati, sed, operante gratia
Christi, correctus, ad unitatem Ecclesiae rediit, pro qua et in
qua postea illustre martyrium consummavit. Hic, rogatus a
suis quaenam secta verior esset, exsecratus est dogma
Novati, et, eam fidem dicens esse servandam quam Petri
Cathedra custodiret, jugulum praebuit.
In Africa passio sanctorum Martyrum
Philappiani et aliorum centum viginti quatuor.

Feliciani,

Item beati Alexandri, qui, in persecutione Decii,
comprehensus est, ac, longaevae aetatis veneranda canitie
et confessione iterata resplendens, inter carnificum
tormenta reddidit spiritum.
Edessae, in Syria, sancti Barsis Episcopi, dono
curationum illustris; qui, a Valente, Imperatore Ariano, in
dissitas regiones ob fidem catholicam relegatus, ac triplici
mutatione fatigatus exsilii, vitam finivit.
Hierosolymis natalis sancti Matthiae Episcopi, de quo
mira et plena fidei gesta narrantur; qui, sub Hadriano, multa
pro Christo perpessus est, ac demum in pace quievit.
Papiae sancti Armentarii, Episcopi et Confessoris.
In
Malbodio,
Hannoniae
monasterio,
Aldegundis Virginis, tempore Dagoberti Regis.

sanctae

Viterbii sanctae Hyacinthae de Mariscottis Virginis, ex
tertio sancti Francisci Ordine Sanctimonialis, poenitentia et
caritate insignis; quam Pius Papa Septimus Sanctis
adscripsit.
Mediolani sanctae Savinae, feminae religiosissimae,
quae, ad sepulcra sanctorum Naboris et Felicis Martyrum
orans, obdormivit in Domino.
In territorio Parisiensi sanctae Bathildis
sanctitate et miraculorum gloria praeclarae.

Reginae,

