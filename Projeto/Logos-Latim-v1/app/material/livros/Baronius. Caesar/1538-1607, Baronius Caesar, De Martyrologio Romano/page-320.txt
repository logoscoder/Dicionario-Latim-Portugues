320

VETUS MARTYROLOGIUM ROMANUM
A.D. MDCCCCLVI
OCTOBER
Die 1 Octobris.

S

Kalendis Octobris.

ancti Remigii, Episcopi Rhemensis et Confessoris, qui
Idibus Januarii obdormivit in Domino, sed hac die, ob
Translationem corporis ejus, potissimum colitur.

Romae beati Aretae Martyris, et aliorum quingentorum
quatuor.
Tornaci, in Galliis, sancti Piatonis, Presbyteri et
Martyris; qui, praedicationis causa, cum beato Quinctino
ejusque Sociis, ab urbe Roma in Galliam perrexit, ac postea,
in persecutione Maximiani, consummato martyrio, migravit
ad Dominum.
Tomis, in Ponto, sanctorum Martyrum Prisci, Crescentis
et Evagrii.
Ulyssipone,
in
Lusitania,
sanctorum
Martyrum
Verissimi, Maximae et Juliae, sororum ejus; qui in Diocletiani
Imperatoris persecutione passi sunt, Thessalonicae sancti
Domnini Martyris, sub Maximiano Imperatore.
Urbe Veteri sancti Severi, Presbyteri et Confessoris.
In Portu Gandae sancti Bavonis Confessoris.

Die 2 Octobris.

Sexto Nonas Octobris.

Festum sanctorum Angelorum Custodum.
Romae passio sancti Modesti Sardi, Levitae et Martyris;

