269
In Palaestina sancti Timothei Martyris, qui, in
persecutione Diocletiani, sub Urbano Praeside, post multa
superata supplicia, lento igne combustus est. Passi sunt
etiam ibidem Thecla et Agapius, e quibus Thecla, feris
exposita, earum laniata dentibus transivit ad Sponsum;
Agapius vero, plurima tormenta perpessus, ad majora
certamina fuit dilatus.
Romae sancti Xysti Tertii, Papae et Confessoris.
Apud castrum Brincolam, in Provincia, depositio sancti
Ludovici, ex Ordine Minorum, Episcopi Tolosani, vitae
sanctitate et miraculis clari; cujus corpus, inde Massiliam
translatum, in Ecclesia Fratrum Minorum honorifice
conditum fuit, ac postea Valentiam, in Hispania, devectum
est, atque in cathedrali Ecclesia collocatum.
In pago Sigisterico, in Gallia, beati Donati, Presbyteri et
Confessoris; qui, ab ipsis usque infantiae rudimentis mira
Dei gratia praeditus, anachoreticam vitam multis annis
exegit, et miraculorum gloria clarus migravit ad Christum.
In territorio Bituricensi sancti Mariani Confessoris,
cujus virtutes et miracula beatus Gregorius, Turonensis
Episcopus, magnis laudibus celebravit.
Mantuae sancti Rufini Confessoris.
Norimbergae sancti Sebaldi Eremitae, virtutibus et
miraculis praeclari, qui Sanctorum catalogo a Martino Papa
Quinto adjectus est.

Die 20 Augusti.
Septembris.

Tertiodecimo Kalendas

I

n territorio Lingoniensi depositio sancti Bernardi, primi
Claraevallensis Abbatis, vita, doctrina et miraculis
gloriosi, quem Pius Octavus, Pontifex Maximus,
universalis Ecclesiae Doctorem declaravit et confirmavit.
Romae item depositio sancti Pii Decimi, Papae et
Confessoris, fidei integritatis et ecclesiasticae libertatis

