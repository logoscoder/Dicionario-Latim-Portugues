236
Treviris sancti Martini, Episcopi et Martyris.
Hispali, in Hispania, passio sanctarum Virginum Justae
et Rufinae, quae, a Praeside Diogeniano comprehensae,
primo equulei extensione et ungularum laniatione vexatae,
postea carcere, inedia et variis torsionibus sunt afflictae;
tandem Justa in carcere spiritum exhalavit, Rufinae vero
cervix, in confessione Domini, confracta est.
Cordubae, in Hispania, sanctae Aureae Virginis,
beatorum Adulphi et Joannis Martyrum sororis; quae
aliquando in apostasiae crimen a Mahumetano Judice
inducta est, sed mox, facti poenitens, iterato certamine,
hostem effuso sanguine superavit.
Romae sancti Symmachi Papae, qui, a schismaticorum
factione diutius fatigatus, demum, sanctitate conspicuus,
migravit ad Dominum.
Veronae sancti Felicis Episcopi.
Apud Scetim, Ægypti montem, sancti Arsenii, Romanae
Ecclesiae Diaconi; qui, Theodosii tempore, in solitudinem
secessit, ibique, virtutibus omnibus consummatus et jugi
lacrimarum imbre perfusus, spiritum Deo reddidit.
In Cappadocia sanctae Macrinae Virginis, filiae
sanctorum Basilii et Emmeliae, atque sororis item
sanctorum Episcoporum Basilii Magni, Gregorii Nysseni et
Petri Sebastensis.

Die 20 Julii.
Augusti.

Tertiodecimo Kalendas

S

ancti Hieronymi Æmiliani Confessoris, Congregationis
Somaschae Institutoris, caelestis omnium orphanorum
ac derelictae juventutis Patroni; qui sexto Idus
Februarii obdormivit in Domino.
Antiochiae passio sanctae Margaritae, Virginis et

