353
In Africa natalis sanctorum Martyrum Publii, Victoris,
Hermetis et Papiae.
Tarsi, in Cilicia, sanctae Eustochii, Virginis et Martyris;
quae, sub Juliano Apostata, post dira tormenta, in oratione
reddidit spiritum.
Laodiceae, in Syria, sancti Theodoti Episcopi, qui non
solum verbis, sed rebus quoque et virtutibus fuit ornatus.
Viennae, in Gallia, sancti Georgii Episcopi.
In monasterio Agaunensi, in Gallia, sancti Ambrosii
Abbatis.
Cyri, in Syria, sancti Marciani Confessoris.
In ipsa die Commemorationis omnium
Defunctorum, antequam legantur Nonae:

Fidelium

Hac
die
Commemoratio
omnium
Fidelium
Defunctorum; in qua communis pia Mater Ecclesia,
postquam universos filios suos jam in caelo laetantes
congruis studuit celebrare praeconiis, mox et omnes adhuc
in Purgatorio gementes validis apud Dominum et Sponsum
Christum satagit suffragiis adjuvare, ut quam citius valeant
ad societatem supernorum civium pervenire.
Postea dicitur: Tertio, vel Pridie Nonas Novembris, et
continuatur Lectio usque ad finem, more solito.

Die 3 Novembris.

Tertio Nonas Novembris.

M

ediolani natalis sancti Caroli Borromaei Cardinalis,
Episcopi Mediolanensis et Confessoris, quem,
sanctitate conspicuum et miraculis clarum, Paulus
Papa Quintus in sanctorum numerum retulit. Ipsius tamen
festivitas sequenti die celebratur.
Eodem die natalis quoque sancti Quarti, Apostolorum

