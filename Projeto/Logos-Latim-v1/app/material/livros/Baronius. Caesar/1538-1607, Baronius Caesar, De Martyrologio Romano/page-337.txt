337

Novembris.

I

n Bithynia natalis beati Lucae Evangelistae, qui, multa
passus pro Christi nomine, obiit Spiritu Sancto plenus.
Ipsius autem ossa postea Constantinopolim translata
sunt, et inde Patavium delata.
Romae item natalis sancti Pauli a Cruce, Presbyteri et
Confessoris; qui Congregationis a Cruce et Passione Domini
nostri Jesu Christi nuncupatae Institutor fuit. Ipsum vero,
mira innocentia ac poenitentia conspicuum et singulari in
Christum crucifixum caritate incensum, Pius Papa Nonus
fastis Sanctorum adjunxit, et ejusdem festivitatem quarto
Kalendas Maji recolendam indixit.
Arenis, in Hispania, natalis pariter sancti Petri de
Alcantara, Sacerdotis ex Ordine Minorum et Confessoris;
quem, propter admirabilem poenitentiam multaque
miracula, Clemens Nonus, Pontifex Maximus, Sanctorum
numero adscripsit. Ejus autem festum sequenti die
celebratur.
Antiochiae sancti Asclepiadis Episcopi, qui fuit unus ex
praeclaro illorum Martyrum numero, qui gloriose sub
Macrino passi sunt.
Neocaesareae, in Ponto, sancti Athenodori Episcopi,
qui fuit frater sancti Gregorii Thaumaturgi; et, doctrina
clarus, in persecutione Aureliani, martyrium consummavit.
Sinomovici, in territorio Bellovacensi, sancti Justi
Martyris, qui adhuc puer, in persecutione Diocletiani
Imperatoris, sub Rictiovaro Praeside, capite amputatus est.
Romae sanctae Tryphoniae, quae Decii Caesaris
quondam uxor ac sanctae Virginis et Martyris Cyrillae mater
exstitit; cujus corpus in crypta, juxta sanctum Hippolytum,
sepultum est.
Apud Auriesville, in statu Neo-Eboracensi, sanctorum
Martyrum e Societate Jesu, Isaaci Jogues, Sacerdotis, et

