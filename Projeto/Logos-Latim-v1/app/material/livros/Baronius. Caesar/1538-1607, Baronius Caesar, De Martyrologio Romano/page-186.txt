186
Rotomagi, sanctae Joannae Arcensis Virginis, Puellae
Aurelianensis appellatae, quae cum fortiter pro patria
dimicasset, tandem, in hostium potestatem tradita, iniquo
judicio condemnata est et igne combusta; atque a
Benedicto Decimo quinto, Pontifice Maximo, Sanctorum
fastis adscripta.

Die 31 Maji.

Pridie Kalendas Junii.

Festum beatae Mariae Virginis Reginae.
Romae sanctae Petronillae Virginis, filiae beati Petri
Apostoli, quae, conjugium nobilis viri Flacci spernens, et,
acceptis triduanis ad deliberandum indiiciis, interim jejuniis
et orationibus vacans, tertia die, mox ut Christi
Sacramentum accepit, emisit spiritum.
Aquilejae sanctorum Martyrum fratrum Cantii, Cantiani
et Cantianillae, qui, cum essent ex illustri Aniciorvim
progenie, sub Diocletiano et Maximiano Imperatoribus, ob
Christianae fidei constantiam, una cum paedagogo suo
Proto, capite plexi sunt.
Turribus, in Sardinia, sancti Crescentiani Martyris.
Apud Comanos, in Ponto, sancti Hermiae militis, qui,
sub Antonino Imperatore, de innumeris et saevissimis
tormentis divina ope liberatus, carnificem convertit ad
Christum, et ejusdem martyrii coronae participem fecit;
quam tamen ipse primus, gladio obtruncatus, accepit.
Veronae sancti Lupicini Episcopi.
Romae sancti Paschasii, Diaconi et Confessoris, cujus
meminit beatus Gregorius Papa.

