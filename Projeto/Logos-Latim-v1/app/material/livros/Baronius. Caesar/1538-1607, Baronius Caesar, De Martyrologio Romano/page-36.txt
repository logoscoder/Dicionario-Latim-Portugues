36
ejus gloriam aemulantes, et ipsi Martyres fingere,
pseudomartyres habere et falsa Martyrologia conscribere
studuerunt. Qui ejusmodi laborarunt insania fuerunt in
primis Marcionitae, ac subinde Cataphrygae, qui et
Montanistae sunt appellati; de quibus idem qui supra
Apollinaris haec scribit: Cum jam omnia illorum argumenta,
quae supra posuimus, sint penitus confutata, et nihil
habeant quod dicant amplius; ad Martyres confugiunt,
seque affirmant complures habere Martyres, atque hoc
certum argumentum esse virtutis et potentiae, quae est in
prophetico illorum spiritu. Ceterum istud, ut videtur, a
veritate alienissimum est. Etenim non pauci aliarum
haeresum propugnatores, permultos venditant se habere
Martyres; non tamen propterea illis consentiemus, neque
illos veritatem penes se habere fatebimur.Qui primi ex
Marcionis haeresi Marcionitae vocati sunt, permultis se
Christi Martyribus abundare praedicant; sed tamen
Christum ipsum, uti veritas postulat, minime confitentur.
Haec ille apud Eusebium, Historia Ecclesiastica, lib. 5, cap.
16, circa finem. Porro, iidem adversus quos scribit,
Cataphrygae,
quo
majorem
Martyrum
numerum
coagmentarent, quasi ex Paracleto jactabant non esse
fugiendum tempore ingruentis persecutionis, ut habes non
tantum expressum, sed et defensum a Tertulliano, dum et
ipse iisdem mali spiritus agitaretur furoribus, eo libro cujus
est titulus De fuga in persecutione.
7. Ceterum, quales fuerint ejusmodi nebulones, qui
martyrii gloriam venabantur, satis sit in praesentiarum in
exemplum adducere Alexandrum pseudomartyrem, de quo
Apollonius, clarus inter antiquos Scriptores Ecclesiasticos,
haec scribit apud Eusebium, Historia Ecclesiasttca, lib. 5,
cap. 18, ante medium: Ut non de pluribus verba faciamus,
dicat nobis ipsa prophetissa de Alexandri facinoribus, qui se
Martyrem praedicat, et quem ipsa convivio excepit
familiaritter; quem etiam alii complures adorant. Cujus
latrocinia et alia flagitiorum genera, pro quibus debitas
poenas persolverit, nihil interest commemorare, praeserttm
cum in ipsas tabulas publicas satis accurate relata sint, etc;
ac prosequitur scelerum ejus longiorem historiam.
8. Ejusmodi erant et pseudomartyres Novatiani, in

