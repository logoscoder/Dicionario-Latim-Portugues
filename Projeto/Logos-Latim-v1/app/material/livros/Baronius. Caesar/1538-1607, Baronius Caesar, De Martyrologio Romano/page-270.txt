270
propugnatoris invicti, religionisque zelo insignis, cujus
festum tertio Nonas Septembris recolitur.
Apud montem Senarium, in Etruria, natalis sancti
Manetti Confessoris, e septem Fundatoribus Ordinis
Servorum beatae Mariae Virginis; qui, eidem hymnos
dicens, exspiravit. Ipsius autem ac Sociorum festum pridie
Idus Februarii celebratur.
In Judaea sancti Samuelis Prophetae, cujus sacra ossa
(ut beatus Hieronymus scribit) Arcadius Augustus
Constantinopolim transtulit, et prope Septimum collocavit.
In Cypro sancti Lucii Senatoris, qui, perspecta
constantia Theodori, Cyrenensis Episcopi, in martyrio positi,
ad Christi fidem est conversus, et ad eam etiam Dignianum
Praesidem pertraxit; cum eoque Cyprum profectus, ibi, cum
alios Christianos pro confessione Domini coronari videret,
ultro se ipsum obtulit, et capitis obtruncatione eamdem
martyrii coronam promeruit.
In Thracia sanctorum triginta septem Martyrum, qui,
sub Praeside Apelliano, pro Christi fide, manibus
pedibusque praecisis, in caminum ardentem injecti sunt.
Ibidem sanctorum Martyrum Severi, et Memnonis
Centurionis; qui, eodem mortis genere consummati,
victores abierunt in cadum.
Cordubae, in Hispania, sanctorum Martyrum Leovigildi
et Christophori Monachorum, qui, in Arabum persecutione,
pro Christianae fidei defensione in carcerem conjecti, ac
mox, cervicibus abscissis, igni traditi, martyrii palmam
adepti sunt.
In Herio insula sancti Philiberti Abbatis.
Romae beati Porphyrii, qui fuit homo Dei, et sanctum
Martyrem Agapitum erudivit in fide et doctrina Christi.
In castro Cainone, in Gallia, sancti Maximi Confessoris,
qui exstitit discipulus beati Martini Episcopi.

