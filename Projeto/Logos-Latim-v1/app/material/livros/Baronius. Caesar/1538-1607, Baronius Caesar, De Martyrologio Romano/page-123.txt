123
visa est in caelum ascendere.
Cabillone, in Galliis, depositio sancti Gunthramni, Regis
Francorum, qui spiritalibus actionibus ita se mancipavit, ut,
relictis saeculi pompis, thesauros suos largiter Ecclesiis et
pauperibus erogaret.

Die 29 Martii.

Quarto Kalendas Aprilis.

H

eliopoli, apud Libanum, sancti Cyrilli, Diaconi et
Martyris, cujus jecur, e discisso ventre avulsum,
Gentiles, sub Juliano Apostata, feraliter depasti sunt.

In Perside sanctorum Monachorum et Martyrum Jonae
et Barachisii fratrum, sub Rege Persarum Sapore. Ex ipsis
Jonas, pressus in cochlea, confractis ossibus, medius
dissectus est; Barachisius autem, oppletis faucibus pice
ardenti, suffocatus.
Nicomedise passio sanctorum Martyrum Pastoris,
Victorini et Sociorum.
In Africa sanctorum Confessorum Armogastis Comitis,
Masculae archimimi, et Saturi, regiae domus procuratoris;
qui, tempore Wandalicae persecutionis, sub Rege Ariano
Genserico, pro confessione veritatis, multa et gravia
perpessi supplicia atque opprobria, cursum gloriosi
certaminis impleverunt.
In urbe Astensi sancti Secundi Martyris.
In monasterio Luxoviensi, in Gallia, depositio sancti
Eustasii Abbatis, qui sancti Columbani discipulus et ferme
sexcentorum Monachorum Pater fuit; ac, vitae sanctitate
conspicuus, etiam miraculis claruit.

Die 30 Martii.

R

Tertio Kalendas Aprilis.

omae, via Appia, passio beati Quirini Tribuni, patris
sanctae Balbinae Virginis, qui a beato Alexandro
Papa, quem habebat in custodia, cum omni domo sua

