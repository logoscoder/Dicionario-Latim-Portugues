35
Nam et in his multae subesse possunt causae subeundi
martyrium, quae Deo displicent; quales erant illi, quorum
meminit sanctus Augustinus, in Breviculo collationis cum
Donatistis, collatione tertii diei, cap. 8, sive num. 13. In
eamdem sententiam sanctus Hieronvmus, in Commentario
in Epistolam ad Galatas, lib. 3, cap. 5, vers. 14, haec ait:
Vide quantum bonum sit caritatis. Si ita martyrium
fecerimus, ut nostras velimus ab hominibus reliquias
venerari; si, opinionem vulgi sectantes, intrepidi sanguinem
fuderimus, et substantiam nostram usque ad mendicitatem
propriam dederimus; huic operi non tam praemium quam
poena debetur, et perfidiae magis tormenta sunt qnam
corona victoriae. Haec ibi, et eadem fere infra, eodem lib. 3
et cap. 5, vers. 26.
5. A cultu talium pseudomartyrum avocat fideles
Concilium Laodicenum, can. 34, itemque Concilium
Carthaginense primum, can. 2, his verbis: Martyrum
dignitatem nemo profanus infamet, neque ad passiva
corpora, quae sepulturae tantum propter misericordiam
Ecclesiasticam commendari mandatum est, redigat, ut aut
insania pracipitatos, aut aliquo tali pacto, aut alia ratione
peccati disjunctos, non ratione vel tempore competenti,
quo martyria celebrantur, Martyrum nomine appellet. At, si
quis, ad injuriam Martyrum, claritati eorum
adjungat
infamiam, placet eos, si laici sint, ad poenitentiam redigi; si
autem sunt Clerici, post commonitionem et post
cognitionem, honore privari. Universi dixerunt: «Recte
statuit sanctitas vestra. Hoc et singulis Conciliis statutum
est».
Hactenus
Concilium
Carthaginense,
tempore
Constantis, filii Constantini Imperatoris. Docuerunt hoc
ipsum exemplo et ipsi sancti Martyres, qui ad ultimum
usque spiritum cum haerettcis, qui Christianae fidei causa
eodem detinebantur inclusi carcere, licet brevi supplicium
subituri
martyrii,
communicare
vel
saltem
verbo
recusabant, ut testatur Apollinaris, Hierapolis Episcopus,
antiquus theologus, apud Eusebium, Historia Ecclesiasttca,
lib. 5, cap. 16, in fine.
6. Cum autem viderent haeretici Catholicam Dei
Ecclesiam
spiritualibus
charismatibus
affluentem,
innumerisque sanctorum Martyrum trophaeis nobilitatam;

