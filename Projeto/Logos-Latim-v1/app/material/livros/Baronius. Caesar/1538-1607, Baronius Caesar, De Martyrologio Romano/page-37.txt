37
quos
saepe
Cyprianus
invehitur.
Quid
memorem
Euphemitas haereticos, qui, ob multitudinem suorum
pseudomartyrum, Martyrianos seipsos cognominarunt? Agit
de his Epiphanius, in Panario, haeresi 80, num. 2 Norunt
omnes et Donatistas, quibus etsi tempore pacis Ecclesiae
deficeret persecutor, adeo insani martyrii gloria capti erant,
ut spontanea deligerent praecipitia, vel mille modis aliunde
ex industria neces voluntarie comparatas oppeterent; de
quibus Optatus Milevitanus, Augustinus saepissime, ac
etiam Theodoretus
scripserunt. Habuerunt et Ariani
pseudomartyres, inter quos excelluit exsecrandus ille
carnifex Georgius, pseudoepiscopus Alexandrinus, de quo
scribit Epiphanius, in Panario, haeresi 76, contra Anomaeos,
num. 1; nec hisce monstris caruere Priscillianistae. At
omnes recensere, longum nimis esset. Sed dissimulare non
possumus
nostri
saeculi
haereticorum
extremam
dementiam, qui (proh dolor!), apostatarum, sacrilegorum,
sicariorum, flagitiosorum, turpissimorum ac denique
omnibus sordibus inquinatorum hominum catalogum
texentes, et ipsi pseudomartyrologia conscripsere, Augiae
plane stabulum.
9. Sed quid mirum? Habent vespae, sicut et apes
(inquit Tertullianus, Adversns Marcionem, lib. 4, cap. 5),
favos suos; quae, etsi in cellularum constructione illas
omnino imitari videntur, tamen non sicut illae in unam
eamdemque domum conveniunt. Carent enim alveario, quia
nesciunt unitatem. Nec insuper mel, quod illuc
inferant,
habent; ac, licet favum summo labore confecerint, cellulas
cellulis intexendo, tamen inanis, aridus ac melle vacuus
semper esse conspicitur. Porro favus mellis in Ecclesiae
alveario tantummodo reperitur, quem una cum parte
piscis assi post resurrectionem Christo obtulerunt Apostoli,
de quo et scriptum est in Canticis canticorum, cap. 4,1:
Comedi favum cum melle meo; quem, et a sanctis
Martyribus in persecutorum rabie coagmentandum (quod
habet Judicum liber, cap. 14, 8-9), favus ille mellis, ex ore
leonis a Samsone depromptus, typice demonstravit. Sic
etenim favus Ecclesiae est melle plenus, ut scateat; sic
sacris charismatibus affluens ac redundans, ut effluat.
10.

Audi quid vertex ille Theologorum, sanctus

