48
Rhedonis, in Gallia, sancti Melanii, Episcopi et
Confessoris; qui, post innumerabilium signa virtutum,
jugiter caelo intentus, gloriosus migravit a saeculo.
Geris, in Ægypto, sancti Nilammonis reclusi, qui, dum
ad Episcopatum traheretur invitus, in oratione spiritum Deo
reddidit.

Die 7 Ianuarii.

Septimo Idus Januarii.

Relatio pueri Jesu de Ægypto.
Nicomediae
natalis
beati
Luciani,
Ecclesiae
Antiochenae Presbyteri et Martyris; qui, satis clarus doctrina
et eloquentia, passus est, ob Christi confessionem, in
persecutione Galerii Maximiani, sepultusque est Helenopoli,
in Bithynia. Ipsius autem laudes sanctus Joannes
Chrysostomus celebravit.
Antiochiae sancti Cleri Diaconi, qui pro confessionis
gloria, septies tortus ac diu maceratus in carcere, ad
ultimum, gladio decollatus, martyrium consummavit.
In civitate Heraclea sanctorum Martyrum Felicis et
Januarii.
Eodem die sancti Juliani Martyris.
In Dania sancti Canuti, Regis et Martyris.
Papiae sancti Crispini, Episcopi et Confessoris.
In Dacia sancti Nicetae Episcopi, qui feras et barbaras
gentes, Evangelii praedicatione, mites reddidit ac
mansuetas.
In Ægypto beati Theodori Monachi, qui, tempore
Constantini Magni, floruit sanctitate; cujus meminit sanctus
Athanasius in vita sancti Antonii.

Die 8 Januarii.

Sexto Idus Januarii.

