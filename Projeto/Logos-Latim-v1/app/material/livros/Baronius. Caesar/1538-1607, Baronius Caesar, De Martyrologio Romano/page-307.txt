307
donec emitteret spiritum; Trophimus vero, Synnadam, in
Phrygia, ad Perennium Praesidem missus, ibi, post multos
cruciatus, cum Dorymedonte Senatore, capitis decollatione
martyrium consummavit.
Eleutheropoli, in Palaestina, sanctae Susannae, Virginis
et Martyris; quae, orta ex idolorum sacerdote Arthemio et
Judaea muliere Martha, ad Christianam fidem, parentibus
mortuis, est conversa, atque ob eamdem fidem ab
Alexandro Praefecto varie torta et in carcerem trusa, ibi
orans migravit ad Sponsum.
Cordubae, in Hispania, sanctae Pomposae, Virginis et
Martyris; quae in persecutione Arabica, ob impavidam
Christi confessionem decollata gladio, palmam consecuta
est.
Cantuariae sancti Theodori Episcopi, qui, a beato
Vitaliano Papa in Angliam missus, doctrina et sanctitate
refulsit.
Turonis, in Gallia, sancti Eustochii Episcopi, magnarum
virtutum viri.
In territorio Lingoniensi sancti Sequani, Presbyteri et
Confessoris.
Barcinone, in Hispania, beatae Mariae de Cervellione,
ex Ordine beatae Mariae de Mercede redemptionis
captivorum, Virginis; quae, ob praesentem quam
invocantibus confert opem, Maria de Subsidio vulgo
nuncupatur.
In vico Druelle, in dioecesi Ruthenensi, in Gailia,
sanctae Mariae Gulielmae Ã†miliae de Rodat, Virginis,
Congregationis Sororum a sancta Familia Fundatricis,
puellis erudiendis et egenis sublevandis addictissimae,
quae a Pio Duodecimo, Pontifice Maximo, inter sanctas
Virgines relata est.

Die 20 Septembris.

Duodecimo Kalendas

