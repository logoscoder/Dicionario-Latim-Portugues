228
Aquilejae natalis sancti Hermagorae, qui exstitit
discipulus beati Marci Evangelistae, et primus ejusdem
civitatis Episcopus. Hic, inter miracula sanitatum, et
praedicationis instantiam, ac populortun conversionem,
plurima poenarum genera expertus, tandem, una cum
Diacono suo Fortunato, capitali supplicio perpetuum meruit
obtinere triumphum.
Eodem die passio sanctorum Procli et Hilarionis, qui,
sub Trajano Imperatore et Maximo Prseside, per
acerbissima tormenta ad palmam martyrii pervenerunt.
Toleti, in Hispania, sanctae Marcianae, Virginis et
Martyris; quae pro fide Christi, objecta bestiis atque a tauro
discerpta, martyrio coronatur.
Apud Leontinos, in Sicilia, sanctae Epiphanae, quae
sub Diocletiano Imperatore et Tertyllo Praeside, uberibus
praecisis, reddidit spiritum.
Lugduni, in Gallia, sancti Viventioli Episcopi.
Bononiae sancti Paterniani Episcopi.

Die 13 Julii.

Tertio Idus Julii.

R

omae sancti Anacleti, Papae et Martyris, qui, post
sanctum Clementem Ecclesiam Dei regens, eam
glorioso martyrio decoravit.

Bambergae natalis sancti Henrici Primi, Imperatoris
Romanorum et Confessoris, qui cum sancta Cunegunde,
uxore sua, perpetuam virginitatem servavit, et sanctum
Stephanum, Hungarorum Regem, cum universo fere ipsius
regno, ad fidem Christi suscipiendam perduxit. Ejus autem
festivitas Idibus mensis hujus celebratur.
In Palaestina sanctorum Joelis et Esdrae Prophetarum.
In Macedonia beati Silae, qui, cum esset unus de
primis fratribus et ab Apostolis ad Ecclesias Gentium, una

