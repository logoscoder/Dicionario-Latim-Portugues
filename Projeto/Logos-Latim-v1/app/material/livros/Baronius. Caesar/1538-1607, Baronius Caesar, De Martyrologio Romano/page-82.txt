82
Item Romae sancti Paschalis Papae Primi, qui plurima
sanctorum Martyrum corpora levavit e cryptis, eaque in
diversis Urbis Ecclesiis honorifice collocavit.
Ravenna: sancti Caloceri, Episcopi et Confessoris.
Mediolani sancti Lazari Episcopi.
Capuae sancti Castrensis Episcopi.
In Castro Nantoniensi, in Gallia, sancti Severini, qui fuit
Abbas monasterii Agaunensis, suisque precibus cultorem
Dei, Regem Clodoveum, a diutina infirmitate liberavit.
In Ã†gypto sancti Jonae Monachi, virtutibus clari.
Viennae, in Gallia, Translatio corporis sancti Desiderii,
Episcopi et Martyris, ex territorio Lugdunensi, in quo ipse
olim passus fuerat decimo Kalendas Junii.

Die 12 Februarii.

Pridie Idus Februarii.

S

anctorum septem Fundatorum Ordinis Servorum
beatae Mariae Virginis, Confessorum, quorum
depositio respectivis diebus recolitur. Quos autem in
vita unus verae fraternitatis spiritus sociavit, et indivisa
post obitum veneratio populi prosecuta est, eos Leo
Decimus tertius, Pontifex Maximus, una pariter Sanctorum
fastis accensuit.
In Africa sancti Damiani, militis et Martyris.
Carthagine sanctorum Martyrum Modesti et Juliani.
Alexandriae sanctorum Martyrum Modesti et Ammonii
infantum.
Barcinone, in Hispania, sanctae Eulaliae Virginis, quae,
tempore Diocletiani Imperatoris, equuleum, ungulas
flammasque perpessa, demum, cruci affixa, gloriosam

