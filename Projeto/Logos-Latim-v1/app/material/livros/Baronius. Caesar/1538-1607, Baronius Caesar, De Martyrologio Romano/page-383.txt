383
Brixiae sancti Ursicini Episcopi.
Noviomi, in Belgio, sancti Eligii Episcopi, cujus vitam
admirandam multiplex signorum numerus commendat.
Apud Virodunum, in Gallia, sancti Agerici Episcopi.
Eodem die sanctae Nataliae, uxoris beati Hadriani
Martyris, quae, sub Diocletiano Imperatore, sanctis
Martyribus, Nicomediae in carcere detentis, multo tempore
ministravit; impletoque eorum certamine, Constantinopolim
est profecta, et ibidem in pace quievit.

Die 2 Decembris.

Quarto Nonas Decembris.

R

omae passio sanctae Bibianae, Virginis et Martyris,
quae, sub Juliano Imperatore sacrilego, ob Christum
tamdiu plumbatis caesa est, donec redderet spiritum.

Apud Forum Cornelii, in Ã†milia,
Episcopi Ravennatis, Confessoris et
cognomento Chrysologi, doctrina et
Ipsius tamen festum pridie Nonas hujus

natalis sancti Petri,
Ecclesiae Doctoris,
sanctitate celebris.
mensis recolitur.

In Sanciano, Sinarum insula, item natalis sancti
Francisci Xaverii, Sacerdotis e Societate Jesu et Confessoris,
Indiarum Apostoli, gentium conversione, donis et miraculis
clari; qui plenus meritis et laboribus obdormivit in Domino.
Ipsum beatum virum Pius Decimus, Pontifex Maximus,
caelestem
sodalitati
et
operi
Propagandae
Fidei
Protectorem elegit atque constituit; Pius vero Papa
Undecimus peculiarem omnibus Missionibus Patronum dedit
et confirmavit. Ejus autem festivitas, jussu Alexandri Papae
Septimi, sequenti die celebratur.
Romae sanctorum Martyrum Eusebii Presbyteri,
Marcelli Diaconi, Hippolyti, Maximi, Adriae, Paulinae,
Neonis, Mariae, Martanae et Aureliae; qui omnes in
persecutione Valeriani, sub Secundiano Judice, martyrium
compleverunt.

