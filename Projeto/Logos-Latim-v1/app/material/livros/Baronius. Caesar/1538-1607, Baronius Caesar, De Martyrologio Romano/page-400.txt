400
Gazae, in Palaestina, passio sanctarum Meuris et
Theae.
Romae depositio sancti Anastasii Papae Primi, viri
ditissimae paupertatis et apostolicae sollicitudinis, quem (ut
ait sanctus Hieronymus) diu Roma habere non meruit, ne
orbis caput sub tali Episcopo truncaretur; nam, haud multo
post ejus obitum, Roma a Gothis capta et direpta fuit.
Antisiodori sancti Gregorii, Episcopi et Confessoris.
Aurelianis, in Gallia, sancti Adjuti Abbatis, prophetico
spiritu illustris.
Romae sanctae Faustae, quae fuit mater sanctae
Anastasiae, ac nobilitate et pietate exstitit insignis.
Avenione beati Urbani Papae Quinti, qui, Sede
Apostolica Romae restituta, Graecorum cum Latinis
conjunctione perfecta, infidelibus coercitis, de Ecclesia
optime meritus est. Ejus cultum pervetustum [Beatus] Pius
Nonus, Pontifex Maximus, ratum habuit et confirmavit.

Die 20 Decembris.
Januarii.

Tertiodecimo Kalendas

Vigilia sancti Thomae Apostoli.
Romae natalis sancti Zephyrini, Papae et Martyris.
Ipsius tamen festum recolitur septimo Kalendas Septembris.
Ibidem passio sancti Ignatii, Episcopi et Martyris; qui,
tertius post beatum Petrum Apostolum, Antiochenam rexit
Ecclesiam. Hic, in persecutione Trajani, damnatus ad
bestias, Romam vinctus mittitur; ibique, circumsedente
Senatu, immanissimis poenarum suppliciis primo est
affectus, dehinc objicitur leonibus, quorum dentibus
praefocatus, hostia Christi efficitur. Ejus vero festivitas
Kalendis Februarii celebratur.
Item Romae sanctorum Martyrum Liberati et Bajuli.

