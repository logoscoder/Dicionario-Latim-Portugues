126

VETUS MARTYROLOGIUM
R O M A N U M A.D. MDCCCCLVI
APRILIS
Die 1 Aprilis.

Kalendis Aprilis.

R

ome passio sanctae Theodorae, sororis illustrissimi
Martyris Hermetis, quae, sub Hadriano Imperatore, ab
Aureliano Judice affecta martyrio, sepulta est juxta
fratrem suum, via Salaria, non longe ab Urbe.
Eodem die sancti Venantii, Episcopi et Martyris.
In Ã†gypto sanctorum Martyrum Victoris et Stephani.
In Armenia sanctorum Martyrum Quinctiani et Irenaei.
Constantinopoli sancti Macarii Confessoris, qui, sub
Leone Imperatore, pro assertione sanctarum Imaginum, in
exsilio vitam finivit.
Ardpatricii, in Momonia Hiberniae provincia, sancti
Celsi Episcopi, qui beatum Malachiam in Episcopatu
praecessit.
Gratianopoli, in Gallia, sancti Hugonis Episcopi, qui
multis annis in solitudine vitam exegit, et miraculorum
gloria clarus migravit ad Dominum.
Apud Ambianum, in Gallia, sancti Walerici Abbatis,
cujus sepulcrum crebris miraculis illustratur.

Die 2 Aprilis.

T

Quarto Nonas Aprilis.

uronis, in Gallia, sancti Francisci de Paula Confessoris,
qui Ordinis Minimorum Institutor exstitit; atque,
virtutibus et miraculis clarus, a Leone Papa Decimo in
Sanctorum numerum est adscriptus.

