314
Lugduni, in Gallia, depositio sancti Lupi, qui ex
Anachoreta factus est Episcopus.
Antisiodori sancti Anacharii, Episcopi et Confessoris.
Blesis, in Gallia, sancti Solemnii, Episcopi Carnutensis,
miraculis clari.
Eodem die sancti Principii, qui fuit
Suessionensis et frater beati Remigii Episcopi.

Episcopus

Anagniae sanctarum Virginum Aureliae et Neomisiae.

Die 26 Septembris. Sexto Kalendas Octobris.

N

icomediae natalis sanctorum Martyrum Cypriani, et
Justinae Virginis. Haec, sub Diocletiano Imperatore et
Eutolmio Praeside, cum multa pro Christo pertulisset,
ipsum quoque Cyprianum, qui erat magus et suis magicis
artibus eam dementare conabatur, ad Christianam fidem
convertit; cum quo postea martyrium sumpsit. Eorum
corpora, feris objecta, rapuerunt noctu quidam nautae
Christiani, et Romam detulerunt; quae, postmodum in
Basilicam Constantinianam translata, prope Baptisterium
condita sunt.
Romae sancti Callistrati Martyris, et aliorum
quadraginta novem militum; qui milites, in persecutione
Diocletiani Imperatoris, cum Callistratus, insutus culeo et in
mare demersus, divina ope evasisset incolumis, ad
Christianam religionem conversi sunt, et cum eo pariter
martyrium subierunt.
Bononia; sancti Eusebii, Episcopi et Confessoris.
Brixiae sancti Vigilii Episcopi.
In agro Tusculano beati Nili Abbatis, qui fundator
monasterii Cryptae Ferratae ac vir magnae sanctitatis
exstitit.
Tiferni, in Umbria, sancti Amantii Presbyteri, virtute
miraculorum illustris.

