267
Nicomediae sanctorum Martyrum Stratonis, Philippi et
Eutychiani; qui, damnati ad bestias et nil laesi, per ignem
martyrium consummarunt.
Ptolemaide, in Palaestina, passio sanctorum Martyrum
Pauli, ejusque sororis Julianae Virginis; qui ambo, sub
Aureliano
Imperatore,
cum in
Christi confessione
permanerent immobiles, jussi sunt variis et dirissimis
tormentis affligi ac tandem capite obtruncari.
Romae sancti Eusebii Papae.
Interamnae sancti Anastasii, Episcopi et Confessoris.
In Monte Falco, in Umbria, sanctae Clarae, Monialis ex
Ordine Eremitarum sancti Augustini, Virginis; in cujus
visceribus renovata Dominicae passionis mysteria fideles,
maxima cum devotione, venerantur. Eam Leo Decimus
tertius, Summus Pontifex, sanctarum Virginum albo
adscripsit.

Die 18 Augusti.
Septembris.

Quintodecimo Kalendas

P

raeneste natalis sancti Agapiti Martyris, qui, cum esset
annorum quindecim et amore Christi ferveret, jussu
Aureliani Imperatoris tentus est, ac primo nervis crudis
diutissime caesus, deinde, sub Antiocho Praefecto, graviora
supplicia passus; exinde, cum ex Imperatoris praecepto
leonibus objiceretur et minime laesus esset, gladio
ministrorum coronandus percutitur.
Romae beatorum Joannis et Crispi Presbyterorum, qui,
in persecutione Diocletiani, multa Sanctorum corpora
officiosissime
sepelierunt,
quorum
meritis
et
ipsi
postmodum sociati, gaudia vitae aternae sibi compararunt.
Item Romae sanctorum Martyrum Hermae, Serapionis
et Polyaeni, qui, per angusta, saxosa et aspera loca raptati,
animas Deo reddiderunt.

