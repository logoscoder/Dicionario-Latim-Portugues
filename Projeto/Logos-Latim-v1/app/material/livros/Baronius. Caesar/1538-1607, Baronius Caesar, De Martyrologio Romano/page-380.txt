380
equuleum levari et attrahi nervis, fustibus ac scorpionibus
caedi, deinde eis flammas apponi, et, depositos de equuleo,
capite truncari.
Tolosae sancti Saturnini Episcopi, qui, temporibus
Decii, in Capitolio ejusdem urbis a Paganis tentus atque de
summa Capitolii arce per omnes gradus praecipitatus est,
atque ita, capite colliso, excussoque cerebro, et toto
corpore dilaniato, dignam Christo animam reddidit.
Item passio sanctorum Paramonis et Sociorum
trecentorum septuaginta quinque, sub Decio Imperatore et
Aquilino Praeside.
Ancyras, in Galatia, sancti Philomeni Martyris, qui, in
persecutione Aureliani Imperatoris, sub Felice Praeside,
igne probatus, manibus pedibusque ac demum capite clavis
confixo, martyrium consummavit.
Verulis, in Hernicis, sanctorum Martyrum Blasii et
Demetrii.
Tuderti, in Umbria, sanctae Illuminatae Virginis.

Die 30 novembris.
Decembris.

Pridie Kalendas

A

pud Patras, in Achaja, natalis sancti Andreae Apostoli,
qui in Thracia et Scythia sacrum Christi Evangelium
praedicavit. Is, ab Ã†gea Proconsule comprehensus,
primum in carcere clausus est, deinde gravissime caesus,
ad ultimum suspensus in cruce, in ea populum docens
biduo supervixit; et, rogato Domino ne eum sineret de cruce
deponi, circumdatus est magno splendore de caelo, et,
abscedente postmodum lumine, emisit spiritum.
Romae passio sanctorum Castuli et Euprepitis.
Constantinopoli sanctae Maurae, Virginis et Martyris.
Item sanctae Justinae, Virginis et Martyris.

