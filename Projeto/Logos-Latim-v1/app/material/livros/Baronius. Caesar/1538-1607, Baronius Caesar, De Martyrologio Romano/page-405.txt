405
persecutione Diocletiani, cum multos ad martyrium
praemisisset, et ipse, ense transfixus, eos secutus est ad
coronam.
Antiochiae natalis sanctarum Virginum quadraginta,
quae, in Deciana persecutione, per diversa tormenta
martyrium consummarunt.
Burdigalae sancti Delphini Episcopi, qui, Theodosii
tempore, claruit sanctitate.
Romae natalis sanctae Tharsillae Virginis, amitae
sancti Gregorii Papae, de qua ipse testatur quod in hora
exitus sui Jesum ad se venientem viderit.
Treviris sanctae Irminae Virginis, filiae Dagoberti
Regis.

Die 25 Decembris.
Januarii.

Octavo Kalendas

A

nno a creatione mundi, quando in principio Deus
creavit caelum et terram, quinquies millesimo
centesimo nonagesimo nono; a diluvio autem, anno
bis millesimo nongentesimo quinquagesimo septimo; a
nativitate Abrahae, anno bis millesimo quintodecimo; a
Moyse et egressu populi Israel de Ã†gypto, anno millesimo
quingentesimo decimo; ab unctione David in Regem, anno
millesimo trigesimo secundo; Hebdomada sexagesima
quinta, juxta Danielis prophetiam; Olympiade centesima
nonagesima quarta; ab urbe Roma condita, anno
septingentesimo quinquagesimo secundo; anno Imperii
Octaviani Augusti quadragesimo secundo, toto Orbe in pace
composito, sexta mundi aetate, Jesus Christus, aeternus
Deus aeternique Patris Filius, mundum volens adventu suo
piissimo consecrare, de Spiritu Sancto conceptus,
novemque post conceptionem decursis mensibus (Hic vox
elevatur, et omnes genua flectunt), in Bethlehem Judae
nascitur ex Maria Virgine factus Homo.
Hic autem in priori voce dicitur, et in tono passionis:

