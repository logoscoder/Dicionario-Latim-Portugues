47
Antiochiae sancti Simeonis Monachi, qui, multos annos
in columna stans vixit, unde et Stylitae cognomen accepit;
cujus vita et conversatio exstitit admirabilis.
Romae sanctae Æmilianae Virginis, amitae sancti
Gregorii Papae; quae, vocante Tharsilla sorore, quae ad
Deum praecesserat, hac ipsa die migravit ad Dominum.
Alexandriae sanctae Syncleticae Virginis, cujus res
praeclare gestas sanctus Athanasius monumentis litterarum
commendavit.
In Ægypto sanctae Apollinaris Virginis.

Die 6 Ianuarii.
Januarii.

Octavo Idus

Epiphania Domini.
Florentiae natalis sancti Andreae Corsini, civis
Florentini, ex Ordine Carmelitarum, Episcopi Faesulani et
Confessoris; quem, miraculis clarum, Urbanus Papa Octavus
in Sanctorum numerum retulit. Ejus autem festivitas
recolitur pridie Nonas Februarii.
Barcinone, in Hispania, item natalis sancti Raymundi
de Penafort, ex Ordine Praedicatorum, Confessoris, doctrina
et sanctitate celebris. Ipsius vero festum decimo Kalendas
Februarii celebratur.
In Africa commemoratio plurimorum sanctorum
Martyrum, qui, in persecutione Severi, ad palum ligati sunt
et igne consumpti.
In territorio Rhemensi passio sanctae Macrae Virginis,
quae, in persecutione Diocletiani, jubente Rictiovaro
Praeside, cum in ignem esset praecipitata et permansisset
illaesa, dehinc, mamillis abscissis et squalore carceris
afflicta, super testas etiam acutissimas ac prunas volutata,
tandem orans migravit ad Dominum.

