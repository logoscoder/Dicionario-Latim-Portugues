malum hoc per singula loca fieri, previdimus, ne pro hanc causam scandala vel humicidias surgant, ut, si
quiscumque liber homo talem rem facere temptaverit, conponat solidos nonientûs, medietatem regi et
medietatem ad mundoald eius. Nam si pertinentes hominis hoc fece rint sine voluntatem domini sui, et se
dominus eorum per sacramentum purificare ausus fuerit, quod cum eius voluntatem nec consilio nec consensum
factum non fuissit: servi ipsi tradantur in manus mundoald eius, et ipse faciat de eis, quod ei placuerit; amplius
patronus calomnia non habeat. Et si iurare non presumpserit, conponat, sicut supra legitur, solidos nongentos.
16. Si quis langobardus cum pontificibus, abbatibus vel custodibus ecclesiarum, seo exenodochiorum prepositis
de quibuscumque rebus convenientiam fecerit, et poena inter se partes obligaverint et heredes vel successoribus
suis conligaverint et idonei hominis interfuerint, non possint postea ab eorum successoribus removeri, sicut nec
removitur ab eodem langobardo, excepto si pena obligatam conponere voluerit. Si vero commutationem fecerint
de casis, terris vel familiis, et fuerint inter missus regis vel pontificis seo iudices, aut tales hominis tres, quorum
fides ammittitur, et res meliorata ei paruerit tunc, quando ipsa commutatio facta fuerit: quod pars loci religiosi
suscipiat, nullo in tempore postea ab eorum successoribus removeatur, sed semper commutatio ipsa firmis
permaneat; et si removere voluerit, poena inter se conligata conponat pars ipsa, qui removere voluerit.
17. Relatum est nobis, quod nunc usque talis fuissit consuitudo, ut monasteria vel reliqua loca venerabilia, que in
defensione sacri palatii esse noscuntur, conpositione dubla exegessent ab hominibus, qui in ipsa venerabilia loca
conponere devebant, sicut curtis regia exegere videtur. Nunc autem statuimus, ut monasteria, baselica vel
exenodochia, que ad palatii defensione esse videntur, si conpositionem exegere debuerint, non exegant sicut de
causa regia dublum, nisi sicut alia venerabilia loca exegunt, que ad palatio non perteneunt.
18. Si quis langobardus qualecumque rem possederit et custodem locorum venerabilium de ipsis rebus eum
molestaverit et ipse possessionem suam de triginta annis consignaverit et eius claruerit possessio, possedeat et
inantea. Similiter et venerabilia loca faciant de rebus, que ipsa possedeunt, si a langobardis fuerint pulsati. Quia
anterior edictus contenit de quinque annorum possessionem, ut, qui possederit per quinque annos in faciae eius,
qui pulsaverit, ipse se secundum legem defendat et loca venerabilia inter se de rebus quibuslebit quadraginta
annorum possessio excluditur. ideo iustum diximus, ut qui per triginta annos possederit, possedeat et inantea.
19. Si quis langobardus causam habuerit cum locis venerabilibus, que ad defensione palatii esse noscuntur, si
fuerit causa, unde sacramentum debeat procedere: si iudex abbatem, custodem vel prepositum pulsaverit, ipse ei
satisfaciat; si autem abbas, custus aut prepositus iudicem pulsaverit et sacramentum datum fieri debeat, ipse
iudex iterum ei sacramentum deducat. Si vero alter langobardus habuerit causam cum abbatibus, unde
sacramentum deductum fieri debeat, anteponatur abbas ipse solus: nam aliûs quales elegerit, quanti secundum
legem iurare debuerint, sacramentum deducant; ita tamen, ut ipse abbas talis sit, qui per regula secundum deum
vivat, et subiectos monachos usque quinquaginta et amplius, qui cum eo regulariter vivant. Si quidem cum alio
custodem vel prepositum de locis venerabilibus causam habuerit, ipse custodis vel prepositi sacramentum
deducant.
20. Si quis cum curte regis causam habuerit et evenerit, ut pars curtis regis sacramentum deducere debeat: si
maior causa fuerit, per sacramentum ovescarioni cum actoribus finiatur. Si vero minor fuerit causam, actor de
loco cum actoribus secundum qualitatem causae sacramentum persolvant.
21. Et hoc definimus: ut, postquam iussio regis fuerit in exercitum ambulandum et constitutum positum ad
movitionem faciendam, nullus presumat fideiussorem aut debitorem pro quacumque causa pignerare, si de una
iudicaria fuerit, ad dies duodecim, antequam exeat ad exercitandum, sed sit quietus ad duodecim dies antea et
duodecim dies postea, postquam de exercitum fuerit reversus. Si autem de aliis iudicariis fuerit, similiter sit
spatium ad dies viginti. Nam si quis intra ista spatia pigneraverit, conponat pignera ipsa, sicut, qui contra
rationem pignus abstulerit.
22. Si quiscumque homo pro bonitatem suam introierit in servitio de iudicem aut de alio hominem et deservierit
ei vel ad filiûs aut ad nepotes ipsius et claruerit veritas, quod parentes eius omnis liberi fuissint, et postea eum in
servitio detenere voluerit dicendo, quod per triginta annos ei vel parentes eius deservisset, non possit eum per
ista possessionem tenere; quia inpossibile est et contra dei preceptum, dum omnis eius parentes liberi essent, ut
ipse solus, qui voluntariae deservivit, in servitio deteneatur pro sola possessione. Nam si pro furto aut pro alia
malitia, sicut edictus contenit, ad deserviendum in manus datus fuerit et provatum fuerit, deserviat. Si vero eius
parentes pertinentes fuerint et ipse solus ad libertatem tendere voluerit, si ipse libertatem suam edoniare per
cartola aut per hominis liberos vel possessionem iuxta legem non potuerit, deserviat et inantea.

3

