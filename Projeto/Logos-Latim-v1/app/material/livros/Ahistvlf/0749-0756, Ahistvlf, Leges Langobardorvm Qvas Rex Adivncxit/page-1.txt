0749-0756- Ahistvlf - Leges Langobardorvm Qvas Rex Adivncxit

INCIPIT LEGES QVAS AHISTVLF REX ADIVNCXIT
[DE ANNO PRIMO]
[...] in generatione et tempora antiquorum langobardorum promiserunt, et antiquorum suorum dispositiones
usque nunc servaverunt. Sed modo auxiliante domino nostro iesu christo aistolfus, in ipsius nomine rex gentis
langobardorum, traditum nobis a domino populum romanorum, anno regiminis primo, indictione tertia, residente
intra ticinum in palatio nostro una cum cunctis iudicibus et langobardis universarum provinciarum nostrarum:
previdimus enim, ut, cum edictus langobardorum antiquorum regum precessorum nostrorum fuerat institutus,
paruit in eius volumine adaugeri et in capitulare affigere.
Die kalendarum martiarum. 1. Primo omnium statuerunt de donationes illas, quae facte sunt a rachis rege et
tassia coniuge ipsius, ut omnia illa praecepta, quae postea facta sunt, postquam aistolf factus est rex, stare
nullatenus debeant, nisi per ahistolfus regem ei denuo, cui donatum est, fuerit concessum.
2. De illos homines, qui possunt loricam habere et minime habent, vel minores homines, qui possunt habere
cavallum et scutum et lanceam et minime habent, vel illi homines qui non possunt habere nec habent unde
congregare, debeant habere scutum et coccura. Et stetit ut ille homo, qui habet septem casas massarias, habeat
loricam suam cum reliqua conciatura sua, debeat habere et cavallos; et si super habuerit, per isto numero debeat
habere caballos et reliqua armatura. Item placuit, ut illi homines, qui non habent casas massarias et habent
quadraginta iugis terrae, habeant cavallum et scutum et lanceam; item de minoribus hominibus principi placuit,
ut, si possunt habere scutum, habeant coccora cum sagittas et arcum.
3. Item de illis hominibus, qui negotiantes sunt et pecunias a non habent. qui sunt maiores et potentes, habeant
loricam et cavallos, scutum et lanceam; qui sunt sequentes, habeant caballos, scutum et lanceam; et qui sunt
minores, habeant coccoras cum sagittas et arcum.
4. Et hoc item de illis hominibus, qui negotium fecerint sine voluntate regis cum romano homine: Si fuerit iudex,
qui hoc facere presumpserit, conponat widrigild suum et honorem suum amittat. Si fuerit arimannus homo,
amittat res suas et vadat decalvatus clamandum: "Sic patiatur, qui contra voluntatem regis cum romano homine
negotium fecerit, quando lites habemus". Similiter conponat iudex, qui neglectum fecerit ad inquirendum, si ante
ad eius notitiam pervenit, quod arimannus eius hoc fecisset aut alius homo in eius iudicaria: conponat widrigild
suum, honorem suum non perdat. Et si dixerit ipse iudex, quod ad eius notitiam non venisset, purificet se ad
sancta dei evangelia, quod ad eum non pervenisset.
5. De clusas, qui disruptae sunt: restaurentur et ponant ibi custodiam, ut nec nostri homines possint transire sine
voluntate regis nec extranei possint introire in provincia nostra similiter sine voluntate regis vel iussione. Et in
quale clusa inventus fuerit, tali pena subiaceat clusarius, qui custodire neglexit, a iudice suo, qualis ipse iudex a
rege anteposito. Nisi iudex pro utilitate regis miserit missum suum, aut reciperit tantummodo pro causa regis.
6. De navigio et terreno negotio: ut nullus debeat negotium peragendum ambulare aut pro qualecumque causa
sine epistola regis aut sine voluntate iudicis sui; et si hoc fecerit, conponat widrigildum suum.
7. De iudicis et sculdahis vel actores, qui homines potentes dimittunt ad casa seu de exercitu: qui hoc faciunt,
conponant, sicut edictus continet pagina.
8. De inlicita coniunctione, qui nec, unde canones aut edictus habet, esse non possunt copulat√ªs, placuit idem
principi, ut a presente separentur; et quis intra presentem indictionem causam istam de nostris iudices neglexerit
ad iudicandum aut distringendum, conponat widrigild suum: quia de causa ista apparet nobis et omnibus: qui
talia consentiunt, contra deum et animam suam faciunt, et malitia amplius crescit.
9. De furonibus qui neglexerit inquirere aut sollicitare, vel qui eos transire permittunt foris clusas, ita subiaceat,
sicut edicti continet pagina, et intra presentem indictionem fiat inquisitio. Et hoc statuimus: ut, si conprehensus a
qualemcumque iudice fuerit et de sub alio iudice collegam suum criminaverit et ipse iudex, qui ipsum furonem
conprehensum habet, ad alium iudicem mandatum fecerit et ipse neglexerit eum conprehendere: conponat ipsum
furtum, cui factum est, iudex ipse, eo quod conprehendere neglexit furonem ipsum. Et si servus cuiuscumque
fuerit, faciat scire dominum eius, et ipse dominus eius inquirat servum suum et faciat ei iustitiam, qui
conpellaverit; et si ipse dominus eius neglexerit conprehendere aut inquirere, conponat ipsum furtum, cui factum
est, eo quod conprehendere neglexit.
[DE ANNO QVINTO]
Incipit Prologus
QUONIAM prophetica nos vaticinatio admonet dicens: "Iusta iudicate filii hominum", et alibi: "Iustitiam discite,
qui habitatis terram, quia iustus dominus iustitiam dilexit", illa nos sedule convenit sancire, ut et gens nobis
commissa in iudicio non gravetur, et omnipotenti deo, cuius opitulatione regnamus, in omnibus placere valeamus
decessorum nostrorum sequentes exemplum, qui redemptori omnium saeculorum pleno pec tore placere
1

