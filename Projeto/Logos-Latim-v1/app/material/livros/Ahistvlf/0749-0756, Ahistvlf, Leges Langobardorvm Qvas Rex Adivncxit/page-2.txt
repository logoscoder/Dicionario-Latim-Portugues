desiderando pro sibi commissae gentis tuitione, ut recto moderamine regeretur, leges imposuerunt. Idcirco ego,
in dei omnipotentis auxilio ahistulf, praecellentissimus rex catholicae gentis langobardorum, praecessorum
nostrorum omnia instituta perpendens quedam ibi repperimus non adnexa, de quibus maximus error nostros
iudices ad danda iudicia involuebat, anno felicissimi regni nostri in dei nomine quinto, die kalendarum
martiarum, indictione septima, convocatis ex diverisis partibus regni nostri pertinentibus iudicibus, communi
consilio in edicti pagina adfigi statuimus, quae praecellentiae nostrae iuxta deum iusta comparuerunt, quatinus
iustitia maneat et nostrorum iudicum iudicio omnis obscuritas inluminetur.
10. Recolimus enim in anteriore edicti paginam esse insertum, ut si frater decederit absque filiis filiabus, et
sorores relinquerit, ipsae ei heredes succederint; nam amedanis eorum nepotum possessionem capere nullumodo
potebant, quia nihil de eisdem amedanibus ipse continetur edictus, nisi aut sorores aut parentes propinqui
succedebant; et dum remanebant in capillo in casa inordinate, patientes necessitatem, servis se copulabant. Ideo
deo nobis inspirantem statuere previdimus: ut si quis langobardus moriens sororem una aut plures in capillo in
casa reliquerit et filium unum aut plures, filii ipsius debeant perpensare, qualiter amedanis eorum absque
necessitatem vivere possent secundum qualitatem substantiae suae, ut amedanis illorum indigentiam non patiatur
neque de victum neque de vestimentum, sed nec de obsequio suo. Et si in sacro monasterio sub statuta regula
vivere voluerit, ab ipsis suis nepotibus ordinentur, ut illis praevisum fuerit aut convenerit. Si autem predictus
nepotis decesserit absque filiis filiabus aut intestatim, et sorores reliquerit, amedanis eorum, qui in casa in
capillos remanserint, cum ipsas nepotes suas in rebus nepotum et fratrum succedant equaliter, quantaecumque
fuerint.
11. Anterioris edicti leguntur capitula, ut, si quis langobardus pertinentem suum in quarta manum tradiderit et ad
se amund fecerit aut circa altario deducendum sacerdoti tradiderit, soluti ab omnem conditionem servitutis
permanerint. Sed quoniam perversi hominis benefactores suos accepta libertatem postponebant, et ipsi eum
postmodum retinere nequaquam valebant, multi hominis timentis, ne sui liberti eos postponerent, libertatem eis
facere obmittebant. Propterea statuimus, ut si quis langobardus pertinentem suum thingare voluerit in quarta
manum et cartola illi fecerit et sibi reservaverit servitium ipsius, dum advixerit, et decreverit, ut post obidum eius
liber sit: stabilem debeat permanere secundum textu cartule, quam ei fecerit; quia iustum nobis apparuit, ut homo
benefactorem suum vivente eum dimittere non debeat. Nam qui in ecclesia liberum dimiserit per manus
sacerdotis, sic maneat ei libertas, sicut anterior edictus contenit.
12. Cognovimus multotiens perfidos homines contra voluntatem defunctorum suorum parentum agere, dum ipsi
pro animabus suis per loca venerabilia res suas distribuebant et pertinentibus suis simplicem libertatem cum
rebus quibuslibet donabant, et cum ipsis hominibus per astutia agebant et eos ad suis cespitibus removentis in
suum servitium replicabant, postmodum libertatem simul et res amittebant. Ideo pre vidimus, hanc resecare
malitiam, ut voluntas et ordinatio inpleatur defuncti. Et ita sancimus: ut si quis langobardus per cartola in
sanitatem aut egritudinem suam res suas ordinaverit, et dixerit eas habere loca venerabilia, et familias, per que
res ipsas excoluntur, liberas esse dixerit, ut in ipsis religiosis locis redditum faciant: secundum ipsius statuta
reddant omni in tempore iuxta domini sui preceptionem ipsi et filii filiorum illorum; et sint liberi de suis
personis, sicut domini eorum instituerint, et ab eius heredibus non replicentur nec ad suis cespidibus
removeantur, sed ab ipsis locis venerabilibus defensentur; excepto si sua voluntate voluerit exire: licentiam
habeat in sua libertate exire, et vivere ubi voluerit. Nam si ad finis mortis properaverit ita, ut nec thingare
hominem suum possent neque in manu sacerdotis traderint circa altario liberum dimittendum propter subitanea
morte, et instituerit, ut post eius obitum per manum sacerdotes, qualem designaverit, circa sacro altario deduci
debeatur: causa miserationis decrevimus, ut sicut dominus eorum preceperit, ita inpleatur, et sacerdotes, quem
designaverit, eum absque cuiuscumque contradictionem absolvat, et liber permaneat; quia maxima merces nobis
esse videtur, ut de servitio servi ad libertatem ducantur, eo quod redemptor noster servus fieri dignatus est, ut nos
libertatem donarit. Si vero aliquid ei in ipso exito suo donaverit aut donare preceperit, stabilis ei ipsa donatio
permaneat, quia apostolus paulus auctoritas maxime ad domesticos fidei beneficium praestare iubit. Et pro
launegild inputetur ei servitium suum, eo quod servus non habit, unde aliut launegild ei faciat.
13. A nostris decessoribus iam antea est institutum, ut langobardus potestatem habeat filium suum sibi bene
servientem de rebus suis meliorare; de filiabus non contenebatur. Ideo statuimus, ut si duas filias habuerit et
filium non reliquerit, potestas ei sit unam filiam suam, qualem voluerit, meliorare tertia parte rerum suarum; si
tres fuerint, quarta; et si amplius fuerint, per hanc rationem conputetur.
14. Si quis langobardus decidens uxori suae usumfructum de rebus suis iudicare voluerit et filiûs vel filias ex ea
reliquerit, non amplius ei pro usumfructum iudicare possit quam medietatem ex sua substantia super illut, quod
ei in morgincap et metam secundum legem datum fuerit. Et si filiûs aut filias ex alia uxore reliquerit unum aut
duos, possit uxori suae tertiam portionem ad usumfructum relinquere; si fuerint tres, quartam partem; si amplius,
per eo numero conputetur. morgincap et meta, quod ei legibus data est, habeat inantea. Si quidem nupserit postea
aut mortua fuerit, usumfructum in integrum ad heredes revertatur, de meta vero et morgincap fiat secundum
anteriore edictum.
15. Pervenit ad nos, quod, dum quidam hominis ad suscipiendum sponsam cuiusdem sponsi cum paranimpha et
troctingis ambularent, perversi hominis aquam sorditam et stercora super ipsa iactassent. Sed quia cognovimus
2

