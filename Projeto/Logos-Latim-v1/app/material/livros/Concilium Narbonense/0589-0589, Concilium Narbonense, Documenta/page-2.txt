Aliter si abba facere elegerit, pro correctionem tempus aliquod suspendatur; quia ob ac causa dirigitur, ut
emendet, non ut passim ferculis diuersis saturetur.
Quicumque clericorum a maximo usque ad infra contra sancte ecclesie utilitatem agere, tractare uel conare fuerit
reppertus, merito deiciatur, qui fidem seruare minime cognoscitur.
Quicumque clericus, subdiaconus, diaconus, presbiter, sine conscientia episcopi aliquid <de> possessionibus uel
de domo ecclesie tulerint, aut fraudem feceri<n>t, non solum cum omni dedecore constricti restituant quid
fecerunt, sed etiam non deuere ibi in ecclesia esse, ubi fraudem uisus est operasse; duobus iaceat sub penitentia
annis, et dum defleuerit factum, reuertatur ad officium.
Hoc ante omnia decretum est, ut iudeis non liceat corpus deducere psallendo; sed, ut eorum habuit mos et
consuetudo antiqua, corpus deducant et reponant.
Quod si facere aliter presumpserint, inferant comiti ciuitatis auri uncias sex.
Hoc maxime definitum est, ut nullus audeat clericorum ordinationem sui episcopi contemnere; set ubi ordinatus
fuerit ambulare debeat cum gratia et obedientia, et que iniuncta fuerint agere.
Quod si sub coturno superbie neclexerit implere, non solum ab stipendio, set anno uno a communione pribetur.
Amodo nulli liceat episcoporum ordinare diaconum aut presbiterum literas ignorantem; set si qui ordinati fuerint,
cogantur discere.
Qui uero diaconus aut presbiter fuerit literis inheruditus et desidiose legere uel implere officium distulerit, et in
ecclesia paratus ad omnia non fuerit, ab stipendio reiciendum, et inclinandum, quoadusque curbatus impleat et
defendat, quod esse cognoscitur.
Aut quid erit in ecclesia dei, si non fuerit ad legendum exercitatus?
et si perseuerauerit desidiose, et non uult proficere, mittatur in monasterio, quia non potest nisi legendo edificare
populum.
Hec maxime pro dei timore et modum discipline canonice elegimus custodienda uel tenenda, ut dum missa
celebratur, nullus presbiter aut diaconus, absque aliqua infirmitate, dum missa perficitur, egredi de altario audeat;
nec diaconus, aut subdiaconus certe, uel lector, antequam missa consumetur, alba se presumat exuere.
Quod si quisque non impleuerit constituta, presbiteri increpentur ut redunt, diaconos et execrandos et stipendio
pribandos, reliquos districtione certissima condemnandos.
Hoc regulariter secundum priorum statuta canonum finitum est, ut tam subdiaconus quam ostearius uel reliqui,
seruitium sancte ecclesie consuetum absque ulla desidia impleant, et senioribus uel ad osteos subleuent.
Qui contempserit facere et adimplere, subdiaconos uerbis corripiendos, et si non emendauerint, ab stipendio
pribandos, reliquos flagris choercendos.
Hoc itaque propter ampliandam fidei catholice disciplinam elegimus finiendum uel tenendum, ut si qui uiri ac
mulieres diuinatores, quos dicunt esse caragios atque sorticularios, in quiuscumque domo ghoti, romani, syri,
greci uel iudei fuerint inuenti, aut quis ausus fuerit amodo in eorum uana carmina interrogare, et non publico hoc
uoluerit annuntiare, pro hoc quod presumpsit non solum ab ecclesia suspendatur, sed etiam sex auri uncias
comiti ciuitatis inferat.

2

