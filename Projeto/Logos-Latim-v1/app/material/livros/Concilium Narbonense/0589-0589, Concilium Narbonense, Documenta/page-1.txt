0589-0589- Concilium Narbonense - Documenta
Concilia Galliae 511-695 - Concilium Narbonense a. 589
In nomine domini nostri iesu xristi anno feliciter quarto regno domni nostri gloriosissimi reccharedi regis
narbona.
Migetius, sedatius, benenatus, boetius, pelagius, tigridius, agripinus et sergis, episcopi gallie prouincie, concilia
sanctorum antiquorum patrum uel decreta obseruare cum dei timore cupientes, nos in urbe narbona, secundum
quod sancta synodus per ordinationem gloriosissimi domni nostri reccharedi regis in urbe toletana finibit, die
kalendas nouembres deo auspice in unum conuenimus, et aliquanta, que iuste et pie sunt edita, et per
patrocinationis potestatem non subplebantur, ad memoriam nunc temporibus domni nostri sub prefationibus
deducentes recapitulare fecimus, et que pro regula et fidei catholice disciplina adhuc uisa sunt comuni tractatu
elegimus conscribenda, et canonibus difiniuimus adiungenda; que tenor capitulorum subsequenter euidenti iure
declaratur.
Hoc regulariter definitum est, ut nullus clericorum uestimenta purpurea induat, quia ad iactantiam pertinet
mundialem, non ad religiosorum dignitatem, ut sicut est deuotio in mente, ita et ostendatur in corpore; quia
pur<pur>a maxime laicorum potestate preditis debetur, non religiosis.
Quo quisque non obseruauerit, ut transgressorem legis choercendum.
Hoc itaque definitum est, ut in psallendis ordinibus per quemque psalmo gloria dicatur omnipotenti deo; per
maiores uero psalmos, prout fuerint prolixius, pausationes fiant, et per queque pausatione gloria trinitatis domino
decantetur.
Nam et hoc secundum prischorum censura canonum finitum est, ut nullus clericus, subdiaconus, diaconus uel
presbiter in plateis resideat; certe nec in plateis stare et fabulis diuersis conmisci.
Quod si quis facere presumpserit, repellendum omnino ab officio et execrandum, si non emendauerit, et a
communione et ab officio pribentur.
Vt omnis homo, tam ingenuus quam seruus, ghotus, romanus, sirus, grecus uel iudeus, die dominico nullam
operam faciant, nec uobes iungantur, excepto si inmutandi necessitas incubuerit.
Quod si quisque presumpserit facere, si ingenuus est, det comiti ciuitatis solidos sex; si seruus, centum flagella
suscipiat.
Secundum concilium nycheni sanctissimi concinnabula uel coniurationes non fiant clericorum, que sub
patrocinio solebant fieri laicorum.
Nec unusquisque de inferiora gradu seniorem sibi elatus aut increpet aut iniuriet.
Quod si quis pretermisso tam iuste censure ordine ausus fuerit facere, districtione seuissima corrigatur, ut sub
penitentie nomine uitia recedent, id est anno uno in monasterio sciat abicere superuiam unde inflatur, quod est
diauolus, et addiscat humiliationem, quia per ipsam mortem gustare dignatus est.
Secundum concilia priscorum orthodoxorum decrebit fraternitas, ut quicumque fuerit culpauilis inuentus clericus
aut honoratus de ciuitate, et ad monasterium fuerit deputatus, sic abba qui est predictus cum illo qui dirigitur
agat, sicut ab episcopo manifesta correctione fuerit ordinatus.

1

