Illi uero qui tali iniquitate repleti sunt et sortes et diuinationes faciunt et populum preuaricando seducunt, ubi
inuenti uel inuente fuerint, seu liberi seu serui uel ancille sint, grauissime publice fustigentur et uenundentur, et
pretia ipsorum pauperibus erogentur.
Ad nos peruenit quosdam de populis catholice fidei execrabili ritu die quinta feria, quod dicitur iobis, multos
excolere et operationem non facere.
Quam rem pro dei timore execrantes et blasfemantes, quicumque ab ac die, preter festiuitatibus in eo die
uenientes, ausus uel ausa fuerit uacare et operam non facere, si ingenuus est aut ingenua, de ecclesia repellendum
et sub penitentia mittendi anno uno, et elemosina et fletu satis faciat, ut eos dominus ignoscat; si serbus aut
ancilla fuerit centena flagella correcti domino consignentur, ut ultra talia eos obseruare non permittant.
Migetius in xristi nomine ecclesie catholice narbonensis episcopus, in as constitutiones, secundum quod nobis
cum fratribus nostris deo inspirante placuit, rel<eg>i et subscripsi.
Sedatius in xristi nomine ecclesie catholice vatterensis episcopus, in as constitutiones interfui et subscripsi.
Voetius in xristi nomine ecclesie magalensis episcopus, in as constitutiones interfui et subscripsi.
Palagius in xristi nomine ecclesie naimanensis episcopus, in as constitutiones interfui et subscripsi.
Trigidius in xristi nomine ecclesie agatensis episcopus, in as constitutiones interfui subscripsi.
Sergis in christi nomine ecclesie carcassensis episcopus, in as constitutiones interfui et subscripsi.
Agripinus de ciuitate loteba in xristi nomine episcopus, in has constitutiones interfui.

3

