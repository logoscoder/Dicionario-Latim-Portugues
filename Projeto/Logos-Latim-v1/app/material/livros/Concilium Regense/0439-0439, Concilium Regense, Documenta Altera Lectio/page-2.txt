fratribus tale aliquid caritatis consilia dictauerint, liceat ei unam parrociarum suarum ecclesiam cedere, in qua aut
chorepiscopi nomine, ut idem canon loquitur, aut peregrina, ut aiunt, communione frueretur.
Primum itaque statuitur ut hoc in qualibet prouincia praeterquam in alpina maritima liceat; quam si aliqua in
parte accesserit, ut malorum incitator et quietis impatiens, damnationi quam in se prouocauerat subiacebit.
Sed et si quis eidem quidquam ex his quae statuta sunt transgredienti communicauerit, a communione omnium
fiet alienus.
Deinde ut quolibet in loco praeterquam in publico agantur, ne quisquam ei locus decernatur quem curiae et
ciuitatis species aut ordo nobilitat; additur ne unquam in ciuitatibus uel sub episcoporum absentia offerre
praesumat, nec ordinare uel ultimum clericum, nec in ea quidem ecclesia quae illi cuiuscumque misericordia
fuerit attributa, nec ulli episcoporum uel succedente aetate assumpto in rudimentis suis huic in aliquo quasi pro
aetatis reuerentia cedere liceat, nec usquam ipsi quidquam de episcopalibus officiis usurpare, praeterquam in
ecclesia quam cuiusquam misericordia fuerit indeptus, in qua ei solum neophytos confirmare et ante presbyteros
offerre conceditur.
Quod si unquam, aliquid caritate alterius prouocatus, de habitationis commutatione uariauerit, non aliter in alia
ecclesia requiem accipiat quam priori renuntiauerit, nec omnino unquam duarum ecclesiarum gubernationem
obtineat, cui etiam in ea quae ipsi ceditur ministros a ciuitatis episcopo necesse est ordinari.
Sane quia ministrorum mentio facta est et nonnulli ab ipso inuenti excommunicati temere in clero prouecti
dicerentur, statutum est eos qui ita assumpti essent deponendos; quibus autem nulla conuersationis macula
praeiudicaret, prout ebrodunensi sacerdoti constituendum uisum esset, aut in ecclesiae suae ministerio tenendos,
aut ad ipsum quocumque habitasset transferendos.
Plebi quam acceperit ex constitutionis huius permissione benedicere et, ut supra definitum est, in una eadem que
ecclesia neophytos confirmare, in castellis ac uicis totum ille ante presbyteros sicubi uenerit liceat, quod in
ciuitatibus omnino proscribitur.
Et inter minutas has discussiones uisum est omni presbytero per familias, per agros, per priuatas domos, pro
desiderio fidelium facultatem benedictionis aperire, quod nonnullas iam prouincias habere succurrit.
Huic autem etiam in ecclesiarum plebibus per loca tamen magis quam per urbes hoc idem uisum est esse
tribuendum.
In ecclesia quocumque ordinatus fuerit, consecrandi uirginem sicut confirmandi neophytum ius habebit.
Et per omnia, ut sit multae indulgentiae testimonium, semper se inferiorem episcopo, superiorem presbytero
agat, mandatis uotis que sanctorum omnium prosequentibus uiuat in timore domini, quietem colat, deo seruiat,
synodi circa se beneuolentiae gratias agat, semper que indignum se indultis, et negatis imparem esse fateatur.
In commune autem omnes qui conuenerant sacerdotes sibimetipsis contra huiusmodi scandala praecauendum
censuerunt.
Itaque propter huiusmodi temeritates tali definitione consultum est, ut de cetero obseruaretur ne quis ad eam
ecclesiam quae episcopum perdidisset nisi episcopus uicinae ecclesiae exequiarum tempore accederet, qui tamen
statim ecclesiae ipsius curam districtissime gereret, ne quid ante ordinationem discordantium in nouitatibus
clericorum subuersioni liceret.
Itaque cum tale aliquid accidit, uicinis uicinarum ecclesiarum inspectio, recensio descriptio que mandatur.
Haec autem omnia exequiarum tempore usque ad septimanam defuncti diem agitet.
2

