Exin se ecclesiae referens mandatum metropolitani simul cum omnibus sanctis episcopis reperietur.
Nec quisquam ad ecclesiam quae summum amiserat sacerdotem, nisi metropolitani litteris inuitatus accedat, ne a
plebe decipiatur et uim uoluisse uideatur.
Quae uoluntate communi in uoluntate domini constituta, omnes communi consensu conseruanda neque, quod
absit, sine offensa omnium ac dei a quoquam transgredienda definiunt: adicientes ut secundum antiquam
constitutionem, si quies temporum erit, bis in anno conuentus agant; certe inter quaslibet anxietates, neglectis
propriis ac domesticus necessitatibus, quoquomodo simul gratias agentes deo, quo donante, quidquid spiritu
considerant consurgentes solum ecclesiae remedium, remota ultionis prurigine atque omni animositate
quaesissent.

3

