Mane igitur primo nostri vertuntur in arma,
Urbis perfidiam punitum sorte suprema.
Fit clamor multus, variatur . . . . . vultus
Istinc pugnantum, atque illinc extrema gementum.
Tormentis, jaculis, gladiis quoque bella geruntur,
Haud multum distat quin protinus ingrediantur.

Sexaginta millia Turcorum auxilium ferentium debellantur. Nicaea capitur.
Dum sic instarent nostri, miseri trepidarent,
Et jam constricti sua vellent reddere victi [(7) [0945D] In editis pro duobus hisce versibus quatuor sequentes leguntur. Ecce
repentino clamore ululante Nicoea Millibus auditis montana videntur operta. [0946D] Quae dum dissiliunt hinc per
declivia montis. Altera contiguae properant per concava vallis. ] ,
Ecce sexaginta Turcorum millia structa
[0945C] Ensibus et clypeis, ad opem venere Nicaeis.
Gens tua, Christe, nimis metuens suspirat ab imis
Pectoribus, clari bello coepere precari
Supplice voce Deum, quod eis daret ipse trophaeum.
Ut conspexerunt Turci nostros fremuerunt.
Mox ubi fecerunt tres turmas, disposuerunt

Quod pars intraret muros, inopesque [(8) [0946D] Edit., moresque.] juvaret
Viribus et telis, et opem praeberet anhelis:
Ipsi munirent portas, nostrosque ferirent.
A gemina parte comperta protinus arte,
Noster in hostiles multo ruit impete miles,
Pugnatur dure, sed non par actus utrinque,
Sed perimunt nostri, pereunt enormiter illi.
[0945D] Franguntur rigidae validis impulsibus hastae,
Pectora saeva sonant, rivosque cruoris inundant.
Trunca volant capita, tremula velut arbore poma;

