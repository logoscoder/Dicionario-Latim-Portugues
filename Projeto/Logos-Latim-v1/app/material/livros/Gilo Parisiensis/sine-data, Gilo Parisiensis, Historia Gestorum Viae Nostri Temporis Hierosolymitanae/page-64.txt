«Tune putas [(106) [0975D] Edit., tunc putas.] impune mihi talem dare ludum?
Hoc gladio caput amittes, truncabitur isto
Gens quae nescio cui studet obsequium dare Christo.»
Discedit Petrus dictis commotus acerbis.
Arma parant proceres auditis ordine verbis.
Illa nocte patres vigilant, errata fatentur,
Turba gemens aras tenet, ecclesiaeque replentur.
Luce data ter tres de tota gente statutae
Sunt acies, propriumque ducem sunt quaeque secutae.
Quas habeant in fronte manus, ibi disposuere,
[0975D] Quos medio, vel quos cupiant extrema tenere.

Christiani cum Turcis pugnare se disponunt. Podiensis episcopi exhortatio ad exercitum.
Sistitur Hugo prior, medium robur tenuere
Magnanimi septem, Boimundo deseruere
Ultima, custodes per muros instituere [(107) [0975D] Edit., constituere.] .
Hic ducis officium praesul Podiensis habebat,
Et populos [(108) [0976D] Populus.] aegri Raymundi rite regebat.
Lancea sancta Dei praevecta viros animabat,
Membraque pontificis lucens lorica gravabat.
Hic populi voces, ubi voce manuque repressit.
[0976A] Dixit, eo silente, solo gens prona silescit [(109) [0976D] Edit., silebat.] ,
«Rebus in extremis vires effundite totas.
O proceres, renovate manus Turcis bene notas.
Ite per ignavos, gladiis disrumpite gentes,
Quas primi jactus exarmant deficientes.
Mittet in auxilium Deus angelicam legionem;
Opprimet [(110) [0976D] Edit., opprimat.] hunc populum velut oppressit Pharaonem.
O quanto rapitur gens insensata furore!

