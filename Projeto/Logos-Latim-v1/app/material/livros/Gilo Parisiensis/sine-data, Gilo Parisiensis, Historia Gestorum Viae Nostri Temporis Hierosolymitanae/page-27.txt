Non jaculis licet aut solitis anfractibus uti.
Audax et timidus [(63) [0956D] Edit., pavidus. ] pereunt simul, huic [(64) [0956D] Edit., hic.] prohibetur
In pugna pugnare; sed huic fuga fida negatur.
Immodicae turbae modico capiuntur ab orbe.
Turcus in oppositum dum saepius erigit ictum,
Confossis costis socii, partem juvat hostis.
Pectora pectoribus et membris membra teruntur.
Soli bella gerunt nostri, Turci patiuntur.
Parthus, Arabs, proni [(65) [0956D] Edit., addit Indus omisso proni.] succumbunt ultro mucroni,
Nec nostri tantum possunt prosternere, quantum
Agmina densa mori, claudit madefacta cruori
[0956D] Terra viam, rimas quia jam compleverat imas
Sanguis cognatus, nec habet quos pandit hiatus.
Pulvis ubi cessit, quem sanguinis unda repressit [(66) [0956D] Ms., recessu.] ,
Vincendi certum signum campum per apertum
Conspiciunt nostri factos de sanguine rivos,
Et sustentantes erepta [(67) [0956D] Edit., erecta.] cadavera vivos.
[0957A] Et quoniam tantum licuit pro strage nocentum,
Se stolidae gentes reputabant esse nocentes.
Miles ut eoo videt arva cruore natare,
Cessit, et exhaustas vires voluit [(68) [0957D] Edit., timuit.] renovare.
Rupit ut illa chorum nubes glomerata virorum,
Conversis frenis in se ruit, urget habenis
Lassos cornipedes, caruitque modo nova caedes,
Hic fratrem terit, ille patrem, civilia bella
Exercent, dominumque premit super obruta sella.
Et velut in stagnis cum saepe recluditur anguis [(69) [0957D] Edit., amnis.] ,
Unde detentae disrupto fonte repente

