Hinc adeunt castrum Caiphas, castroque relicto,
Juxta Caesaream figunt sua castra cohortes.
Illic laetitiae festum si tempore laeto
Occurrisset eis observare fideles [(116) [0987D] Hic versus claudicat uno pede.] ,
In quo discipulis Dominus dedit omnia posse,
Usus jure suo, mundo nova dona stupente,
Excepit tandem peregrinos Ramula cives.
Cive suo vacuata, novos qui fugerat hostes,
Ecclesiaeque tibi sacratae, sancte Georgi,
Quae spatiosa satis vicinae praeminet urbi,
Pontificem decimasque suas gens sancta reliquit.

Jerusalem obsidetur. [0989A]
Hactenus armorum gravitate calore repressa,
Paupertate, siti, nocturno tempore, pugna
Excruciata cohors optatam venit ad urbem,
Quam Salomon opibus ditavit, Christus honore
Junius ardebat, et sol ardebat in armis,
Quando suis texere duces loca congrua castris.
Pars en cui superest septentrio castra recepit
Northmanni comitis, et ei Flandrensis adhaeret,
Solis ab occasu terret Tancretius urbem,
Solis ab occasu tendit Godefridus in hostem.
A media, Raymunde, die tua classica clangunt,
Postquam Jerusalem nostrorum cincta corona,
Eduxit levitate pares Piletus Raymundus,
Proxima dum lustratur equis oculisque remota,
[0989B] Bis centum casus Arabes praedonibus offert,
Quos neque facta sui cultoris prodiga virtus,

