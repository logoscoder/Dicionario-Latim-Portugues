LIBER SECUNDUS. [0949]

Antiochiam obsidione cingunt Christiani.
[0949C]
Urbis ut immensae tetigerunt moenia mense
Octobris, turbis pars maxima cingitur urbis.
Pons tamen in ferro fit pervius antea ferro.
Multaque praedati licet et multis onerati
Essent, disponunt acies, tentoria ponunt
Inter inexhaustum fluvium murumque levatum.
Et quia munitae genti bellique peritae
Si contendissent, per vires nil nocuissent,
Ingenio quaerunt quod per vim non potuerunt [(27) [0950D] Edit., quaecunque vident nocitura.]
Accelerant quae proficuo scit quisque futura.
Ergo super flumen pontem Christi facit agmen
Per quem transisset, si grex malus invaluisset.
Fiunt res plures, fiunt ex aere secures,
[0949D] Fiunt ballistae, plumbata, phalarica, talpae,
Falces, tela, faces, aries, fundaeque minaces,
Multa per artifices celsas aequantur ad arces.

Turci a Boamundo et comite Flandrensi fugati
Et quae paraverunt, quaecunque paranda fuerunt,
Muros impugnant frustra, Turcique repugnant,
[0950C] Quaeque parare vident nostros, ut inania rident,
Nam quis speraret quod gens una exsuperaret
Militibus plenam tam multis Antiochenam
Urbem, quam clerus sapiens aliquis, vel Homerus

