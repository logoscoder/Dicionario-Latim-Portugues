Albescunt vultus, auditur ubique tumultus
Et veluti ventus cum sit subito violentus,
Murmura parva freti, sed non omnino quieti,
Turbat, at inflatum resonat mare, reddit hiatum,
Res referens subitas, sic aspera fama jacentes
Attollit mentes, animos agit ira furentes [(44) [0953D] Edit., ipsa furentes.] ,
Protinus e castris acies procedit equestris,
Quae quadringentis armata simulque trecentis [(45) [0953D] Edit., quadringintos et trecentos.] ,
[0953C] Examen [(46) [0953D] Ms., perficiam, forte perfidiam.] dirae gentis non horret adire.
Inde rigens [(47) [0954D] Edit., deinde vigens.] dextris pede prompta caterva pedestris,
In numero parvo renitens exponitur arvo,
In qua quingenti pedites ibant numerati.
Nec simul incedunt, sed in agmina [(48) [0954D] Edit., agmine.] quinque recedunt,
Emensisque tribus leucis, aliisque duabus,
Eminus optatos hostes videre paratos
Ad pontem ferri, nequeunt numerando referri
Agmina Turcorum, nec vis capit haec oculorum.

Christianos aggrediuntur a quibus fugantur.
Hostes absque mora, sub eadem scilicet hora,
Nostros viderunt, et in ipsos se rapuerunt,
[0953D] Spicula mittuntur, clamores tela sequuntur.
Instant pagani, jactu frustrantur inani.
Turcus equo gaudens, nec praelia cominus audens

Exspectare, tonat verbis, nostrosque coronat.
Nostri vallati stant in medio glomerati,
Et Turcis obstant, clypei galeaeque resultant

