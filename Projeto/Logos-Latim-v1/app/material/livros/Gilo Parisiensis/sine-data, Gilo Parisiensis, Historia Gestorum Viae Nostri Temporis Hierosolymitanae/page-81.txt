[0984B] De fidei zelo mala quaeque subire morantur.
Rex quoque Caesareae nostris praetendit amorem,
Et specie pacis male palliat ille timorem.
Denique Caesaream serie firmata malorum
Turba petit, quia longa quies labor esset eorum.
Inseditque super fluvium Farfar, quia tale
Nomen habet flumen huic urbi collaterale.
Ut muris admota nimis tentoria vidit
Rex urbis, vetuit commercia, pacta recidit.
Nocte sed exacta, populo jam progrediente,
His occurrerunt duo Turci, rege jubente,
Hostibus obsequium, licet hostes, exhibuerunt.
Et vada quos nollent evadere praedocuerunt.
Venit et ad vallem quamdam gens nostra duorum
Conductu, cepitque boves [(115) [0983D] Deest hic unum verbum.] et equorum
[0984C] Praedam; nempe boves et equi per gramina late
Ibant graminea gaudentes fertilitate.
Utque ferunt quibus illa fuit praedatio tenta,
Depraedatorum sunt millia quinque reperta.
Aggere munitum forti, muroque rotundo,
Stabat ibi castrum, sed redditur hoc Raymundo.
Hostibus in mediis per quinque dies habitare.
Profuit, et spoliis jumenta datis onerare.
Tunc gens illa fide firmat se foedus habere
Perpetuum cum Christicolis, nullique nocere.
Non tamen huic fidei foret ulla fides adhibenda,
Nec levis illorum promissio suscipienda.
Post Arabum petitur castrum, quod mox aperitur.

