Sic non aequa manus premit hunc, populique premendi.
Ille per instantes fertur adculo (sic) venienti
Opponit clypeum, socio tutela sequenti
Nunc prior est, nunc posterior, similis fugienti.
Nunc propriis telis populo nocet ille stupenti,
Nunc gladios, nunc pila fugit, nunc mille molares.
Jam fumant artus, jam spumant sanguine nares.
Contra tot pestes manet unus integra vita,
Missilibus, jaculis, sude, fustibus, ense petita,
Dum quantum deprensa potest gens, turba resistit,
Fida cohors iterum scalas ad moenia sistit.
Mox oblita sui, sed non oblita suorum,
Conscendit muros properans ad opem sociorum.
[0982C] Nec mora, per turres sonitu concurritur orto,
Non riget hic arcus contentus fune retorto.
Res agitur gladiis; de moenibus ordine fixa
Saxa trahunt, murisque suis mors frangitur ipsa.
Terga dedere prius nostri, numeroque furentum
Cesserunt, pressitque sonum gemitus morientum.
Ad terram missi plerique necem fugiebant.
Quam tamen ad terram confracti comperiebant.
Solvitur interea murus, cui se nostra juventus
Castro tecta subit, solida nec rupe retentus
Est eques, ingrediens arcana foramine stricta
Gens repit, tuba signa dedit tristissima victo.
Ut videre suis hostes in moenibus isti,
Qui super astabant, nec eis jam posse resisti,
[0982D] Per muros rapuere fugam, clypeisque rejectis,

