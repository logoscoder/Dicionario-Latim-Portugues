Despiciendo [(11) [0947D] Edit., respiciendo.] mori bene pro vita meliori,
Ad sua conversi, circum tentoria sparsi,
Facti castellum, permiscent denuo bellum.
Dum nimis insistunt Turci, nostrique resistunt,
[0947C] Tela legunt pueri, cantant ex ordine cleri,
Fortes pugnabant, mulieres collacrymabant.
Altera prostratum portabat in oppida natum,
[(12) [0947D] Hic versus deest in editis. ] Altera de rivis tendebat pocula vivis.
Est aliquid quod quisque facit, tegit alter amicum.
Hic fugit, hic sequitur, raptum capit hic inimicum.
Pene triumphantes nostros te, Christe, vocantes
Turci prosternunt, et eorum praelia spernunt.
Utque lupus villas circumdans quaerit ovillas,
Et quas deceptas stabulis non esse receptas
Aspicit, has fundit miseras, et in ora recondit.
Sic quoque vallantes Turci nostros trepidantes,
Hunc quem spectabant extra castella necabant.

Nostri quid facerent, nisi tanta pericula flerent [(13) [0947D] Edit., ferrem.] .
[0947D] Non poterant dorsum dare, nec pugnare seorsum.
Non satis est genti de palma non dubitanti.
Quod fuerant clausi nostri, pugnare nec ausi;
Sed monuit mille Turcos grex providus ille,
Ut quae transierant nostri, montana requirant.
Haec etenim de re [(14) [0947D] Edit., dubii timidique.] dubia suspecta fuere,
Quod tegerent aliquos montana movebat iniquos.
[0948A] Ast eques armatus, nihil ad praecepta moratus,
Montes lustravit, crudeliter ense necavit
Mille viros ferme, mulieres, vulgus inerme,

