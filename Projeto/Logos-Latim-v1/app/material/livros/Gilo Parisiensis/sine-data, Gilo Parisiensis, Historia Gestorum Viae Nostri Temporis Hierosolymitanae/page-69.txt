Castellum nostris reddunt, quia mira videbant.
Regius inter eos juvenis de Perside natus
Est cum ter centum sacro de fonte levatus.
Deleo de nostro de qualicunque libello
[0978C] Hos quos non puduit sese subducere bello,
Haec miseranda cohors velut ad vomitum revocata
Praetulit exsilium patriae, mundo sociata.
Praetereo nostros quare timuere juvare
Consilio Stephani Constantinopolitani.
Prima cohors, primique duces, loca prima tuetur.
Vulgus inerme tenet medium, murique replentur.
Tunc regalis Hugo, qui Magnus jure vocatur,
Nomen dote replens, communi voce rogatur,
Ut Constantinam petat urbem nomine dictam,
Induperatori regionem reddere victam
Cura fuit; lex, jura, fides data, pignora, pactum.
Vox populi mistaeque preces misere coactum.

LIBER QUINTUS. [0977]

Raimundus Piletus duo castra capit. Marram urbem aggredienti resistunt acriter Turci. [0977D]
Ast alii proceres voto jam mente propinqui
Utiliter statuunt ad tempus bella relinqui
Aestus enim populos siccataque terra gravaret
Ureret aestus eos, potum dare terra negaret.
Est igitur requies lassorum reddita membris,
Dimittenda brevi sub prima luce novembris

