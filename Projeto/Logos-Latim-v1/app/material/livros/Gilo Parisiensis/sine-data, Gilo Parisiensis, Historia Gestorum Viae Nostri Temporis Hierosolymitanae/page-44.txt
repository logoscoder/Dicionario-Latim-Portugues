His ita compositis, et, fama notificante,
Nostros obsidio dum detinet urbis amoenae,
Altera ad heroas legatio de Babylonis
Arcibus advenit non expers proditionis.
Haec autem Babylon quae nunc habitabilis exstat,
Longe a Chaldaicae Babylonis climate distat.
Illa etenim versus aquilonem ducitur, ista
Euronotum spectans trangit Memphitica regna.
Alluit Euphrates illam torrentibus undis,
[0965C] Fertilis hanc Nilus nigris fecundat arenis.
Illam post Nemrod fundamina praejacientem,
Inque polos turrim sustollere percupientem,
Struxit Semiramis quadro latere aequa tenentem
Perque latus quodque sex denaque millia habentem,
Millia circuitus sic sexagena ferentem,
Atque quaterna simul tota ambitione replentem.
Undique coctilibus forma haec circumdata muris,
Atque gigantaeis pedibus fuit alta ducentis.
Et cum vicenis pariter spissata tricenis,
Praeterea portis tantum stridebat ahenis,
In medio turrim gremio complexa superbam,
Quam Scriptura refert gentem struxisse protervam,
Cum post diluvium veniens orientis ab axe,
[0965D] Repperit hunc campum medio telluris apertae.
Cujus planitie mox delectata capaci,
Hanc statuit turrim facere usque ad culmina coeli.
Cumque evasisset jam millia ad usque quaterna,
Atque foret totidem spatiosius undique lata.
Hanc ita stultitiam, pietas divina recidit,

