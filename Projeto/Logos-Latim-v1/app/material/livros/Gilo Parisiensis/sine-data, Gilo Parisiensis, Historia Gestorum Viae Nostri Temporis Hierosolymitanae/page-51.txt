Urbis, Christe, fave, vim gentis comprime pravae.

Turci consilium de tradenda civitate. [0968D]
Ergo Dei pietas per pondera tanta malorum
Inspiciens animos non defecisse suorum,
Inspirat cuidam Turco miserendo laborum [(84) [0967D] Edit., suorum.] ,
[0969A] Ut nostris urbem tradat, murumque decorum
Turribus, et capiat pro munere culmen honorum.
Ista diu secum vir versans, judicat aequum
Ut prius haec pandat Boimundo; nec mora, mandat,
Illi quanta paret, se nequidquam dubitaret,
Praecipit ut capiat missum, dum res ea fiat,
Neve parando moram producant, tempus et horam
Hic designavit, sed in hoc dux participavit
Consilio procerum; comitum pars maxima verum
Missum ferre putat, dubitans pars altera nutat.
Dicta nocte tamen Boimundus colligit agmen
Pulchrius armatum, belli sudore probatum.
Dux animo flagrat, divortia nota peragrat.
Quisque pari voto suspirat pectore toto.
Per tenebras dux capit iter, galeaque nitente
[0969B] Deposita silet, et graditur sub nocte silente.
Est via militibus timidis, juga devia, valles,
Quaeque per obscuros lucebat semita calles,
Ne male res caderet, ductor licet ipse timeret,
Quod tamen angebat mentem frons [(85) [0969D] Edit., mens et fraus.] laeta tegebat.
Dat spem tardanti, tristemque serenat ovanti
Vultu, virtutem stimulat, populoque salutem

