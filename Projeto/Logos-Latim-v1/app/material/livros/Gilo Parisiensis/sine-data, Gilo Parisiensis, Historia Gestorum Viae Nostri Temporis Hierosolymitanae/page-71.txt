Concurrunt per mane sudes, hi spicula jactant,
Illi protendunt hastas, iterumque receptant.
Fortius incursant, ipsisque cadavera portis
Affigunt nostri, jam stabat in aggere fortis
Miles, inundabant fossae, cum forte retortis
Vertitur agmen equis, quam perfida gratia fortis
Christicolae dant terga retro, formidine mortis
Turbat eos inimica cohors agitata furore.
Tinnitum clypei reddunt, galeaeque sonorae,
[0979C] Obtenebrant oculos lapsus de cortice coni,
Loricas odiunt juvenes ad verbera proni.
Scindit labra sitis, non sufficit umbo sagittis.
Ut Raymundus eos vidit rarescere, primus,

Respirate, viri, clamat, quo, proh pudor! imus?
Taliter a trepido cursu proba gens revocata
Gentiles agit ad muros, simul agglomerata.
Sed non vertuntur Suriani deficientes
Nec socios vivere suos, sitis impatientes
Aeris illa sui gens emollita tepore,
Non est marte, sed est martis superata calore.

Christiani fugantur.
Ut dare terga vident nostrorum castra secutos
Turci, Christicolas jam magna parte munitos
[0979D] Invadunt, dat eis vires animosque sequendi
Gens fugitiva, monet timidos fortuna nocendi.
Ordine non habito fugit agmen Christicolarum,

