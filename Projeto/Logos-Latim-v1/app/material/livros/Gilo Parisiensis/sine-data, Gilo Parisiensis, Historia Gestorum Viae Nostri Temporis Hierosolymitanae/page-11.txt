Exanimes factos, nimioque metu stupefactos [(15) [0947D] Edit., Exanimes facti nimioque metu stupefacti.] ,
Multum tardatos, rebusque suis oneratos.
Qui male sub rupibus [(16) [0948D] Edit., saxis.] latitantes non latuerunt
Exploratores, sed turpiter interierunt.

Turci debellantur.
Ecce nihil timidus comes Hugo, dux Godefridus,
Hortari fortem precibusque minisque cohortem,
Cursu certabant, sociosque juvare parabant;
Utque vident flentes socios jam deficientes,
Dimittuntur equi, quamvis non viribus aequi
Essent, non dubitant, nec tela volantia vitant,
Ergo ducum sidus cum paucis dux Godefridus,
[0948B] In medium densae gentis stricto volat ense,
Et veluti diram sus postquam colligit iram,
Dente canis laesus, baculo vel arundine caesus,

Dente canes angit [(17) [0948D] Edit., figit.] , ruit et venabula frangit.
Hos ita conculcat Godefridus, et agmina sulcat.
At comites comitis dant multis tartara diris.
Trans ripam rivi pugnantibus in pede clivi.
Istis prostratis, de clivo praecipitatis,
Ascendit clivum comes, implet sanguine rivum.
Millia nam quinque morti dedit ipse decemque.
Sed quid [(18) [0948D] Al. si quid.] juncta manus comiti fecit, referamus
Omnibus accensis [(19) [0948D] Edit., extensis.] ad pugnam, Podiensis
Atque comes fortis Raymondus duxque cohortis,
Audacesque viri, velut ad bellum solet iri,

