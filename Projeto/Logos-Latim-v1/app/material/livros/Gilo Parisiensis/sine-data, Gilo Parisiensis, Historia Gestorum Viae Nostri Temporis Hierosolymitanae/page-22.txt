Ictibus immensis, ensemque reverberat ensis.
Jamque fatigati Turci, lateque necati,
Non spe vincendi contendunt, sed fugiendi.
Mox versis scutis petitur [(49) [0954D] Edit., patitur.] fuga, causa salutis.
[0954A] Turcus equum frenis indulgens, urget habenis.
Praeceps ille fugit, tellus pede concita mugit.
In campo lentus jacet arcus pulverulentus.
Iste jacit pictas pharetras, capit ille relictas,
Alter currendo se liberat orbe rotundo.
Singula quid dicam? gentem superant inimicam.
Vix evaserunt aliqui, plures perierunt,
Qui dum luctantur superare vadum, superantur.
In bello strati pauci sunt ense necati

Christiani castrum infidelium capiunt.
Hanc stragem quidam gentiles prospiciebant,
Castellum quoddam qui non procul inde tenebant
Illico fugerunt et castrum deseruerunt.
Huic proceres nostri custodes imposuerunt,
Qui custodirent pontem; post haec redierunt
[0954B] Auxilio fulti divino, fortiter ulti.
Hos exceperunt socii, laetique fuerunt.
Conflictu duplici quod conciderant inimici.
Nam dum praedicti pugnant, ad castra relicti

Insignem palmam de civibus obtinuerunt,
Et multi virtute Dei paucos timuerunt.

Turci e civitate irrumpentes multos Christianos caedunt.

