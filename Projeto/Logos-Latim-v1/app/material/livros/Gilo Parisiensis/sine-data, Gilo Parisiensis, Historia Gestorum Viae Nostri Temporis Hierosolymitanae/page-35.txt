Et nec eos magno valuissent vincere bello,
Sed nec ab obsesso saltem depellere muro.
Inde graves irae contra genus omne piorum,
Et desiderium delendi nomen eorum.
Propterea celsam circa concursus Edyssam
Vastabat totam regionis fertilitatem.
Illuc vicini cuncta de parte gregati,
Illuc longinqui fama stimulante vocati.
[0961B] Oppida, rura, casas, castellaque concutiebant,
Matres, prata, viros, animalia diripiebant.
Nonnunquam portis quoque pugnabatur in istis,
Mutua . . . . . fervebant vulnera telis.
Civibus . . . . . . . fessis non futile visum,
Auxilium contra perquirit Christicolarum.
Hac . . . . . causa legatio jam memorata,
Missa superveniens penetravit Gallica castra.
Monstrant et socios in Christi religione,
Et conservata semper fidei integritate,
. . . . . . . . . gravia haec sibi proveniebant,
Auxilium per eos sibi dandum jure ferebant.
Praecipueque ducis personam sollicitabant,
Namque . . . . . plus formidabile norant.

Fit confoederatio cum Edessa, cujus custodia Balduino committitur. [0961C]
Talia moverunt procerum miserantia corda,
Quid sit opus facto tractant indagine multa.
Credunt proficuum sibi deinceps esse futurum,
Si per se columen praestetur rebus eorum.

