Sed per legatum bellum scit adesse paratum,
Consilio nitidus, quem misit ei Boimundus.
At dum pugnatur, dum turba vocata moratur,
Pars ea Turcorum, quos altera ripa tenebat,
[0947A] Ut faceret caedem de nostris quam sitiebat,
Per loca nota parum tentoria Christicolarum
Attigit, et caedes facit hostis, et occupat aedes,
Datque neci lassos, et plurima vulnera passos,
Oppida servantes, nec martem [(9) [0947D] Edit., jam martem.] ferre valentes.
Qui si Marte mori possent, mors esset honori.
Matribus haerentes illic truncare videres.
Hoc ubi cognovit Boimundus, castra petivit,
Sub duce Northmanno dimittens praelia damno,
Hosque juvare parat, quos gens mala pene necarat.
Protinus elegit paucos, paucisque subegit
Hanc gentem foedam, recipit tentoria, praedam,
Armatosque viros circum tentoria ponit,
Castraque terribili pro vallo milite munit.
Dum duplices pugnant acies, illic Boimundus,
[0947B] Ex hac parte comes Northmannus in arma timendus.
Francigenae tacti nimioque timore coacti,
Cum duce Northmanno fugiunt, et non sine damno.
Marte [(10) [0947D] Edit., morte.] , calore, siti crudeliter excruciati,
Et nisi dum fugerunt, dum palmam pene tenerent
Turci, vincentes se convertisset in hostes,
Dux Northmannorum signum clamando suorum,
Lux ea plena malis, nostris foret exitians,
Nec mora Francigenae spe ducti sedis amoenae,

