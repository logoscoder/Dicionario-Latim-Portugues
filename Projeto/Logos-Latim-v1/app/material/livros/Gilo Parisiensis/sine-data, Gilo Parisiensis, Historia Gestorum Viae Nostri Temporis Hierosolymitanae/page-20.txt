Angli victores, patribusque suis meliores,
Nec gens Anglorum gessit pugnas aliorum,
Marte sed aequoreo [(40) [0952D] Edit., aequato.] fuit illa potita trophaeo,
Hoc genus oratum non est his [(41) [0952D] Edit., bis.] participatum
Mentis turma bonae quae gessit in obsidione.
Nam grex Turcorum divortia nota locorum
[0953A] Observans, nostris [(42) [0953D] Edit., nostro.] castella propinqua tenebat,
E quibus auxilium dare Christicolis prohibebat.
Auxilii postquam fiducia non fuit unquam.
Hos invaserunt metus et pudor, obriguerunt
Audaces animi, trepidant et in agmine primi.
Poenitet auctores rerum tot inisse labores,
Poenitet incepti, mox in sua castra recepti,
Dum perscrutantur quid agant, magis attenuantur
Illorum mentes, mala quaecunque futura putantes [(43) [0953D] Edit., timentes.] ,
Quae poterant fieri, sed mens est inscia veri,
Mens sapit humanum, proceres dant denique vanum
Consilium turbae, quod quisque recedat ab urbe,
Et se tutetur, ne turpi morte necetur.

Turci victi renovare pugnam tentant.
[0953B] Dum sunt attonitae tot gentes, fama repente
Rem docet ingratam, pugnam prope castra paratam.
Nam tres praedicti primo certamine victi,
Turbas collectas castrorum solvere tecta
Haud diffidebant, et adhuc taciti veniebant.

Hoc ubi torpentes, quasi de somno redeuntes,
Auribus hauserunt, alio alii monuerunt.

