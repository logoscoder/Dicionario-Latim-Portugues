Consulit hunc, mens alta viri multa prece mota
Praeposuit voto privato publica vota.
Protinus educens acies populi modo moesti
Ad Marram properat respectu victus honesti.
Lex Domini specialis erat, cum signa replerunt.
Urbis circuitus, et castra duces posuerunt.
Externos homines ubi vidit gens stupefacta,
Quis referet quanta fuerit formidine tacta?
Omnis in urbe locus, feroce properante tumultu
Discurrunt matres, timidaeque nurus sine cultu,
Hostes plus justo fore rumor publicus edit,
Compluresque timor, nec mens sua lumina credit.
Si quisquis somnum recipit, somno cruciatur.
[0981A] Vexat, et insomnem res vana, diemque minatur.
Stant ad opus servile duces cum gente minore,
Nec pudor est servire, carent extrema pudore.
Exuit ut Phoebus terra caligine nigra,
Surgit nostra cohors sub pigro tempore pigra,
Excitique probi juvenes clangore tubarum,
Corporis immemores, haud immemores animarum,
Ad Martem properant, jam circumfusus adaptat
Nervo pila pedes, jam laetus ad ardua jactat,
Jactant saxa, faces flammas per inane ferentes,
Quas haerere volunt ad culmina suspicientes.
Desudant alii fossas implere patentes.
Per praerupta ruunt equites transcurrere montes.
Non sunt horror equos in frena retro redeuntes.
Jamque cava latitans testudine, firma cavabat
[0981B] Moenia lecta cohors, jam scalas turba levabat,

