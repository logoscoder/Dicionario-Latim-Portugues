Adsis, laus cujus series est carminis hujus,
Ut bene proveniant, et te duce carmina fiant.

Exercitus Christianus petit Nicaeam.
Christicolae gentes, gladioque fideque nitentes,
Ut sacra purgarent a sordibus, et superarent
Turcos insanos, foedantes fana, profanos,
Conjuraverunt, et Jerusalem petierunt.
Ast ubi jam lassus, jam multa pericula passus,
Aequoreum littus tetigit chorus ille beatus,
Transit aequoream rabiem, petiitque Nicaeam,
[0943B] In qua ter centum ter quinque triumque parentum [(1) [0943D] Edit., potentum.]
Conventus, mores struxit, docuitque minores.
Sed male mutata, Christique fide vacuata,
Christum spernebat, gentilia monstra colebat.
Et quoniam Christum prius haec coluisse putatur,
Ad Christum corrupta prius merito revocatur.

Nicaeam Christiani obsident.
Ergo disponunt acies, tentoria ponunt.
Undique conveniunt, et bello congrua fiunt.
Partem, quam mundus vocat occasum, Boimundus
Occupat, et contra muros statuit sua castra.
Qui locus e plaustro [(2) [0943D] Edit., est infra.] junctus contrarius austro,
Ille tuae forti, datus est, Godefride, cohorti.
In loca succedunt alii, quae congrua credunt,
Cunctorum portus, vertuntur solis ad ortus.
[0943C] Militibus densi Raymundus cum Podiensi,

