Hanc vallem velut intactam mirantur ab omni
Parte, boves, asinos educere, postque rapinas
Raptori toties immittere quod rapiatur.
Mox trahit in praedam quidquid videt impiger hostis,
Hostilesque manus replet indulgentia vallis,
Quia camelorum tria millia praebuit illis,
Castra replet, vulgus reficit praedatio, datque
Damna moras, animos externis obsidioni
Christicolis, et alunt inimici res inimicum.
Sed nec pugna valet clausos, nec machina muros
Frangere, quasque manus Persarum Corbana victor.
[0988A] Quas urbs Antiochi timuit, populus premit ullor
Christicolae socios perdunt, et tempora gratia.
Poncius hic cecidit Balonensis, tempora cujus
Trans abiit lapis ingenti conamine missus.
Occubuit Guillelmus ibi Picardus, et una
De Petramora Guarinus, at ille sagitta,
Hi jaculo, venitque modis mors una duobus.
Inter tot luctus paschalis in obsidione
Lux celebratur, et in castris festum fuit hospes,
Temporibusque suis caruit solemne serenum,
Neve diu natura loci virtusque virorum
Illic decertaret, et inexpugnabile castrum
Expugnare volens, labor expendatur inanis,
Mensibus obsessum tribus Archas deseruerunt,
Atque petunt Tripolim, ubi cum primatibus urbis
[0988B] Dextras jungentes, dubiis se credere muris
Audent, seque ferunt ad celsa palatia regis,

