Millia, tunc equites totidem proceres statuere.
His ita transactis, castellum turribus altis
Et solido fundo stabilitum dant Raymundo.
Dum bene succedit, dum saepius alea fati
Mergit gentiles, sunt extra castra vocati
A ducibus magis audaces, meliusque parati.
Quilibet hostili gaudens occurrere damno [(79) [0958D] Edit., jamque.]
Ducitur ad praedam, sed non hortamine magno,
Qui festinantes fluviumque sub urbe vadantes,
Mulas et mulos capiunt, multosque camelos,
Et subito rapiunt animalia millia quinque,
[0958C] Cum totidem, licet urbani jaculentur, utrinque:
Hic quoque, quo juvenes praedam cepere, notatur
Quoddam castellum, vallumque vetus reparatur.
Illud Tancredo committitur omine laeto;
Nam praemonstrabat minimi custodia muri
Urbis custodem praenuntia facta futuri.

Est insultantis populi de se meditantis,
Pluribus afflictus dolet, at penuria victus,
Acrius angebat, quia vix exire licebat.

Pax ad horam firmatur. Gualo perfide occiditur. Christiani obsidionem quatuordecim jurant in annos.
Post haec inter se statuerunt talia Persae
Ut pax ad tempus cum Christicolis habeatur.
[0958D] Qualiter interea se reddant discutiatur.
Sic igitur coram pax confirmatur ad horam.
Portae celatae sunt interea reseratae,

