Multi praeliis et jejuniis occumbunt. Boamundus Syriam depraedatur tresque reges vincit. Cum victu spes Christianis redit.
[0951D]
Quos tulit eventus Gallorum clara juventus,
Enumerare licet; sed quis tot acerrima dicet
Praelia, pressuras, jejunia, frigora, curas?
Pauca quidem dico tristis, nec lumine sicco,
Millia ter centum fuerant, tunc aestimo centum
In bello clari vix possent adnumerari.
Saepe quidem laeti dederant sua membra quieti,
[0952A] Et nil solliciti gaudebant aere miti,
Sed sub momento surgente per aera vento,
Aeris ingrati commotu praecipitati,
Vix subitae pesti poterant obsistere moesti,
Cunctaque lustrabant imbres, et castra natabant.
Quique locarat equum nocturno tempore secum,
Flebat eum mane, corpusque trahebat inane.
Militibus mille, qui cinctus prius erat, ille
Pro nimia peste nec nomen babebat honeste
Militis, atque pedes factus plorabat in aedes.
Turpe quidem dictu, sed miles inops sine victu
Armigerum flentem flens ipse fame pereuntem
A se pellebat, quia nec sibi sufficiebat.
Pro dolor! ipse pater nato, fratri quoque frater,
Quos sibi servabat victus, in morte negabat,
[0952B] Attentis [(37) [0952D] Edit., attonitis.] ducibus, quos miserat undique mundus,
Cum duce Flandrensi solatur eos Boimundus,

Et bellatores jubet armari meliores,

