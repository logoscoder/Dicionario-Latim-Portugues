Prosiliunt, primae fugiunt, reliquaeque sequuntur.
Impediunt alias, aliae certare videntur.
Haud secus ad planum praeparat vulgus male sanum,
[0957B] Et fugit ad pontem calcans dux Bullicus [(70) [0957D] Edit., publicus.] hostem.
Occupat ingressum pontis prohibetque regressum.
Ense cruentato, populo graviter superato,
Ira, locus, gladius, pugnant, vim quodque [(71) [0957D] Edit., quaeque ducebant.] duci dat.
Haec animos firmat, hic impedit, ille trucidat.

Dux Godefridus Turcum medium secat.
Dux spes nostrorum, Turcis confusio, luctus
Truncat equos, equites, recipitque cadavera fluctus.
Quod non de Tydeo legitur, nec de Capaneo [(72) [0957D] Al. Canapeo.] .
Quod non Aeacides [(73) [0957D] Edit., Acaci.] , non Hector, non Diomedes,
Dux potuit, neque nos latuit res digna relatu.
Mole sua terrens [(74) [0957D] Edit., Turcus.] proceres, multoque paratu
Dirus Arabs, gladium volvens radiante rotatu,
[0957C] Praecipiti portatus equo celerique volatu,
Constitit ante ducem; putat hanc exstinguere lucem,

Et super invictum caput altius erigit ictum,
Praecavet iratus dux, stat clypeo replicatus.
Moxque coruscantem gladium levat [(75) [0958D] Edit., gladio secat.] , et ferit hostem,
Os, caput illidit, vitalia tota cecidit.
Spargit et arvinam rumpit cum pectore spinam.
Sic homo truncatus cadit in duo dimidiatus,
Atque super scutum partes in mille minutum,
Pars cecidit, pars haeret equo, trahiturque supina.

