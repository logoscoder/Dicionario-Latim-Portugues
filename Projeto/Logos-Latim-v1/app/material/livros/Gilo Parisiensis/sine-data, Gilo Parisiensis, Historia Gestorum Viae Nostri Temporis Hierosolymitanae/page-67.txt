Quod juvenes optastis adest, huc ferreus hastis
Horret ager, vertamur ad hos incumbere vastis
Viribus. Ergo manus jungunt comes et Boimundus.
[0977B] Hic etiam dux ille ducum stabat Godefridus.
At contra tendunt Arabes, regesque potentes,
Et rex Damasci Lucas, illicque furentes
Stant pro amici duo; namque duos sic turba vocabat.
Dux Boimundus adhuc, Godefridus, et ipse vocabat [(112) [0977D] Edit., vacabat.]
Bellum primus init magnus frenumque furenti
Laxat equo, cuidamque viros in marte moventi
Hasta disrupit guttur, vitamque loquenti
Abstulit, et voces hastilis lancea lenti
Frangitur, ille gemens petit ore solum morienti.
Concurrunt Arabes et Francigenae violenter.
Pugna gravis surgit, jaculis obtexitur aether.
Hic Balgentiacus Odo primus ubique ruebat,
Vexillum tenens, se non retinere valebat.
[0977C] Cum degustasset latus huic non visa sagitta,
Stridula signiferum privavit lancea vita.
Lapsus at ille cadens, humectat sanguine signum,
Et quo conciderat traxit de vulnere lignum.
Mox succedit ei, signumque levat Boemensis [(113) [0977D] Edit., Beniensis.]
Willelmus, juvenique viam fecit suus ensis.
Non procul hic ibat nostrorum parva caterva,
Quos nimis urgebat Turcorum turba proterva,
Turbaque fraude nocens ipsos per gramina sparsit.
Quos aluit ventus, et sic ager aridus arsit.
Ardor at ille dedit fumum tenebrasque creavit,

