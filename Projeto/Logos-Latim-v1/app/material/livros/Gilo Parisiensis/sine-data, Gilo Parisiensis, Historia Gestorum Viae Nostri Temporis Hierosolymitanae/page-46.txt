Exposuit nostris multum mandare salutem.
Urbem Hierusalem sibi nunc ditione subactam,

Hujus causa istos tantum sumpsisse laborem.
Velle aliquos sibi nostrorum properanter adesse
Visu, colloquio, victu sibi participare:
Si sibi vel ratio vel honestas religionis
Suadeat ut faveat sua conversatio nostris.
Jam fieri posse ut gentilia monstra refutet,
Ut posito Christum diademate primus adoret.
Tunc sibi Hierusalem fieri per cuncta patentem,
[0966C] Tunc sacrum tumulum, cunctum quoque cedere bonorem.
Tunc palmeta suis insontes suggerere hastas.
Inque Dei laudes habiles concedere spicas.

Legationem regi mittunt Christiani. Legatos truncari rex jubet, sed eorum ductore repugnante, servantur.
Exsultant nostri nihil hic hostile caventes.
Sed nomen Domini hinc celebrari suspicientes.
Ille etiam princeps aliorum mente benigna,
Constat et hortatur, spondens fore prospera cuncta.
Hos etenim incolumes deducere se fore certum,
Rursus honorifice reduces dare pectore fixum
Ergo inter primos bellorum laude potentes,
Interque eximios insignia clara ferentes,
Ductores vocitant, complures digniter ornant,
[0966D] Cunctis militiae simul utilitatibus armant,
Et cum legatis legatos pergere mandant.
Dicere vel facere quae sint se digna perorant.
Quid multis opus est? sociali foedere juncti,

