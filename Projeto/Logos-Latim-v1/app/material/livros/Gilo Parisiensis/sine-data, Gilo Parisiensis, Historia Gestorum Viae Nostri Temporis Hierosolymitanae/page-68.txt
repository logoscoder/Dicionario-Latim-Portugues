Perque cavam nubem campo trahit hostis in aequo,
Atque negat pedites ter centum vulnere caeco.
Tunc cum Pagano Belvacensis Rainaldus,
[0978A] Cumque Drogone Thomas, et bellipotens Clarebaldus,
Et reliqui subiti se mortibus eripuere,
Et rapido cursu belli robur petiere [(114) [0978D] Hactenus editi.] .
Fortis ut ista cohors se magno junxit Hugoni,
Immenso veluti cedunt armenta leoni,
Sic Arabes illis, vertuntur scuta rejecta.
Vicisti, Deus omnipotens, clamat Godefridus,
Instat in patria, primusque volat Boimundus
Corrigiis agit hostis equo, insibilat aether.
Pulvis ad astra volat morientium sanguine teter,
Contigerant collem quemdam populi fugientes.

Tunc Parthi latus in laevum sese replicantes
Post longam restare fugam fortes voluere,
Arcu converso nostros iterum petiere.
[0978B] Impiger ergo senex Geraldus de Melione,
Tempore qui fuerat longa aeger in obsidione,
Sicut inermis erat, medios irrumpit in hostes,
Et meruit pulchram mortem confessus. In hostes
De nostris aliqui tribus invasere diebus.
Sed tantis non sufficiet mea pagina rebus,
Quinque camelorum capiunt et millia dena.
Pluribus inveniunt spoliis tentoria plena.
De Turcis equites decies sunt mille necati
Cum totidem, pedites miseri non sunt numerati.
Praeterea qui castellum civile tenebant,

