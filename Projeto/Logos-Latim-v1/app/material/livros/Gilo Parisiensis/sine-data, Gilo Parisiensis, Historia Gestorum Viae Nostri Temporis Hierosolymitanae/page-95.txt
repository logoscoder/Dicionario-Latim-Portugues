Cum ducis artifices ad muros applicuerunt
Robora castelli, minitantia solis ab ortu,
[0991B] Nam levius poterant irrumpere solis ab ortu
Multiplicando preces, lacrymas, jejunia, vota,
Circa Jerusalem portant insignia Christi
Christicolae, vexilla, cruces, altaria sancta.
Dicere longa mihi mora finem prospicienti,
Quotque, quibusve modis breve tempus comparat hostis,
Cujus Parca necans jam rumpere fila parabat.
Venerat illa dies qua mortificare magistrum.
Gens Judaea Jesum cupiens se mortificavit.
Hac in luce duces ad muros agmina ducunt,
Stans comes Eustachius in castro cum Godefrido,
Susceptos ictus reddit cum foenore duro.
Ilia Turcorum transverberat a duce missa,
Non tantum contenta latus transire sagitta.
[0991C] Dux ducis exsequitur curam, fortisque laborem,
Multis hortatur pugnantes, pugnat et ipse,
Pugnat pro duplici regno, quia quaerit utramque
Jerusalem, decertat in hac, ut vivat in illa.
Saxa super crates venientia vimina frangunt
Robora, scuta viros de castri culmine nolunt.

Jerusalem capitur.
Mortis in articulo virtus non defuit hosti,
Donec qua Christum crux sanctificata recepit,
Adfuit hora, diem minuens, civisque vigorem,
Hac hora quidam de castro fortiter instans,

