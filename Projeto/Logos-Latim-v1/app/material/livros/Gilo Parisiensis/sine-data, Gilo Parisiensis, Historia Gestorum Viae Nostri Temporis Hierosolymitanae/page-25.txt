Redintegratur praelium. Turci caeduntur.
Ergo vir intrepidus Flandrensis, dux Godefridus,
Robertus, Stephanus, Tancretius, Hugo, Statinus,
Qui, dum vivebat, naso, non laude carebat,
Et reliqui fortes armantur, et ecce cohortes
[0955C] Procedunt, plorant, quia saepe frustra laborant.
Optat quisque mori, ni bellum cedat honori.
Mors ingrata gravis, foret illi grata suavis,
Integrat illorum mentes solator [(54) [0955D] Edit., solatus.] eorum,
Et rogat intentis precibus praesul Podiensis,
Ne desperarent, quia credentes superarent,
Cervicesque gregis summi signat cruce regis.
Pluribus hortati, mortemque subire parati,
Aut superare boni proceres fideique patroni.
Illuc accelerant, ubi se concurrere sperant
Hostibus, et tacite graditur prior, et sine lite
Corripit ignarum Hugo ductor Francigenarum,
Amotique parum cursores Christicolarum.
Stantia summa [(55) [0955D] Edit., signa.] ducum vexilla vident quasi lucum.
[0955D] Nec mora per scalas Godefridus segregat alas.

En modo devictus dux et de strage relictus,
Emersit subito de montibus, et repetito
Milite signa gerens demissa, fugam sibi quaerens,
Visa recognovit vexilla, metumque removit.
Praecipit et stare sua signa, tubisque sonare.
Alterutrum gaudent sociorum signa [(56) [0955D] Edit., scuta.] videre,
[0956A] Alterutrum viris resides animi rediere.

