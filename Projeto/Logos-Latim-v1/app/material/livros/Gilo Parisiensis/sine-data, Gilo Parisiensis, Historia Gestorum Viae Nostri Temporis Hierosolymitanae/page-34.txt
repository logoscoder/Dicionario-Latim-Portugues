Erutus evasit fuerat, qua frater adustus,
Unde et voce Dei mox est excedere jussus.
Sed jam praemissae textus repetatur Edyssae.
In qua regna tenens fuit Abgarus ille beatus;
Ex Domini Christi rescripto magnificatus [(83) [0960D] Nota de epistola Christi ad Abgarum.] .
Ac morbi veteris cruciatibus exoneratus,
Haec ibi temporibus permansit epistola multis,
Atque ea ab adversis tutavit moenia cunctis.
Nam si barbaricus furor illuc perveniebat,
Baptizatus eam puer alta ex arce legebat,
Moxque vel in pacem gens ex feritate redibat,
Aut terrore fugam divino tacta petebat.
[0960D] Hic quoque Thadaeus in Septuaginta probatus,
Et fidei normam contradidit et requievit,
Hic etiam Thomae, qui Christi vulnera sensit,
Et dubitans nobis dubitandi crimen ademit,
Corpus ab Indorum regionibus esse relatum

Creditur, et magnis hic honoribus accumulatum
Haec semel in Christi postquam . . . amorem,
Nunquam sustinuit frigescere religionem,
Sed neque schismaticis patiens concedere ad horam,
[0961A] Catholici tenuit moderaminis integritatem,
Unde et gentilis mala plurima conditionis.
Et tulit haereticae feritates impietatis.
Maxima sed fuit haec odiorum primaque causa,
Quae super hanc gravius commovit finitima arma,
Quod Syriae veniens Christi chorus ad regionem
Antiochi quateret variis conflictibus urbem.

