Non multum Gallos sensuros debilitatis.
Sed tamen immenso dolituros esse dolore,
Atque in vindictam majore calere furore.
Non jam gentilem legatio sumpta juvaret,
Dum res facti hujus exempla sequenda probaret.
Quin potius tales magno cumularet honore,
[0968C] Ditatosque opibus praemitteret in sua abire.
Talibus inflexus rationibus ille tyrannus
Consilium mutat, sequitur quae dictat amicus.
Sic post immensum, miles, generose timorem
In tua terga redis, claro duce fretus eodem.
Ac per Jordanem redeuntes Hierusalemque
Accipitis palmas, petitis loca sancta domosque.
Omnia lustratis, pascentes lumina visu
Discitis, ignoto referentes digna relatu.
Et bonus ille comes non vobis defuit, usque
Dum vos securos sociis dedit incolumesque.
Sic igitur celeri repetentes castra recursu.
Laetantes comites proprio fecere regressu.
Sed quia jam textus capiendae texitur urbis,
Hoc melius referet libri textura sequentis.
[0968D] Nunc age, virtutem solitam, rex Christe, revela
Quam neque vis hominum tibi dant, nec plurima tela.

LIBER QUARTUS. [0967]

[0967D] Nunc age, Christe, tuis da saepe datum Machabaeis
Divinum munus, tot millia vincat ut unus.
Millia famosae gentis cives gentis populosae

