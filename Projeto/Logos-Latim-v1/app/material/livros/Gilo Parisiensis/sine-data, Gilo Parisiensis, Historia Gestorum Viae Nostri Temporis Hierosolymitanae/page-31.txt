Muros hostiles posita formidine miles
Circuit, et tuto Parthi tandemque soluto
Arcu, ridebant nostris, et castra petebant.
At Gualo vir fortis, dum lumina pascit in hortis,
Perfidiae gentis nimis immemor haec simulantis,
[0959A] Cum delectatur, male fida fides violatur,
Occubuit nempe loca dum videt aemula Tempe,
Jura fides data sunt morte viri temerata,
Quem simul elusit, se civis in urbe retrusit,
Audiit ut funus Umberga decens et Hugonis,
Filia nupta prius comitis, nunc nupta Gualonis,
Palluit; atque genas secat unguibus illa protervis,
Et sustentatur matrum stipata catervis.
Dextra comas lacerat; sed quae lacerat laceratur;
Subtilisque manus subtili crine secatur.
Examinemque diu vox pressa dolore reliquit [(80) [0959D] Edit., relinquit.]
Sed tandem voci via vix laxatur, et inquit:
Tantane sustinuit Deus infortunia gentis
Occurrisse suae; plus inimica mihi?
Occubuit ne decus Francorum, maximus hostis
[0959B] Hostibus ille meus spesque salusque suis?
Languet morte gravi, bello non languida dextra [(81) [0959D] Edit., Eheu quis mihi det misera discedere vita.]
Languet, et occubuit vir Gualo vita mea.
Me miseram non obsequium miserabile feci,
Vir tibi, cum caderis, compariter cecidi.
Hei mihi! non fovi, non clausi, non ego lavi
Os, oculos vultus, veste, manu, lacrymis.
Tu mihi, tu certe, memini, jurare solebas.
Te vitaturum cautius insidias.

