Uniloquam linguam per multas extenuavit,
Sic intermissa est operum praesumptio cassa,
Non intellecta alterutrum currente loquela.
Taliter exstructa viguit per tempora multa,
Regibus ac populis compluribus imperiosa.
Multa mala exercens, crudelia cuncta frequentans,
Reges excaecans, proceres populosque catenans.
Templa Dei violans, sacra vasa per idola foedans,
Ignibus atque feris sanctorum corpora dedens,
[0966A] Donec sub Cyro Medos Persasque regente,
Summo regna Deo sibi plurima subjiciente,
Capta et destructa quod fecerat est quoque passa.
Praedans praedata, captivans exsiliata.
Atque prophetarum juxta praedicta sacrorum,
Monstrorum facta est habitatio multimodorum.
At postquam Cyrus Scythico fuit ense necatus,
Filius ipsius Cambyses patrem imitatus.
Quae nunc incolitur Babylonem condidit, atque
Judaeos, Arabes sibi subdidit, Aethiopasque,
Sic ex nunc et tunc Babylon Aegyptia regnat,
Et circum circa famulantia regna coarctat.
Hujus regnator nostris apud Antiochenam,
Insignes misit legatos perfidus urbem.
Horum primus erat qui tunc fuit alter ab illo,
[0966B] Vir bonus et prudens, non ingenioque maligno.
Nescius ergo doli, neque conscius insidiarum.
Simpliciter dixit sibi quod fuit imperitatum.
Regem namque suum nostrorum gesta legentem

