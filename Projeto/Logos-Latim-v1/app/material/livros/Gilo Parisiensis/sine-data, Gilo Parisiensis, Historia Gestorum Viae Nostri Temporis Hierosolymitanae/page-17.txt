Vocibus insultant, et equorum pectora multant [(31) [0951D] Edit., volvunt.] ,
Armigeros feriunt. Dum talia praelia [(32) [0951D] Edit., praedia.] fiunt,
[0951B] Turbavit, multos perimit, socios nec inultos
Amplius esse sinit, gemitusque suos ibi finit.
Hic quoque Flandrensis multos necat horridus ensis.
Sic Turci telis populi cessere fidelis.
Oppida victores repetunt, priscosque dolores
Ponere praecipiunt [(33) [0951D] Edit., praecipitant.] , ponunt, solemnia fiunt.
Tempora tranquilla victoria praebuit illa.
Victus de villis [(34) [0951D] Edit., ac villis minus bene.] . non insidiantibus ullis,
Portabant gentes ad castra nihil metuentes.

Christianos fames et hiemis inclementia affligunt.
Ast ubi plena malis advenit hiems glacialis,
Venit tempestas, nostros afflixit egestas.
Imbribus et multis nivibus montana timebant [(35) [0951D] Edit., tumebant.] ,
[0951C] Armenique cibo qui castra juvare solebant,
Per nimios fluctus nimios exstinguere luctus,
Non poterant, flebat populus quem grando premebat [(36) [0952D] Edit., gravabat.] .
Non inops tantum glacies, sed tela premebant.
Non aliqui portum Sancti Simeonis adibant,
Qui navale forum dabat omni merce decorum.
At fidei pugiles poenas nimias fore viles
Corporeas putant, nec poenis gaudia mutant,
Nec bona tormentis, titubat constantia mentis,
Quamvis pressuras patiantur corpora duras,
Sed quicunque pati potuerunt tela parati,
Parvam nec fortem vix exstruxere cohortem,
Atque manu parva praedam rapuere per arva.

