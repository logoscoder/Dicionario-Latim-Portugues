Illi correptum graviter manicisque ligatum

Aut durae mortis gravia experimenta lucrari.
Ille metu victus nimio, nec longa moratus
[0944D] Dicere servata se devovet omnia vita.
Hinc ubi fecit eum pia convenientia fidum,
Exponit missum se civibus insinuatum,
Ne desperarent, sed rem virtute tenerent,
Namque sequente die plenum solamen haberent
[0945A] Quando . . . . . obsessi mortificare.
Possent atque opibus cum libertate vacare.
Millia nam propius plus concedisse trecenta
Sultano ducibus Solymannoque coacta.
Quae sic de propriis se viribus exhilararent,
Ut quasi victores jam facti glorificarent,
Agmina Christicolam quo jam deleta putarent,
Solaque de spoliis inter se bella pararent.
Mane etiam primo statuissent castra movere,
Illa quoque ante urbem, vacua statione, locare,
Quae fuerat tibi, dux Raymunde, tuisque relicta.
Quando ibi prima duces coeperunt figere castra,
Qui retrorsus adhuc aberant ad millia bina
Pro quibus est missum citius, jussique venire
Ipsa in planitie tentoria disposuere.
[0945B] Legatus porro jam factus sponte fidelis
Purgari sese expetiit baptismatis unda.
Quod dum fit citius concursu presbyterorum,
Egregius fulsit vir in ordine Christicolarum;

