Tunc Eremita ducem Turcorum Petrus adivit.
Corbana dux sublimis equo se forte ferebat
Ad portum, lasciva cohors utrinque fremebat,
Cum subito Petrus turbam subit impedientem.
Nec timuit quemdam Turcum sibi praecipientem,
Et caput inflectat, vultumque potentis [(104) [0975D] Al. patentis.] adoret,
Pectore sic placido demissa voce peroret,
Dum negat hic homini deitatis reddere cultum,
Illius incurvat gentilis dextera vultum,
[0975B] Illius a stolidis bona deridetur honestas,
Sed tamen est illi fandi concessa facultas.

Petri oratio ad Corbanam.
«Maxime dux, vir parvus [(105) [0975D] Edit., me parvus.] ait, nos non aliena
Quaerimus; ad nostros urbs pertinet Antiochena.
Cur igitur nos a propria vis pellere sede?
Si censura movet te juris, ab urbe recede;
Aut si credere vis, erroris lege remota,
Sit regno transcripta tuo Romania tota,
Fies rex Syriae, rex istius regionis,
Tuque potens multum multis onerabere donis.
At si mente sedet pugnandi tanta voluntas,
Si mavis spectare manus ad praelia junctas,
In paribus sortem reliquorum praecipe poni.
Quique pari bello cedent, cedant regioni,
[0975C] Pugnent cum totidem triginta sive viginti,
Discedant, si sorte valent discedere victi.»
Dixit. Ad haec ensem quatiens dux Corbana nudum:

