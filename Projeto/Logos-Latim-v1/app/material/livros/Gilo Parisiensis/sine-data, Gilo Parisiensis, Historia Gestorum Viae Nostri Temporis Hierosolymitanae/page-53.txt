Accelerant juvenes. Fulcherius imminet ante.
Per tenebras legit ille vias gressu titubante.
Illis temporibus radios ducente cometa,
[0970A] Praemonstrabatur regni mutatio laeta.
Astra polusque novo sunt obfuscata rubore,
Cordaque sunt hominum nimio perculsa timore.

Traditur civitas.
Noctis erat medium cum miles ad illa paratus,
Constitit ad turrim, quam traditor ille beatus
Servabat, stupuitque nimis de turre vocatus.
Eia! clamabat Turcus, conscendite muros.
Summa petat virtus, premat hostes jam ruituros,
Scalarumque modo funes huc ferte plicatos.
Movit eos tandem latitantes, saepe rogatos.
Denique calcata formidine, vi revocata,
Vepribus extracti vix, vincentesque coacti
Sese confortant, scalas ad moenia portant,
Dantque retro gressus iterum turpesque recessus.
[0970B] Fructetis mersi referunt [(86) [0969D] Edit., redeunt.] ad tuta reversi,
Et licet instaret Turcus, lux appropiaret,
Nil tamen audebant, sed corda gelata stupebant.
Increpat e muris vir vocibus agmina duris,
Jamque recedebat nox, et Matuta [(87) [0969D] Edit., matutina minus bene: est autem Matuta aurora.] rubebat,
Cum stans in medio reliquorum junior unus,
Sic ait: Oblatum, juvenes, ne spernite munus.
Surgite, primus ero. Parent, Fulcherius ille
Natus Carnoti proceres praecedere mille

