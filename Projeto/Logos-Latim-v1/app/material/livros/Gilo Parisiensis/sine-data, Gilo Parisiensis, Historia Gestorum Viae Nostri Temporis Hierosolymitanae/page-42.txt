Et male mercato celerant abscedere regno.
Protinus in tota fit lamentatio plebe.
Ut pote quae fuerat non hujus conscia culpae
Se miseros clamant, inopes, rationis egenos
Et vice crudeli sine defensore relictos.
[0964C] Postquam dicta satis quae dici digna fuerunt,
Quae dolor atque timor comites dicenda dederunt,
Protinus in belli rationem quaestio surgit.
Quae sibi causa fugae fervens quaerimonia poscit.
Ac primo tacitis gladium mortemque minantur.
Ni responsa sibi veracia mox referantur.
Nemo sponte luit peccata aliena silenter.
Regem sic nostri memorant jussisse potenter.
Tunc quaecunque mali illius commenta fuerunt,
Et qua de causa concorditer edocuerunt.
Nec mora fit celsam populi concursus ad aulam,
Et cum rege agitant rationem judicialem.
Non bene purganti fraudis crimenque retectum,
Mox est purpurea caput a cervice refectum.

Mox est purpurea caput a cervice refectum.
[0964D] Tunc oratores mox ad tentoria mittunt,
Ut sibi consultum redeant, lacrymando reposcunt.
Quamvis invitus ductor multa prece victus,
Consilii causa est ad moenia celsa reductus.
Utque fuit primum portis murisque receptus,
Omnis eum propere circumstat turma senatus.
Omnes se purgant a crimine proditionis,
Omnes deplorant mala pravae suspicionis,

