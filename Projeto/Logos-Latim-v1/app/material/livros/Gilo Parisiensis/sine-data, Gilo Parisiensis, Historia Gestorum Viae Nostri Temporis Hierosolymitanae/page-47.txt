Nostri et non nostri subeunt navalia cuncti.
Perque maris magni divortia plurima vecti,
Tandem sunt propius Babylonica moenia ducti,
Princeps officii quosdam praemittere curat,
Atque suo regi quae gesserat ordine narrat.
Ille dolos versans praeceptum tale remandat,
Ne lucente die Francos in moenia ducat.
Neve situs urbis cernens manus extera noscat,
Sicque animos in se gens bellis aspera tollat.
Ille dolum metuens paret, sed pectore tristi,
Inducitque viros in moenia nocte silenti.
[0967A] Nec malus nos princeps patiens assistere coram,
Omnes in quamdam deduci praecipit aulam.
Illuc inclusos, et nusquam progredientes,
Tempore non modico tenuit suspiria dantes.
Jussit abundantem tamen illis affore victum,
Sic celare volens infandi pectoris aestum.
Tandem conductor quaestu pulsatus ab illis,
Et graviter motus pro crimine suspicionis,
Regnatorem adiit, quaerit quae causa sit ista,
Quod se legatum Francorum accedere castra
Jusserit, atque viros illinc deducere claros,
Quos a conspectu proprio velit esse remotos.
Si quid forte mali contradere cogitet illis,
Non se posse pati consortia proditionis:
Sed conaturum toto discrimine vitae,
[0967B] Ut sua procedat penitus legatio rite,
Aut det magnificos coram se stare quirites,

