Corpora, quosque videt torquentes spicula sternit.
Loricas clypeosque simul secat ense nitenti,
Territat instantes hoc, objicit hunc fugienti.
[0971C] A nece vix gladium dux ipse potest inhibere,
Quosque mori nollet gladio multi periere.
Vulnere nam si quem parvo perstringere captat,
Hunc rapido mucrone manus, licet inscia, mactat.
Dum quaecunque suis suadet victoria laeta,
Gens levis exsequitur, licitis miscens inhonesta,
Celavit pannis regem rex obsitus annis,
Victorumque manus sic evasit Casianus.
Non tamen est fatis ereptus, sed bene notus
Armenio cuidam fugiens et ab urbe remotus,
Perdidit annosis cinctum caput undique villis,
Atque reportatur cervix suspensa capillis.
Per vicos urbis caput applaudendo sequuntur,
Emenii [(95) [0972D] Edit., Armeni.] Turcique suo pro rege queruntur.
[0971D] Urbi contiguus mons est, montisque cacumen,
Non leviter valet humanum comprendere lumen,
Stat super hoc castrum, de quo patet Antiochena
Pulchra nimis regio, cum lux solet esse serena.
Illuc evadunt Persae, nostrosque sagittis
Inde premunt, nec tota venit victoria mitis.
Cum legione sua Boimundus suscipit ictus

Illorum, petit hostis eum per moenia victus.
Cumque super murum turrim dux fortis haberet.
Quae munita parum castro vicinius haeret,
Incumbebat ei saevissima turba, resumptis

