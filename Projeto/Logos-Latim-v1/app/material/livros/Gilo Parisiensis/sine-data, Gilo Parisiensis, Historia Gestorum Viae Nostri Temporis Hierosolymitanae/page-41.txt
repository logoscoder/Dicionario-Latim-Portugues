Dimittuntque viros damnata luce feroces.
[0964A] Desperata salus sic est pugnando reducta,
Ut spes nequitiae in nihilum stercusque redacta.

Balduinus recedere cogitat.
Egregius ductor fortes affatur amicos,
De fovea mortis propria virtute reversos.
Non bene barbaricis unquam permista catervis
Agmina quae fidei sunt enutrita trophaeis,
Esse sibi tutum comitatum linquere gentis,
Quae specie blanda propinet pocula mortis.
Monstrari tamen haec collectis foedera turmis
Ut nosci valeat, placeant si talia cunctis.
Cum dicto factum celeratur concio tota
Cogitur, et fit eis mox haec quaerimonia nota.
Ob quae sint missi se complevisse perorant,
Tempus adesse sibi ut castra Antiochena revisant.
[0964B] Post hac auxilia si poscant nec mereantur,
Hoc sibi pro meritis fieri non diffiteantur.
Propter opem nece tractata se pene periisse.
His quod adhuc vivant se nullam gratiam habere,
Per Christum et dextras restare superstite vita.
Ergo recedere se melioraque quaerere pacta.

Sed populus rege proditore perempto eum retinet.
His dictis onerant quae deportanda fuerunt.
Quaeque gravi bello per se sua facta fuerunt.
Dispositi in turmas dant agmina bellica retro,

