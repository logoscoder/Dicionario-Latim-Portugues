Ille sudes jacit, hic lapides, hic tela, sed ille
Dum trahitur gemit; hic petitur per spicula mille,
Lumina nostrorum hebetant nubes jaculorum,
[0955A] Atque coarctati crudeli cedere marti,
Qui tot vicerunt toties, prius hic [(51) [0955D] Edit., post hoc.] didicerunt.
Laxatis loris fugiunt, multumque cruoris
[(52) [0955D] Hi duo versus desunt in editis. ] Amittunt Parthus confractos proterit arcus
Hic pedis, hic oris vulnus gemit, ille cruoris
Exhaustas venas dum respicit, inter habenas
Labitur, et plenam defunctis mordet arenam.
Nullus equi frontem vertit, donec fuga pontem
Reperit, ut dixi, quem dudum navibus ipsi
Struxerunt, sed ibi restant animi melioris
Agmina, quae necdum fuerant oblita decoris.
Et se defendunt clypeis, hostesque [(53) [0955D] Edit., hostemque.] retardant.
Plures dum trepidi pontem conscendere tardant,
Turpiter oppressi moriuntur flumine mersi.
Turci laetantur, flent nostri, castra petuntur.
[0955B] Nec sic lassatus ferus hostis, at insidiatur,
Dum succedit ei male callidus hinc aciei,
Quae ducis hortatu veniebat cum comitatu

Forti, multiplici, sed et hunc superant inimici,
Atque necant pedites tria millia turma quiritum,
Evasit latitans per colles, praelia vitans.
Nec mora gaudentes de turribus illa videntes
Persae, ridebant nostros qui castra tenebant,
Remque docent signis, strepitu, clamoribus, hymnis.

