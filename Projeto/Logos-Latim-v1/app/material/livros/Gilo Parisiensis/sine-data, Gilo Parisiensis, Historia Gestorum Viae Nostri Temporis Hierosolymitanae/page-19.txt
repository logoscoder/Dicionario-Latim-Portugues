Ter decies mille pedites dux eligit ille,
Armatique fere galeati mille fuere.
Hique suos enses convertunt ad Syrienses,
Oppida praedantur Syriae, nostri recreantur [(38) [0952D] Edit., reticentur.] ,
Telluris gratae dum gaudet fertilitate,
Diripiendo sata Syriae gens illa beata
Tres admiraldi, sic reges quippe vocati,
Jerusalem, Calepi ductores, atque Damasci.
Ipsos invadunt, sed et hi nostris sua tradunt.
Quippe recesserunt victi, plures perierunt.
[0952C] Hac palma freti, repetunt tentoria laeti.
Dantur opes, gaudent inopes, meliusque futurum.
Esse putant, credunt nec posse resistere murum,
Optima creduntur bona, quae mala prima sequuntur.

Christiani, expugnatione urbis desperantes, ab obsidione recedendum clamant.
His ita transactis, mons exstans moenibus altis
Desuper aequatur, et castello decoratur.
De quo spectaret speculator, si qua pararet
Urbs armata dolis, de culmine pervia molis,
Hic consumpserunt vim multam, nec potuerunt
Castrum natura munitum vellere plura
Agmina, nam nati [(39) [0952D] Edit., fidi.] Christi satis exagitati
Pellebant contis cives de culmine montis.
[0952D] Viribus interea fractis, ex urbe Lycea
Auxilium quaerunt, quod non tamen obtinuerunt.

Northmanno comiti dederant hanc urbe potiti

