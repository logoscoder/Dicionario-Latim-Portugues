Nuntius, ita Deus tua dispensatio gessit
Presbyteri turres rara [(111) [0976D] Edit., muros parva.] cinxere corona,
Illorum jacet in muris pars maxima prona,
Ornatique stolis quas sumunt tempore missae,
Altius hi psallunt, hi flent, orantque remisse.

Turci fugantur.
[0976D] Ut sonuere tubae, populos prior Hugo feroces
Invadit, solitas emittunt undique voces.
Francorumque cohors longo distenta recessu,
In seriem conjuncta pari petit agmina gressu.
Stant infra jactum teli, totoque vigore
Inflectunt arcus Turci nervo meliore
Intensos, stridendo volant per inane sagittae.
Instat eis oblita brevis gens Gallica vitae.
Paulatim dant pressa retro vestigia Parthi,
Vicinoque timent dextras committere Marti.
Spicula Turcorum divertit ab agmine ventus.

Boamundum circumdant. Acris pugna. Victoria cedit Christianis. [0977A]
Evrardus de Pusiaco fervensque juventus,
In bello quaerunt bellum, gladiosque levaban
Percussi, quos percuterent non inveniebant.
Nuntius ecce celer venit a Boimundo,
Qui dum pauca refert, sua praeter radit arundo
Tempora sed tantum haec, inquit, Boimundus utrinque
Hostibus urgetur, fugitivos, Hugo, relinque.
Conversis mox Hugo suis, Arabes speculatur
Hastatos circa Boimundum. Tunc ita fatur.

