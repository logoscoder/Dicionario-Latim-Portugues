Haec emit infernum proprio malesana cruore.

Denique lucratur poenam, caro bis cruciatur,
Atque per hanc mortem sine fine meretur.
At nobis sit sive pati postrema necesse,
Sive Deus superet gentiles, quod precor esse,
Exitus est felix, orietur morte corona,
[0976B] Militibus diversa dabit victoria dona.
Vincetis; virtutis erit vestrae monumentum.
Parthorum caedes jam conspicio morientium.
Ne dubitate, suos pugiles Deus haud patietur
Plura pati quam ferre queant, ut glorificetur
Laetitiae stimulis agitari sentio gentem.
Supportate, viri, me gaudia vestra trahentem.
Sint rata, Christe, precor, nostris gratissima vota,
Ut vincamus.—Amen,» respondit gens rece mota.
Interea mandat dux Persarum Boimundo
Primo suos equites dici, nostrosque secundo.
Nomen et a reliqua jubet, hoc abradere gente
Neve decus mundi mittatur in arma repente,
Praecaveant, numeroque pari pugnetur utrinque.
[0976C] Tunc ita legatum dux increpat, ista relinque.
Desine vana loqui, nos ad majora vocamur.
Vincamus simul, o comites, simul aut moriamur.
Respexitque suos comites, bona vel mala vere
Proveniunt sanctis, nihil interea timuere
Nostri, sed portas ingressi distribuere
Per loca certa viros, dum tutus ab urbe recessit

