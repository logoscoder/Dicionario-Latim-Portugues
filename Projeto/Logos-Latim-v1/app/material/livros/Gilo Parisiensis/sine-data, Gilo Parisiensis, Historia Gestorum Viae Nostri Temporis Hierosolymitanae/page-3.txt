Hugo comes magnus, leo saevis, mitibus [(3) [0943D] Ms. militibus.] agnus,
Et satis expertus per praelia dira [(4) [0944D] Edit., saeva.] Robertus,
Dux quoque Flandrensis, cujus non fallitur ensis,
Et Stephanus muros expugnabant ruituros.
Tuta sed a turbis pars una remanserat urbis,
Nec timet assultus pars quam sol respicit altus.
Frustra securos petierant denique muros.
Nam lacus immensus, multaque uligine densus
Hos defensabat, nostros transire negabat.
Sed tamen hanc partem nostri tetigere per artem,
Namque superjectis ratibus, multis quoque tectis,
[(5) [0944D] Hi duo versus desunt in ms. ] Quas Caesar dictus, vinctis per terrea bobus
Fecerat adduci voto tunc auxiliandi,
[0943D] Sic quasi per pontes potuerunt tangere fontes,
Acriter insistunt nostri, Turcique resistunt.
Acriter impellunt illos, illique repellunt.
Saeva venenatas gens mittit ab urbe sagittas,
Cuique sagitta dabat leve vulnus, eum perimebat:
[0944A] Et dum successit, per turpia verba lacessit
Christi cultores, cave, dicens, deteriores.
Vocibus ingratis nostris satis exagitatis,
Altior ad duros portatur machina muros.
Gentiles miseri tandem coepere vereri.
Nostri non segnes lapides jaculantur et ignes,
Turres impellunt, affixaque tela revellunt
A clypeis, hostes telo proprio ferientes.
Utque cadit spissus imber cum grandine missus,
Sic non vitatae mittuntur ubique sagittae.

