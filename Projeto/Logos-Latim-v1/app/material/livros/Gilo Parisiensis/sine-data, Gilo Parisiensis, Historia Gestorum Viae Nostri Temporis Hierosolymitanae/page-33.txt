Edessani legationem mittunt Christianis. [0959C]
Talia apud Syriam varia dum sorte geruntur,
Nuncque hinc, nunc illinc mala vel bona distribuuntur,
Venit ad heroas supplex legatio nostros,
Consilii poscens simul auxiliique ministros
Praecipueque ducis compellat nobile nomen
Vulgatum fama terram volitante per omnem
Unde tamen vel cur legatio venerit ista,
Restat ut expediat narratio suppeditata.
Terra inter geminos ditissima clauditur amnes,
Tygrin et Euphratem, populos famosa per omnes.
In Graeco retinens . . . . Mesopotamia nomen,
Ex habit . . . . . . conservat nominis omen.
A fluvio ad . . . . . . tantum distare videtur,
[0959D] Quantum . . . pedibus septena luce meatur.
Haec inter plures gremio quas continet urbes,
Urbs antiqua potens, speciosa, et divite vena,
Eminet antiquae Babyloni nempe coaeva.
Nam quo Chaldaeam pharetrata Semiramis arcem
Tempore construxit simul haec quoque condita fulsit:
Nomine corrupto quae nunc Rahasia dicta,
Temporis antiqui possedit nomen Edyssa.
Haec secus Assyrias jacet ad sex millia Charras,
[0960C] Romanis ducibus Crassorum morte perosas,
In quibus antiquus degebat Abram patriarcha.
Cum de Chaldaica divino numine flamma

