Sollicitis quia si gens talis Francigenarum,
Hierusalem capta fines pervadat eorum,
Nil fore virtuti quod eorum obsistere possit.
[0968A] Cum vehemens bellum quasi quidam ludus eis sit.
Tunc sibi dissimilem post se loca summa tenentem
Convocat, et gestit facere ex ratione furentem.
Orat ut hos Francos, quos jussus duxerat ad se,

Quos perpendebat, sensu sua cuncta notasse.
Ne reduces facti socios huc affore cunctos
Procurent, sibi clam procuret decapitandos.
Ille velut gladii per pectus acumine fixus,
Pessima mandantem tali mox voce secutus:
Quaenam vesani compellat causa furoris,
Ut sanctum nomen populis per saecula cunctis
Nomine sub pacis legatos evocet ad se,
Quos mactare velit sub operta proditione.
Nusquam tuta fides posthac, nil gentibus aequum,
Hac si contingat fieri damnabile jussum.
[0968B] Pacis in hoc equidem se processisse ministrum,
Nequitiae nunquam consortem se fore vivum,
Si sic complaceat quo Franci decapitentur,
Cervix ante sua gladio grassante secetur.
Sed perpendendum quocunque haec fama volaret,
Incurabiliter se infamia tanta notaret,
Esse quidem damnum probitatis militiaeque,
Si paucos istos contingeret oppetiisse.
Sed tamen amissis inter tot millia paucis,

