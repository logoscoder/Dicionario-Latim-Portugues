Non timet, invictae properans [(88) [0970D] Edit., properare.] ad moenia villae.
Non hunc tardat onus clypei, sed ad ardua pronus
Evolat arma gerens, scalaeque viriliter haerens,
Illum Veneticus sequitur, stupet hostis iniquus,
Ut stetit [(89) [0970D] Edit., stent.] in muris Fulcherius, ecce necatur
Fulmineo vigiles, et ad infima praecipitantur.
[0970C] Exsultat victor, laniataque proterit ora.
Corpora trunca cadunt, lacerantur membra decora.
Aspirat fortuna viro, plebemque solutam
Turbat, quae requiem trahit inter pocula tutam.
Evellit postes, turresque subintrat, et hostes
Opprimit incautos, prospectus occupat altos,
Tresque capit turres propria virtute Boellus.
Hunc natura vocat tali cognomine tellus.
Germanos hic forte tuos, bone traditor urbis,
Sternit, quos pallet morientibus addere turbis,
Et fratres geminos impellit arce supinos.
Jamque viri fortes pendebant undique scalis.
Nec dubitat quisquam niti per membra sodalis
Ascensu superant muros, fastigia dextris
Prensant, objiciunt clypeos ac tela sinistris.
[0970D] Instaurant animos Turci, detrudere primos
Frustra luctantur, trepidaque manu jaculantur
Fratrum fata dolens Turcus, sed de nece nolens
Sumere vindictam, pacemque resolvere fictam,
Frena dat huic irae, properat portas aperire.
Educensque graves gemitus de pectore, claves
Portae porrexit Boimundo, duxque reflexit [(90) [0970D] Edit., dux quoque flexit.]

