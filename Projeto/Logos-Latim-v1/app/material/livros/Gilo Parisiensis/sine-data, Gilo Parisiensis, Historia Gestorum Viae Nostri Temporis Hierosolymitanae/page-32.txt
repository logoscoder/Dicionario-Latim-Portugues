Sed quam non poterat gens perfida demere bello,
Est sublata tibi vita beata dolo.
[0960A] [(82) [0960D] IIi duo versus desunt in editis.] Quid faciam procul a patria, procul a patre degens?
Quid faciet fragilis femina castra sequens?
Figite me quibus est pietas, opponite telis
Parthorum miseram, mors mihi poena levis.
Mors, mors poena levis, si jungar morte Galoni,
Si non sim Turco praeda futura truci.
Nos levat Evrardus frater solamine questus,
Et reprimit blanda voce graves gemitus.
Sic apud hostilem variis eventibus urbem
Ducebant longam nostrates obsidionem.
Inter Christicolas et Christi nominis hostes,
Pugna trahebatur prope denos aspera montes
Instabant isti fisi virtute superna.
Obstabant illi nitentes fraude patenti.
[0960B] Sperabant si quidem nostros vel deficientes
Deserere in medio frustratos saepe labores,
Vel sibi myriadas Persarum gentis adesse,
More locustarum qui obstantia cuncta vorare.
Tali comperto rumore beata caterva.
In conspectu urbis producit pignora sacra.
Illic obsidio septem juratur in annos,
Rursus et in totidem, nisi virtus coelica muros
Panderet ante sibi, quae spem resecavit inanem
Civibus, immodicumque incussit causa timorem.

LIBER TERTIUS. [0959]

