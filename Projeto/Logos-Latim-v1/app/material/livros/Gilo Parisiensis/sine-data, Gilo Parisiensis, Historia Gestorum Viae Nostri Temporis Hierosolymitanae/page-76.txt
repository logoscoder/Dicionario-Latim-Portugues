[0981D] Robora, saxa, sudes, certatim mittit et idem.
Oppositus taedis rubet, et lustratur ab igne.
Hujus ego nequeo virtutes dicere digne.
Illis non retinet frangendis congrua muris
Machina, sed gaudet, gaudet patientia duris.
Non retro mollitus vitae dulcedine cedit,
Nec, quamvis decuisset ibi fugisse, recedit.
Hos necat, hos quassat, se circuit, arma repellit,
Nunc muros, nunc scuta ferit, nunc spicula vellit.
Nunc procul a castro, nunc adjuncta procul arce
Turba sacerdotum clamabat: Rex pie, parce.
Parce, Deus, metuatque tuum gentilis ovile.
Qui Christi nomen conatur reddere vile.
Si quis forte parat compagem solvere muri,
Illius excussa damnatur dextra securi.
[0982A] Haec indignatus vir de la Turre vocatus
Gulferius, pulchri quod diu facinus meditatus,
Turbidus arripuit erectae robora scalae,
Quam vix sustinerant humeris sudantibus alae,
Perque gradus trahit, ipse suis sua membra lacertis.
Nunc sequitur quem ducit ad hoc manus Omnipotentis;
Quippe modum nostrae transcendunt talia mentis.
Sed dum turba frequens firmat gressus per inane,
Scalam frangit onus, gentisque repulsa profanae.
At vir praedictus tollendus ad astra favore,
Quo se jam tulerat virtute gravique labore,
Inter eos quos vix potuit conducere sursum,
Eminet; utque canes depascunt morsibus ursum,
[0982B] Cui plebs incumbens praeclusit iter fugiendi,

