Dum quorum fuerant virtutibus omnia prona,
Solaque habebatur gentilis gloria pugna.
Cum Gallis sueti pro sola bella salute
Ducere, saepe fugam sibi pro victoria habere.
Quos a se Crassi meminissent funere victos,
Sublatisque etiam signis sua sub juga missos:
Cum Romanorum per plurima nomina gentis,
Obruit Euphrates, et multa cadavera Tigris
Detulit in terras ac reddidit. Ergo repulsis
[0962B] Hostibus, et caecis condentibus ora cavernis,
Omni pacata regione et constabilita,
Nulla se laetis specie miscente maligna:
Urbis regnator fratrem ductoris adoptat,
Utque pater natum penitus sibi nectere certat.
Delegat terram, regionem subjugat omnem,
In sua pacta manus facit ipsam jungere pleb√©m.
Laeta coronatur facies et concinit urbis.
Diversis modulis jubilatio consonat astris.
Quotidie celsam fervet concursus ad aulam.
Unanimes nostram certant addiscere legem,
Funditur in cunctos pax et concordia cives.
Jur . . . . . componunt undique lites,
Militiam exercet sub certo judice tiro.
Hinc eques hincque pedes recto movet agmina gyro
[0962C] Pellitur atra fames, opulentia regnat in omnes,
[0962C] Pellitur atra fames, opulentia regnat in omnes,
Non aliquos patitur bonitas communis egentes.
Ductoris nostri nimio plebs ardet amore,

