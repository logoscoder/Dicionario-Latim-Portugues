Nec satis expleri visu valet alloquioque,
Felices sese reputant fore judice tali.
In quo non nisi pax poterat bonitasque videri,
In quo militiae decor et virtutis honestae,
Omnibus exemplo poterat communiter esse.
Nam veluti Paulus sic omnibus omnia factus
Sic erat in cunctos moderanter morigeratus,
Fortibus ut fortis, infirmis pene sodalis,
Gauderet laetis, et compateretur amaris.
Largus erat largis, quasi parcus denique paucis.
Mitibus et mitis, feritate tumentibus asper,
[0962D] Sic se conformans cunctis moderamine miro,
Ut velut in speculo se quisque videret in illo.

Balduino necem meditatur Edessae rex.
Hoc inspectanti divini plasmatis hosti,
Invidiae patri non esse valebat amoris.
Unde sibi ingeniti livoris fomite moto,
Collectoque suae impietatis in arma veneno.
Regnatorem urbis prius hoc se laetificantem,
Movit in invidiam mentis nimiumque dolorem:
Crescere quidquid huic cernit de plebis amore
Diminui sibimet sperat dictante timore.
Unde in dogma cadens perversum haeredis iniqui,
Et metuens ab eo de regni culmine pelli:
Hunc quem submissis precibus sibi muneribusque
Ad succurrendum rogitaverat ante venire,
[0963A] Quique sibi patriam penitus tutore carentem,
Pene et ab hoste malo ferro flammaque ruentem,

