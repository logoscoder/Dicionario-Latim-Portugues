Si modo vixisset, describere non potuisset?
Christicolae fessi sunt ad sua castra regressi,

Et se securos intra sua castra futuros
Nocte putaverunt; sed et hostes nocte fuerunt,
Et male tranquilli [(28) [0950D] Edit., securi.] , nocuerunt pluribus illi:
Nec semel hac fraude nocuit gens callida valde.
Nocte lacessebant nostros, et nocte petebant,
Non clausis portis inimicae castra cohortis,
Sed levis interea bellum fortuna gerebat,
Inque vicem miseram gentem gens nostra premebat,
[0950D] Saepe super nostros [(29) [0950D] Edit., muros.] Turcorum dextra valebat,
Jamque fatigatis nostris, opibusque minutis,
In praedam pedites Christi misere quirites,
Qui dum predari loca vellent hostis avari,
Partim praedati, partimque fuere necati;
[0951A] Sed tamen illorum mortem pauci sociorum
Narrando tristes faciunt socios quoque tristes.
Inde nimis tristis Boimundus rebus in istis
Supplex divinae rogat auxilium medicinae,
Insidiasque parat genti, quae fraude necarat
Victum quaerentes, ni per montana timentes.
Ad victus igitur quaerendos, ut prius, itur.
Cum duce Flandrensi Boimundus consociatur
Armigeris, res armigeris praedicta dabatur [(30) [0951D] Edit., dicatur.] ,
Praemissis mille. Sequitur dux providus ille.
Hos ubi praedantes viderunt insidiantes,
Protinus e latebris salientes undique crebris,

