Jamque superficiem clypei densaverat hostis
Missilibus; jacet orbis iners, pondus grave costis
[0972C] Protinus haud timide sese super agmina jecit.
Tormentumque novum proprio de corpore fecit,
Et fractus fregit multos. Haec Apulus egit.
Sed quis id expediat verbis? quae lingua notare
Funera tot poterit, tot captivos numerare?
Nec turbare quidem queat amplificatio verum;
Sufficiat mihi summa sequi vestigia rerum.

Exercitus Christianus urbem ingreditur.
Urbs antiqua, potens, Petri cathedra decorata,
Ecclesiae sedes post Romam jure vocata,
Urbibus innumeris urbs assidue dominata,
Muris, delubris, felix, jucunda, salubris,
[0972D] Ignorantis erat populi demersa tenebris.
Inde sed erupit, nova facta, magisque celebris,
Vestes gemmatas, auroque domos laqueatas
Agmen habet nostrum, peregrinum possidet ostrum
Urbis et unius explevit copia gentes,
Pauperibusque nihil possunt auferre potentes.
Servus in hac servos habet urbe, cliensque clientes
Illam luce Jovis tuus intrat, Christe, satelles;
Sed castellanos nequit exsuperare rebelles.
Ergo die tota pugnat, noctique laborem
Continuat, nullumque capit sub nocte soporem.

Corbana militiae princeps cum Persarum exercitu contra Antiochiam tendit. [0973A]
Ast ubi mane datur, Venerisque dies reseratur,

