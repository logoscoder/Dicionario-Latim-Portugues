Sitis ingens Christianos cruciat.
Talibus hortati Piletus, Piletique sodales,
[0990B] Quos magis hortantur virtus, vindicta suorum,
Vera fides, alterius amor, requiesque laborum.
Interius mentes armis coelestibus ornant,
Exterius sua membra tegunt et viribus armant.
Inde repentino visu turbantur, et hostes
Digressi videre suos spoliare necatos,
Et licet innumeros videant hi qui numerari
Mox poterunt, tamen occurrunt, legitque virum
Prosternitque suum congressu quisque priori.
Protinus horribilis miscetur in agmine pugna,
Amittunt galeae cristas, clypei sua signa.
Convertunt gladii facies hominesque recisis
Naribus, expavit tiro de cognitione
Jam dubitans; hos non homines, sed monstra putavit.
[0990C] Hastis nostra cohors illos petit, ensibus istos
Impulit, hos currens casuque peremit amaro
Illos morte timor subita prosternit inertes:
Casibus afflictus variis gentilis Arabsque
Dant facili sua terga fugae, multisque necatis,
Uni victor ovans dilata morte pepercit,
Per quem Persarum secreta dolosa paterent,
Tres quoque miles equos et centum duxit ab hoste.
Dum vacat in castris populus, sitis immoderata,
Excruciavit eum, gladiis tellure cavata
Miles in antra caput mergebat, luce relicta
Pinguis ut humeae et tellus arentia labra

