Multa quidem comedunt hominum non cognita mensis.
Arida facta manus VIX pondera sustinet ensi
O referenda Deo virtus, circumdata peste
Nostra cohors saturo jejunam timetur ab hoste.
Res nova! crus asini libris tribus appretiatur
Quique dedit pretium, non prodigus inde putatur.
Ora movent pueri, matresque vocant morientes,
Aera pro solitis epulis aurasque terentes [(103) [0974D] Edit., tenentes.] .
Cursor equus quem vix nuper carcer retinebat,
Nunc avido morsu vacuum praesepe petebat,
[0974D] Et tandem posita feritate, furore remoto,
Labitur infelix singultans corpore toto.
Devorat hunc etiam praestans virtute juventus,
Et cibus iste placet populis caro licet emptus.

Dum pereunt, dum qui poterat persistere fortis,
Vivit, si vivit quisquam sub imagine mortis
Vir quidam data nocte sibi solatia sancta
In commune refert. Fidei fiducia tanta est,
Ille refert palmam nostris post quinque paratam
Esse dies, hilaratque viros plebemque vocatam
Praeterea mentes nostrorum laetificavit
[0975A] Lancea quae Domini latus innocuum penetravit.

Petrus Eremita Corbanam ducem convenit.
Post haec congressum castellanis vetuere:
At murum nostri gentilibus opposuere.
Pluribus exemplis, ubi spes est reddita vitae,
Tertio jejunant omnes sicut Ninivitae.

