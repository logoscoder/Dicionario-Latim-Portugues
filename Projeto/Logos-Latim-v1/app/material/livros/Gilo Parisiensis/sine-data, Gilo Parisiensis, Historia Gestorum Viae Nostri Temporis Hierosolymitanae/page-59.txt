Stans eques in muris, dum sustentatur ab hasta,
Sortitusque locum, loca lustrat lumine vasta,
Pulveris obscuram prospexit in aere nubem.
Tristia mox reliquam vocat ad spectacula pubem.
Suspensis animis per propugnacula stabant,
Diversique viri, diversa videre putabant.
Appropiare quidem Turcos [(97) [0973D] Edit., muros] pars vaticinatur,
Pars Bysantinos fore credit quos speculatur.
Ardentes clypeos sol lumine percutiebat,
Paulatimque frequens exercitus adveniebat.
Consedere tamen procul, exspectando sequentes
Corbana militiae princeps, reliquique potentes.
[0973B] Sed quidam Persae jam moenia spe capientes,
Urbis in aspectu campos petiere patentes,
Diversisque modis gaudent ibi luxuriare,
Turpia non cessant speculantibus [(98) [0973D] Edit., spectantibus.] , improperare.
Spumantes per gramen equos dimittere certant,
Nudatos enses jaciunt, iterumque receptant.
Exululant, passim volitant, clausisque minantur,

Telaque per vacuas auras temere jaculantur.
Tutius esse putant nostri loca certa fovere
Quam casus incerta sequi bellumque movere.
Sed cum jam Turci remearent vociferantes,
De Barnavilla sequitur Rogerus ovantes
Cum tribus armatis, quos postquam gens remorata [(99) [0973D] Edit., memorata.]
Respexit, facit insidias sub rupe cavata.
[0973C] Dumque lacessentes aliquos nostri sequerentur,

