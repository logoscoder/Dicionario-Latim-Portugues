E latebris fures saliunt nostrique [(100) [0973D] Edit., juvenesque.] tenentur
Inclusi, versique stupent, animisque receptis,
Vallantes penetrant, clypeis ad terga rejectis.
Ut sit ubi canibus post cervi crura solutis,
Hi pedibus praedam, portum petit ille salutis
His alas addit spes, fit celer ille timore,
Mox voti compos cervus canis exit ab ore.
Nos [(101) [0974D] Edit., hos.] ita Parthus agit praeceps, in verbera pendens.
Sic fugit ista cohors, ad vitae praemia tendens.
Instigat socios Rogerus, et excipit ictus.
Nunc tardare facit probitas et conscia virtus.
Telorum silvam vix sustinet horrida parma.
[0973D] Labentem sustentat equum, tinguit cruor arma
Oppressis fortuna nocet. Jam deficiebant.
Instantes, Rogere, tui jam tuta tenebant,
Cum te praecipitat sonipes male praecipitatus,
Nec relevaris equi revoluti mole gravatus.
Qui non parcebas hosti, foedaris in alto
Vulnere, nec voluit Turcus tibi parcere capto?
Aestuat in muris confusa pudore juventus,
Dum premitur jaculis vir fortis ab hoste retentus.
Avertunt oculos proceres qui prospiciebant,
Cum per saxa canes insignia membra trahebant,
[0974A] Raptatoque viro subito caput amputat ensis.
Tunc vero resonant clamoribus agmina densis.
Parthus ovat, digitis premit caput ille cruentum,
[ [(102) [0974D] Hic versus deest in editis] Praefigensque sudi madefactum sanguine mentum,
Ora refert ad castra nigro rorantia tabo,
Urbis ad eventus nunc ingenium revocabo.

