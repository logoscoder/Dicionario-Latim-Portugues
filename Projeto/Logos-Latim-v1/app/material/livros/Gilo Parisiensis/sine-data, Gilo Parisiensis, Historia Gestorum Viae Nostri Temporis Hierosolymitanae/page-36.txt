Hinc sibi juncturos socialia foedera multos.
Magnam vero sibi super hoc accressere laudem,
Spargendumque suum longe lateque timorem,
Si cum praesentem retinerent obsidionem,
Largirentur opem longinquis auxiliarem.
His aliisque modis dicta ratione probata,
Ardor inest cunctis citius gnavare precata.
Sed quia praesentis domitandi fulmina gentis
Major cura ducem socialibus abstrahit armis.
[0961D] Quod pignus pro se dare carius esse probavit,
Fratrem quippe suum poscentibus associavit.
Cum quo militiae partem quam mittere dignum
Credidit, emisit populatis suppetiatum.
Iste minor natu fuit ejus denique frater,
Qui post se rexit Solymorum sceptra decenter.
Tunc proficiscentes longarum strata viarum,
Nempe decem spatiis inter divisa dierum,
Tandem perveniunt memoratam saepius urbem.
Conficiunt stragem de vastatoribus acrem.
Arsacidae victi, neque cominus arma ferentes
Diffugiunt arcus ut inutile rejicientes.
Dum non expertam nequeunt protendere . . .
In pedibusque citis totam posuere salutem.
[0962A] Nec nisi qui latuit Francorum vulnera fugit.
Nec qui desiluit sella post hanc repetivit.
Nec veniens vulnus cutis exteriora . . . . .
Sed caesim punctimque animae . . . . . . .
Nec fuit his mirum Gallorum tela pavere,
Et collisa nimis post pectora terga fovere.

