Si superioris loci clericus heretici cuiuscumque clerici conuiuio interfuerit, anni spatio pacem ecclesiae non
habebit.
Quod iuniores clerici si praesumserint, uapolabunt.
A iudeorum uero conuiuiis etiam laicus constitutio nostra prohibuit, nec cum ullo clerico nostro panem comedat,
quisquis iudeorum conuiuio fuerit inquinatus.
Presbyteros propter salutem animarum, quam in cunctis optamus, desperatis et decumbentibus hereticis, si
conuersionem subitam petant, crismate permittimus subuenire.
Quod omnis conuersuri, si sani sunt, ab episcopo nouerint expetendum.
Si episcopus condito testamento aliquid de ecclesiastici iuris propriaetate legauerit, aliter non ualebit, nisi uel
tantum de iuris proprii facultate suppleuerit.
Clerici quod etiam sine praecatoriis qualibet diuturnitate temporis de ecclesiae remuneratione possederint, cum
auctoritate domni gloriosissimi principis nostri in ius proprietarium praescriptione temporis non uocetur,
dummodo pateat ecclesiae rem fuisse, ne uideantur etiam episcopi administracionis prolixae aut praecaturias,
cum ordenati sunt, facere debuisse aut diu tentas ecclesiae facultatis proprietati suae posse transcribere.
Abbas si in culpa repperiatur aut fraude et innocentem se adserens ab episcopo suo accepere noluerit
successorem, ad metropolitani iudicium deducatur.
Episcopo, presbytero et diacono uel ceteris clericis horis praeteritis, id est meridianis aut uespertinis, ad feminas
prohebemus accessum; quae tamen, si causa fuerit, cum presbyterorum aut clericorum testemunium uedeantur.
Veduarum consecrationem, quas diaconas uocitant, ab omni regione nostra paenitus abrogamus, sola
paenitentiae benedictione, si conuerti ambiunt, inponenda.
Si diaconus aut presbyter crimen capitale conmiserit, ab officii honore dispositus in monasterio retrudatur, ibi
tantummodo quamdiu uixerit cummunione sumenda.
Si quis accepta professa que paenitentia boni inmemor ad saecularia relabatur, prursus conmunicare non poterit,
nisi professioni, quam inleceto praetermiserat, refurmetur.
Laicis contra cuiuslibet gradus clericum, si quid crimenale parant obicere, dummodo uera suggerant, proponendi
permittemus potestate.
Sanctorum reliquiae in oratoriis uillarebus non ponantur, nisi forsitan clericus cuiuscumque parrochiae uicinus
esse contingat, qui sacris cinerebus psallendi frequentia famulentur.
Quod si illi defuerint, non ante propriae ordinentur, quam eis conpitens uictus et uestitus substantia depotetur.
Altaria nisi lapedea crismatis unctione non sacrentur.
Ad celebranda diuina officia ordenem, quem metropolitani tenent, prouincialis eorum obseruare debebunt.
Si episcopus ante damnati absolutionem obitu rapiatur, correctum aut paenetentem successuri licebit absoluere.
3

