Lapsis, id est qui catholica baptizati praeuaricatione damnabili post in heresem transierunt, grandem redeundi
difficultatem sancxit antiquetas.
Quibus nos annorum multitudinem breuiata paenitentiam biennii conditione infra scripte obseruaciones
inponimus, ut praescripto biennio tertia die sine relaxatione ieiunent, ecclesiam studeant frequentare, in
paenitentum loco standi et orandi humilitatem nouerent obseruandam, etiam ipsi, cum caticumini procedere
commonentur, abscedant.
Hoc si obseruare uoluerint, constituto tempore admettendis ad altarium obseruatio relaxetur; quam si arduam uel
duram forte potauerint, statuta praeteritorum canonum conplere debebunt.
Incestis coniunctionibus nihil prursus ueniae reseruamus, nisi cum adulterium separatione sanauerint.
Incestus uero nec ullo coniugii nomine praeuelandus praeter illos, quos uel nominare funestum est, hos esse
censemus: si quis relictam fratris, que paene prius soror exteterat, carnali coniunctione uiolauerit; si quis frater
germanam uxoris suae accipiat; si quis nouercam duxerit; si quis consubrinae subrinae que se societ.
Quod ut a presenti tempore prohebemus, ita ea, quae sunt anterius instituta, non soluemus: si quis relictae
auunculi misceatur aut patrui uel priuignae concubito polluatur.
Sane quibus coniunctio inliceta interdicetur, habebunt ineundi melioris coniugii libertatem.
De paenetentia homicidarum, qui saeculi leges euaserint, hoc summa reuerentia de eis inter nos placuit obseruari,
quod anquiritani canonis decreuerunt.
Relicta presbyteri siue diaconi si cuicumque renupserit, eatinus ab ecclesia pellatur, donec a coniunctione inlicita
separetur; marito quoque eius simili usque ad correctionem seueritate plectendo.
Basilicas hereticorum, quas tanta execrationem habemus exosas, ut pollutionem earum purgabilem non putemus,
sanctis usibus adplicare dispicimus.
Sane quas per uiolentiam nostris tulerant, possumus reuocare.
Si quis seruum proprium sine conscientia iudicis occiderit, excommunicationem biennii effusionem sanguinis
expiauit.
Vt ciues superiorum natalium noctem paschae ac natiuitatis domini sullemnitate episcopos, nec interest in quibus
ciuitatebus positos, accipiendae benedictionis disiderio nouerint expetendos.
Ne ullus sine remedio aut spe ueniae ab ecclesia repellatur neue ulli, si aut penaetuerit aut correxerit, ad ueniam
redeundi aditus obstruatur.
Sed si cui forsitan discrimen mortis inmineat, damnationis constituta tempora relaxentur.
Quod si aegrotum accepto uiatico reualiscere fortasse contingit, statuti temporis spatia obseruare conueniet.
Ne laicus nisi religione praemissa clericus ordinetur.
In monasteria puellarum non nisi probatae uitae et aetatis prouectae ad quascumque eorum necessetates uel
ministrationis permittantur intrare.
Ad faciendas uero missas qui ingressi fuerint, statim exacto menisterio regredi festinabunt.
4

