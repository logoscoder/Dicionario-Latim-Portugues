De ordinationibus clericorum.
Ne saecunde uxoris aut renuptae maritus presbyter aut diaconus ordenetur, abunde sufficerit ab apostolo
constitutum.
Sed quia praeceptum huiusmodi excidi quorundam fratrum simplicitate cognouimus, speciali obseruantia
renouamus, sciente eo, qui contra interdictum ordenauerit, reum fratribus se futurum; illo autem, qui contra fas
honorem prohebitae benedictionis ambierit, nihil se clericalis menisterii praesumturum.
Paenetentiam professi ad clericatum paenitus non uocentur.
Episcopis, presbyteris adque diaconibus canis ad uenandum et acepitris habere non leceat.
Quod si quis talium personarum in hac fuerit uoluptate detectus, si episcopus est, tribus mensibus se a
communione suspendat, duobus presbyter absteneatur, uno diaconus ab omni officio et cummunione cessabit.
Ne presbyter terretorii alieni sine conscientia sui episcopi in alterius ciuitatis territurio praesumat baselicis aut
oratoriis obseruare, nisi forte episcopus suos illum cedat episcopo illi, in cuius terretorio habetare disposuit.
Quod si excessum fuerit, episcopus, cuius presbyter fuerit, fratri suo nouerit culpabilem se futurum, qui clericum
iuris sui illeceta facientem sciens ab scandali admissione non reuocat.
Presbytero uel diacono sine antistitis sui epistolis ambulanti cummunionem nullus inpendat.
Quicquid parrochiarum presbyteri de ecclesiastici iuris possessione distraxerint, inane habeatur et uacuum, in
uenditorem conparantis actione uertenda.
Presbyter dum diocesim tenet, de his quae emerit aut ecclesiae nomine scripturam faciat aut ab eius quam tenuit
ecclesiae ordenatione discedat.
Similis quoque de uenditionebus, quas abbates facere praesumserint, forma seruabitur, ut quidquid sine
episcoporum notitia uinditum fuerit, ad potestatem episcopi reuocetur.
Mancipia uero monachis donata ab abbate non leceat manumitti; iniustum enim potamus, ut monachis
cotidianum rorale opus facientebus serui eorum libertatis otio potiantur.
Vnum abbatem duobus monasteriis interdicemus praesedere.
Cellas nouas aut congregatiunculas monachorum absque episcopi notitia prohebemus instrui.
Clerici sine ordenatione episcopi sui adire uel interpellare publicum non praesumant; sed si pulsati fuerint, sequi
ad saeculare iudicio non morentur.
Nullus episcopus de rebus ecclesiae suae sine conscientia metropolitani sui uindendi aliquid habeat potestatem,
utili tamen omnibus cummutatione permissa.
Si quis clericus in falso testimonio conuictus fuerit, reus capitalis criminis censeatur.
Quisque clericus aliquid de munificentia ecclesiae, cui seruiebat, adeptus et ad summum sacerdutium alterius
ciuitatis est aut fuerit ordenatus, quod dono accepit uel acceperit, reddat, quod usu uel propriaetate secundum
instrumenti seriem probatur emisse, possedeat.
2

