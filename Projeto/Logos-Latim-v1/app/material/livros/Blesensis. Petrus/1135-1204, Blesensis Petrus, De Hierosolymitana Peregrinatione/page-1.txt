De Hierosolymitana peregrinatione
Petrus Blesensis
[1057]
DE HIEROSOLYMITANA PEREGRINATIONE ACCELERANDA.
[1057A] Charissimis sociis et amicis GUID. et GOL. P. Bles. Bathon. archid., salutem.
Quis dabit capiti meo aquam, et oculis meis fontem lacrymarum, et plorabo interfectos populi mei 1?
Utinam in fletum totus effluam, et pascatur lacrymarum solatio dolor meus; deducant oculi mei lacrymas, deficiat in
dolore vita mea, quia vox lamentationis audita est de Sion, vastati sumus et confusi vehementer 2. Cecidit corona capitis
nostri, et in luctum conversus est chorus noster 3. Quidquid adversus Jerusalem et regnum ejus, multis saeculorum
curriculis prophetae comminando praedixerant dies una lugubris et infelix, dies caliginosa et tenebrosior omni nocte,
complevit [(15)]
[1057C] «Anno Domini 1189 Saladinus, rex Saracenorum potentissimus, occasionem ex discordia
Christianorum rei bene gerendae nactus, cum alias urbes multas, tum Hierosolymam, a nostris totos octoginta annos
occupatam, cepit. Quo acerbissimo nuntio consternatus Romanus pontifex Urbanus III, ex moerore animi vita decessit.
Eum secuti Gregorius VIII, qui duobus tantum mensibus pontificatum tenuit, et Clemens III, maximis condonationibus
[1057D] propositis, per legatos suos principes Christianos ad sacrum bellum et signum crucis suscipiendum in
Saladinum sunt cohortati. Primus e principibus nomen huic sacrae profectioni dedit Richardus, comes Pictaviensis,
Henrici II Anglorum regis filius, idque eo ipso anno 87; in sequenti vero anno et Fridericus I Ahenobardus,
Romanorum Imperator, [1058C] et post colloquium habitum, rex Francorum Philippus, et Henricus II, rex Angliae.
Verum optimos conatus nescio quis malus genius, gravissimo bello inter dictos reges et Richardum redintegrato,
retardavit. Quam rem hoc tractatu mirabiliter ex Scripturarum testimoniis quasi vermiculato opere contexto prolixe
Petrus Blesensis deplorat, ac tandem, si principes promissis suis stare nolint, pauperes omnes hortatur ut iter
Hierosolymitanum [1058D] quam citissime ingrediantur, ac gloriosum crucis Christi lignum, ipsamque Terram sanctam
Christianis haereditatem infesto Christiani nominis hosti, eripiant.» Ita scribit Vincent. Bellovac. lib. XXX Spec.
histor., cap. 43 et seq.; Polyd. lib. XIII Anglic. Histor.; Neubrig. Paris., Anton. Platina, et alii omnes.. De hac
damnatissima die credo certum et expressum Ezechielis oraculum [1057B] praecessisse: Fili hominis, scribe tibi nomen
diei hujus, in qua confirmatus est rex Babylonis adversus Jerusalem 4. Hodie, sicut audivimus, sic accidit in civitate
Domini virtutum. Sola sedet, imo solitudo facta est civitas plena populis, domina gentium, princeps provinciarum facta
est sub tributo. Omnes portae ejus destructae, sacerdotes ejus gladio ceciderunt. Juvenes eorum, et virgines eorum in
captivitatem dati sunt, et pulchritudo eorum in manus inimici. Manum suam misit hostis ad omnia desiderabilia ejus,
abstulit Dominus omnes magnificos de medio civitatis 5, destruxit in furore suo omnes munitiones filiae Juda 6, repulit
altare suum, maledixit sanctificationi suae 7. Et quid Threnos Jeremiae revolvo? Totus Jeremias non sufficeret [1057C]
faciem miseriae praesentis exprimere. Ut tamen lamentabilem rei eventum verbo ejusdem prophetae concludam:
Complevit Dominus furorem suum, effudit [1058A] iram indignationis suae 8, inebriavit sagittas suas sanguine. Et juxta
verbum Isaiae: Completa est malitia tua, Jerusalem 9; bibisti de manu Domini calicem irae ejus usque ad fundum,
calicem soporis bibisti, et potasti usque ad faeces 10. O bone Jesu, o benigne, o amabilis, o desiderabilis, o suavis, o
dulcis, a amor Deus, o charitas Deus, ubi sunt misericordiae tuae antiquae 11? Quomodo oblitus es miserationum
tuarum? Quomodo nobis versus es in crudelem 12? Multitudo viscerum tuorum et miserationum tuarum continuerunt se
super nos, vigilavit jugum iniquitatum nostrarum in manibus tuis. Signasti quasi in sacculo delicta nostra 13, et cum
eorum fuissemus obliti, nonne haec condita fuerunt apud te, et signata in thesauris tuis? Ideo [1058B] repulisti nos, et
1

Jer. 9.
] Ibid.
3
Thren. 5.
4
Ezech. 24.
5
Thren. 1.
6
Ibid. 2.
7
Ibid.
8
Thren. 4.
9
Isa. 40.
10
Isa. 51.
11
Psal. 88.
12
Job. 30.
13
Job. 14.
2

