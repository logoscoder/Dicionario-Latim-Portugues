3. Si quis servus noster occisus fuerit, duas partis de ipsa conpositionem tollat curtis nostra et tertiam pars
parentis ipsius servi nostri defuncti, sicut superius diximus. Hoc autem in diebus nostris et in tempore regni
nostri statuimus, quamvis lex nostra non sit: post autem nostrum decessum, qui pro tempore princeps fuerit,
faciat, sicut ei deus inspiraverit aut sicut rectum secundum animam suam previderit. Quia non semel, sed
multotiens cognovimus, ubi talis causam emerserit, quoniam nec in rebus publicis nec nulla rationem palatii
profuerit, quod exinde actoris nostri tollerunt; et insuper invenimus et cognovimus multos actores nostros, qui
tollebant de singulis unde decem solidos, unde sex, unde amplius; et dabant talem spatium atque tranquillum,
donec ipse, qui homicidium faciebat, obsegrare potuisset, ut exinde nihil daret. Proindeque previdimus statuere:
curtis nostra medietatem de aldiones et duas partes de servos, sicut super diximus, habeat et relinqua parte ipsi
parentis propinqui, ut, unde habent dolore, habeant in aliquo propter mercedem consolationem.
5. Oc precipimus, ut nullus presumat nec de servo nec de aldione nostro aliquid emere; quia pro cautella et
futuris temporibus per omnes curtes nostras brebi facimus de omni territuria de ipsas curtes pertinentes. Unde
precipimus, ut, qui amodo inventus fuerit de servo aut de aldionem vel a pertinente de curte nostra aliquid emere,
ipsum perdere habet, sicut qui res alienas malo ordinem invadit. Et si actor consenserit aut conscius fuerit, res
eius tollere et inpublicare faciat. Quia debet omnis homo considerare propter deum et animam suam, quoniam
nos illum relaxavimus a livero eremmanos, quod nobis in curtes nostras secundum antiquo edicto legibus pertine
bat; quoniam, qui unam filiam relinquebat, tantum in tertiam pars substantiae patri suo succedebat et duas in
publico revertebant, si propinquos parentes non habebat; et si duas filias habebat aliquis aut amplius, in
medietatem tanto succedebant patri suo, et publicus in medietatem: et ecce nos modo omnia de talibus causis
propter deum et mercedem anime mee relaxavimus. Proinde unicuique debet sufficere sua substantiam et non
debet cupiditatem habere contra rationem conparandum da servo aut de aldionem vel a pertinente nostro. Unde,
qui hoc facere presumpserit, conponere habet, sicut scriptum est; insuper in periurii reatum nobis conparuit
pertinere, eo quod nobis iuratum habet, quod nobis fidelis sit; et qualis fidelitas est, dum ille cum iudicis aut
actorem aut aldionem vel servo conludium facit et res nostra contra nostram voluntatem invadit? Quia hoc
statutum est in edictum, ut, qui de serbo aut aldionem conparaverit, perdat pretium; et quale legem unus quis
langubardus sibi habere vult, talem debet curtem nostram conservare. Et quis modo conparavit aut infiduciabit,
perdat pretium suum secundum edicti tinore; qui vero hoc modo facere presumpserit, et pretium perdat et, sicut
qui res aliena malo ordine invadit nesciente domino, conponat. Actor vero admittat substantiam suam, qui hoc
consenserit, sicut superius legitur. Nam si nos relaxavimus, unusquisque habere debeat, cui preceptum fecimus
aut fecerimus.
6. Et hoc enim statuemus: ut nullus iudex neque actor aut qui super furonis erit nuscuntur, non presumat servum
aut aldionem alterius conprehindere pro furto aut alia culpa [......]

2

