Leges Langobardorvm- De Mercedes Commacinorvm
LEGES LANGOBARDORVM
ITEM MEMORATORIO DE MERCEDES COMMACINORVM
1. Si sala fecerit, reputet tegulas in solido uno numero sexcentos; si in solario, tegulas trecentas per solidum
unum vestitum: quia quindecim tegulas viginti pedes lebant.
2. Si vero murum fecerit, qui usque ad pedem unum sit grossus, duplicentur mercedes, et usque ad quinque pedes
subquinetur. Et de ipso muro vadant per solidum unum pedes ducenti viginti quinque. Si vero macinam
mutaverit, det pedes centum octaginta in solidum unum; usque ad pedes quinque sursum, in longitudinem vero
ter quinos per tremisse.
3. Similiter, si murum dealbaverit, sexcenti pedes vadat per solidum unum. Et si cum axibus clauserit et opera
gallica fecerit, mille quingenti pedes in solido vestito vadant. Et si arcum volserit, pedes duodecim vadant in
solidum unum.
4. Si vero materias cappelaverit maiores minores, capita viginti per tremisse vadant; cum armaturas vero et
brachiolas quinque ponantur pro uno materio.
5. De annona commacinorum. Tollant magistri annonam per tremisse uno segale modia tria, lardo libras decem,
vinum urna una, legumen sextaria quattuor, sale sextario uno et in mercedes suas repotent.
5a. De opera. Similiter romanense si fecerit, sic repotet, sicut gallica opera, mille quingentos pedes in solido uno.
Et scias quia, ubi una tegula ponitur, quindecim scindolas lebant; quia centum quinquaginta tegulas duo milia
quingentas scindolas levant. Et si massa fundederit, sexcenti pedes per solido uno.
6. De caminata. Si quis magistri caminatam fecerit, tollant per unam tremissem unum. Et si abietarii cancellas
fecerit, per solidos uno vadant pedes duodecim. Si vero peuma fecerint: quantos pedes habent, tantas siliquas
lebant. Et si carolas fecerit cum gipso, det per tremisse carolas quattuor: annonas ei non repotetur.
7. De marmorarios. Si quis axes marmoreas fecerit, det per solido uno pedes XV. Et si columnas fecerit de pedes
quaternos aut quinos, det per tremisse columnas tres: annonas ei non reputetur.
7a. De furnum. Si vero furno in pensile cum caccabos fecerit et postes tres aut quattuor habuerit et cum pineam
suam levaverit caccabos ducenti quinquaginta, ita ut pinea ipsa habeat caccabos viginti quinque, exinde tollat
tremisse uno; et si quingentos caccabos habuerit, habeat duos tremisses; et si mille fuerint caccabi, tollat exinde
mercedes tremisses quattuor.
8. De puteum. Si quis puteum fecerit ad pedes centum, tollat exinde solidos XX; annonas ei non reputetur.
Puteus autem de pedes XXXV: solidos quattuor; puteus vero de pedes viginti sex: solidos tres; puteus autem de
pedes duodecim: solidum unum; annonas ei non reputetur.
NOTITIA DE ACTORIBVS REGIS
IN NOMINE DOMINI.
Noditia, qualiter iubit domnus rex ad omnis actores suos, qui curtis eius comissas habent, id est:
1. In primis de illo, quod iam nostrum tempore inpuplicatum est: ut iurent unusquisque actor et dicat per
evangelium: "Quia quodcumque cognovero, quod, contra rationem alequid tultum est, facio exinde noditiam
domno regi, ut relaxetur"; sic tamen, ut dicat in ipso sacramentum, quod non consentiendum ad amicum, non ad
parentem, non ad premium corruptus, nisi quod certo sciat, quod contra rationem tultum erit: et cum nobis
paruerit, recensitum per nostram iussionem relaxetur.
2. Item unde antea iussemus per sexagenta ann没s inquirire possessio de pigunia puplicam, pro eo quod peccatis
inminentibus de sexagenta annis aliquis non memorat, et pauci inveniuntur, qui tant没s ann没s habeat: ita
statuimus, ut excepto quod iam per notitiam inpubligatum est, ut actor, qui bene certus est, quod intra XXX
annos aliqua invasatio aut fraus in pecuniam puplica peractum est, ipsum requirat et adducat ad nostram
noditiam; sic tamen ut antea non presumat wifare aut pignerare, quia nos volumus ista causa per nosmed ips没s
audire et secundum deum ordinare; quia apparuit nobis, quod si nos ipsa causa audierimus, deo fabentem sine
peccatum eam inquirere habemus et sic ordinare, ut mercedem habeamus; quia iudices nostri neque arimannos
nec actoris nostri possunt sic disciplina distringere, sicut nos. Quod autem provatum est, qui per triginta annos
aut super cuiuscumque possessionem fuit, et amodo habeat, ut nullus actor eo presumat nec wifare nec
molestare; et qui presumpserit, conponat ipse actor widrigild suum; excepto unde preceptum falsum inveniatur,
quod aperta causa est ad requirendum.
4. Propter deum et eius misericordia precipimus atque statuimus sola pietatis causa, ut si aldius noster occisus
fuerit, medietatem de ipsa conpositionem tollat curte nostra et medietatem parentes ipsius defuncti, si vivo
patrem habuerit aldione nostro sibe matrem sibe fratres sibe filii.
1

