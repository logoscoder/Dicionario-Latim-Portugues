[17.2] Non possumus non mirari, si miramur non est mirum.
[17.3] Miramur non modicum et turbamur. Non mirari non possumus et moveri.
[17.4] Mirari de iure possumus et turbari. Non sine commotione animi ammiramur.
[17.5] Non sufficimus ammirari.
[17.6] Ammiramur plurimum et ipsa non reddit ammiratio conturbatos.
[17.7] Fatigat nos ammiratio diuturna.
[18.] VARIATIO PER NOMEN IN QUOLIBET CASU.
[18.1] Ammirationis gladius nostram animam pertransivit.
[18.2] Ammirationi superintendimus, quia non possumus aliud cogitare.
[18.3] Ammirationem sequimur, unde principalia dicere non valemus.
[18.4] Ammiratio dolorosa, cur infestas nostram animam et corpus quiescere non permittis?
[18.5] Ammiratione tabescimus et stupescimus ammirando.
[19.] VARIATIO VERBI PER MODUM GERUNDIA, SUPINA ET PARTICULA.
[19.1] Miramur et mirari debemus.
[19.2] Mirare, anima, ex quo non potes consolationis remedium invenire.
[19.3] Ut ammiremini sine afflictione anime et meditatione dampnosa.
[19.4] Si miraremini absque turbatione anime non dolerem.
[19.5] Mirari vos condecet, sed non turbari; ammirandi causa non decet.
[19.6] Ammirando turbamur. Ammirandum est plurimum.
[19.7] Miratum vado, quia res miraculosa dicitur advenisse.
[19.8] Miratu venio, quia res miraculosa comparuit super terram.
[19.9] Ammirans meditor, unde hoc potuerit evenire.
[19.10] Miraturus erit quilibet super actibus hominum, qui vitia virtutibus anteponet.
[19.11] Miratus sum plurimum et turbatus.
[19.12] Mirandus consurget medicus, qui faciet de sanis egrotos.
[19.13] Cuncta verba passiva, impersonalia et infinita possunt esse initia dicendorum dummodo regulari ordine
disponantur.
[20.] DE VITIIS, QUE PROCEDUNT A FAMA CASIBUS VARIATIS.
[20.1] Fama publica, que aures vulgi non desinit propulsare, nobis apertius declaravit.
[20.2] Fame sonus, qui per diversas partes resonuit, nos ad credendum induxit.
[20.3] Fame, que consonat veritati, fidem nos oportuit exhibere.
[20.4] Famam intelliximus augmentari ed idcirco inducimur ad credendum.
[20.5] O fama, que cito volas et rerum orbem regiras, quare tot et tantos in false credulitatis pertrahis
laberinthum.
[20.6] Fama pullulante immo per aures populi undique publicata didicimus.
[20.7] Aures nostre propulsantur nec eas advertere possumus ab auditu.
[20.8] Per auditum auris credulitas cordi nostro inhesit.
[20.9] Nostre maiestatis auribus est relatum. Nostre celsitudinis est auribus instillatum.
[20.10] Aures nostras perculit rumor vulgaris. Auribus nostris audivimus et nobis plurimi nuntiarunt.
[21.] DE PARTICIPIORUM INCHOATIONE ATQUE ORDINATIONE REGULARI.
6

