[23.2] Tui non debemus nec possumus recordari, quia sicut scurra vagaris.
[23.3] Tibi facere taliter expediret, si nostram velles gratiam obtinere.
[23.4] Te diligere volebamus, sed tu nobis odiendi materiam prebuisti.
[23.5] A te nostram gratiam auferemus, quia sepe vis esse ingratus.
[23.6] Vos estis, pro quibus animam et corpus creditoribus obligavi.
[23.7] Vestri memores esse optamus.
[23.8] Vobis regratiari tenemur et exhibere laudes votivas.
[23.9] Vos optamus velut dominos precipuos honorare.
[23.10] O vos, qui defertis insignia kastitatis, respicite quam gloriosum sponsum habetis.
[23.11] A vobis nunc extra vos queritur, unde margaritam eterne vite potestis facile comparare.
[24.] NOTA DE PRONOMINIBUS.
[24.1] De derivativis pronominibus consimilis est doctrina:
[24.2] A relativis incipere non debemus, aut propter defectum antecedentium vel repentinum ingressum.
[25.] DE PREPOSITIONUM INITIIS CUM ACCUSATIVIS.
[25.1] 'Ad' pedes vestre maiestatis prostratus.
[25.2] 'Apud' summum pontificem refugium inveniam singulare.
[25.3] 'Ante' vestre serenitatis presentiam constitutus.
[25.4] 'Adversus' me pugnant, que me iuvare deberent.
[25.5] 'Cis' mare degis, qui ultra consueveras habundare.
[25.6] 'Citra' mare latitat, qui tam orridum facinus perpetravit.
[25.7] 'Circa' te moratur, qui te persequi non desistit.
[25.8] 'Contra' me surrexerunt viri dolosi, qui me omnimode supplantare laborant.
[25.9] 'Erga' me dilectus amicus magnam dilectionem et favorem ostendit.
[25.10] 'Extra' formam iuris et consuetudinem approbatam esse videtur.
[25.11] 'Inter' socrum et nurum vix aut numquam poterit concordia reperiri.
[25.12] 'Inter' nominatos fines est lapis rotundus.
[25.13] 'Infra' terminos antiquitus presignatos.
[25.14] 'Iuxta' mandati vestri tenorem.
[25.15] 'Ob' invidiam plurimorum rationis utilitas impeditur.
[25.16] 'Per' angustiarum semitas et itinera tribulationum ad portum salutis deveni.
[25.17] 'Propter' avaritiam sacerdotum predicatio contempnitur et excommunicatio non curatur.
[25.18] 'Prope' ripam Iordanis populus murmurabat.
[25.19] 'Secundum' apostolice sedis precepta in omnibus procedere nos oportet.
[25.20] 'Trans' mare Galilee domini filius predicabat.
[25.21] 'Ultra' mare morabatur, quando sententia ferebatur.
[25.22] 'Preter' solitum incipit superbire.
[25.23] 'Supra' id, quod esse, posset non est aliquid cogitandum.
[25.24] Quia 'circiter' incipit aures noscitur asini circinari.
[25.25] 'Usque' Romam ivi festinantius, sed nil michi profuit nec valebit prodesse.
8

