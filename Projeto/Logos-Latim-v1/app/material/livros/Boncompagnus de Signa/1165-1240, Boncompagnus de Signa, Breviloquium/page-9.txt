[25.26] 'Secus' mare transibat et amaritudinem anime ostendebat.
[25.27] 'Penes' decanum eram, quando fuisti electus.
[26.] DE PREPOSITIONIBUS, QUE CUM ABLATIVIS POSSUNT HABERE INITIA.
[26.1] 'A' semita equitatis et iustitie nullatenus deviavi.
[26.2] 'Ab' errore vie sue revocatus esse videtur.
[26.3] 'Absque' te nichil peregi.
[26.4] 'Cum' patientia omnes iniurias tolleravi.
[26.5] 'Coram' illo ius allego, qui esse dicitur iustitie fundamentum.
[26.6] 'Clam' intravit et corrupit titulum virginalem.
[26.7] 'De' vena ingenii et eloquentie fonte verba manarunt.
[26.8] 'Ex' pura conscientie et rigore iustitie sententia promulgavi.
[26.9] 'Pro' illo veneram et ipsum desiderabam in omnibus honorare.
[26.10] 'Pre' gaudio vel dolore non potui respondere.
[26.11] 'Sine' visione domini regis ferre sententiam non auderem.
[26.12] 'Absque' licentia pontificis et mandato, procedere non auderem ad sententiam finitivam.
[26.13] 'Tenus' qua forma erit, ex quo non potest per aliquem terminari.
[27.] DE INITIIS, QUE FIUNT PER ADVERBIA.
[27.1] Quedam adverbia temporalia possunt esse principia, ut 'quando', 'quandoque', 'nunc', 'statim', 'aliquando'
et 'interdum'; 'ubi' et 'tantum' cum interrogatione vel ammiratione premittuntur et tunc principia esse non possunt,
quia tempus consignificant cum respectu.
[28.] DE INITIIS ET NOTULIS ADVERBIORUM.
[28.1] Adverbia siquidem localia raro vel nunquam principia esse possunt, pro eo quod finem cum impetu
aliunde requirunt. Verumtamen illa nomina, que ponuntur pro adverbiis localibus, initia esse possunt.
[28.2] Adverbia interrogandi possunt esse initia, sed impetuosa.
[28.3] 'Utinam' in principio ponimus et est unicum, velud fenix.
[28.4] 'Vix' adverbium remissivum non sine impetu in initium esse potest.
[28.5] Omnia adverbia qualitativa possunt esse principia nec significationem impetuosam habent vel obscuram.
[28.6] Adverbia numeralia frequenter in principio collocamus.
[28.7] Adverbia similitudinis, que poni consueverunt in principiis dicendorum hec sunt: 'sicut', 'quasi', 'tamquam'
et 'quemadmodum'. Sed 'ita' semper est similitudinis redditivum.
[28.8] Velud alicubi substineos seu contempno, veluti extra principium tollero, ut infra tractatum esse permitto.
Sed uti sententia condempno finitiva, ut equivocationis umbraculo non regat ulterius infinitum.
[28.9] De adverbiis negandi hoc solum, videlicet 'non', in principio poni frequentius consuevit, ex eo quod
negationem consignificat generalem.
[28.10] 'Nunquam' negationem consignificat circa tempus, 'nusquam' circa locum, 'nec' tamen negant copulando
et 'neque' consignificat, quando de principiis removentur. Nomina siquidem composita cum adverbiis negativis
circa humanitatem consignificant negationem et tamen possunt in principio collocari. 'Neunquam' tamquam de
principio removeo de medio abicio, ut sit adverbium infernale.
[28.11] 'Ho' quid faciam vel quid dicam, quia privatus sum omni gratia vel honore.
[28.12] 'Ve ve' constringor promere cum dolore.
[28.13] 'Pape' canes post me latrant et cum caudis fundunt scorpiones venena.
[28.14] 'Hy' cum video derideo, quomodo pecudes leones persequi moliuntur.
9

