[21.1] Reducentes ad memoriam grata et acceptabilia servitia, que nobis omni tempore contulisti, personam
tuam proposuimus honorare; volentes ut semper in laudabili proposito perseveres, attendens quod tue
devotionis perseverantia tibi nostram gratiam augmentabit.
[21.2] Scientes quod amicitiam nostram cupitis mutuis obsequiis retinere, personam vestram diligimus et
diligere peroptamus; volentes ut super hiis, que ad vestrum spectant beneplacitum, nobis iubere velitis;
attendentes quod vestra rogamina reputabimus pro mandatis; habituri spem et fiduciam pleniorem, quod
consimilem penes vos merebimur gratiam invenire.
[21.3] Considerantes vestre dilectionis fervorem, preces vestras cupimus exaudire; volentes ut super quibusdam
placet, nobis precipere debeatis; attendentes quod vestra rogamina cum omni desiderio admittemus; credituri
pro certo nobis curabitis grata vicissitudine respondere. De sinceritate vestre amicitie confidentes, vos rogare
minime dubitamus; credentes quod nos curabitis efficaciter exaudire.
[21.4] In robore dilectionis vestre sperantes, liberalitatem vestram pro dilecto amico nostro .L. rogamus,
credentes firmiter quod nostre preces non patientur in vestro conspectu repulsam.
[21.5] Sub vestre dominationis clipeo totam spem nostram ponentes, vos cum omni fidutia deprecamur, non
dubitantes quod nos a pravorum incursibus dignabimini defensare.
[21.6] Videntes quod in absentia vestra bona ecclesia disperguntur.
[21.7] Cernentes quod causa non potest absque vestra presentia terminari.
[21.8] Intuentes quod sine vestro consilio non potest civitas reformari.
[21.9] Intelligentes quod tibi comissa dilapidas et consumis.
[21.10] Arbitrantes quod labor vestrer erit domino concedente lucrosus.
[21.11] Spectantes quod in vestro regressu cuncta scandala sedabuntur.
[21.12] Solliciti querimoniis oppressorum.
[21.13] Commoti relationibus plurimorum.
[21.14] Fatigati ex itinere diuturno, territi de iactura communi.
[21.15] Afflicti perangariis et collectis, gravati multitudine lectionum.
[21.16] Consumpti fame as siti; turbati de gravamine sociorum.
[21.17] Oppressus gravaminibus civitatum et percussus iaculis invidorum.
[21.18] Submersus in vitiorum profundum.
[22.] DE PRONOMINIBUS PRIME PERSONE.
[22.1] Ego quasi famulus dominationi vestre studui deservire.
[22.2] Eius dignabimini recordari, qui pro vobis omnes fortune impetus non timui tollerare.
[22.3] Michi, qui omni tempore pro vestri honoris augmento pericula tolleravi, gratiam et benivolentiam
subtraxistis.
[22.4] Me respicere non dignamini et persecutionibus meis gratiam ostendistis pleniorem.
[22.5] Me contempto promovetis indignos.
[22.6] Nos, qui animas et corpora pro vobis persecutionibus exposuimus et tormentis, de benivolentia vestra non
sine rationabili causa speramus.
[22.7] Nostri nunquam recordamini, sed illis vestra beneficia confertis, qui nobis fuerunt ante promotionem
infesti.
[22.8] Nobis denegatis beneficia consueta et eadem fertis ingratis.
[22.9] Nos a consiliis removetis et cum inimicis nostris vestra consilia pertractatis.
[22.10] A nobis removetur fructus laboris et illum percipiunt odiosi.
[23.] DE PRONOMINIBUS SECUNDE PERSONE.
[23.1] Tu semper fuisti rebellis et inobediens permansisti.
7

