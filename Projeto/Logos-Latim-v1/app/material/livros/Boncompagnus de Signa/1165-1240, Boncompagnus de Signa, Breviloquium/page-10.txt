[29.] DE INITIIS A CONIUNCTIONIBUS ET PRIMO A COPULATIVA.
[29.1] Ab ipsa copulativa 'et' quandoque incipimus, sed inceptiones ipse vix possunt improprietate carere. Ista
conditionalis coniunctio 'si', que continua coniuncio appellatur, semper cum dubitatione principium esse videtur
et ex quadam eminenti causa indicativam et subiunctivam regulariter antecedit.
[30.] DE INCEPTIONIBUS, QUE FIUNT A CONIUNCTIONIBUS CAUSATIVIS.
[30.1] 'Quoniam' inter varios rerum eventus amicitiam vestram novimus illibatam.
[30.2] 'Quia' de vobis tamquam de nobis ipsis absque dubitatione speramus.
[30.3] 'Quoniam' devotionem animi per verba exprimere non valemus.
[30.4] 'Quoniam' nobis omni tempore grata et amicabilia servitia impendistis.
[30.5] 'Quia' personam vestram semper dileximus et diligere peroptamus.
[30.6] 'Quia' de vobis fiduciam gerimus pleniorem.
[30.7] 'Quoniam' absque vestra licentia et consilio super tali facto procedere non debemus.
[30.8] 'Quia' personam vestram diligimus et eam intendimus, in quibuscum poterimus honorare.
[30.9] 'Quoniam' ad tuum pertinere novimus commodum et honorem.
[30.10] 'Quia' dominus archiepiscopus tibi semper fuit propitiabilis et benignus.
[30.11] 'Quia' semper obediens extisti; 'quoniam' nunquam sue voluntati acquiescere voluisti. 'Quia' semper ei
fuisti obediens et devotus.
[30.12] 'Quoniam' patrem tuum et omnes de prole tua odivi; 'quoniam' semper fuisti humilis et fidelis. 'Quia'
semper fuisti arrogans et superbus.
[30.13] 'Quoniam' semper laudabiliter studuisti. 'Quia' numquam studere curasti.
[31.] NOTA DE CAUSIS.
[31.1] Et nota, quod infinite sunt forme causarum. Unde nemo valeret exprimere genera singulorum nedum
singula generum, quia toto sunt cause quot causata.
[32.] DE INITIIS, QUE SUMUNTUR A CONIUNCTIONIBUS ADIUNCTIVIS.
[32.1] 'Cum' exhiberem operam studiis litterarum, studendi propositum cura inutilis perturbavit.
[32.2] 'Cum' esse non possit aliquid in actione divisum, ubi nichil est in voluntate diversum immitandum.
[32.3] 'Cum' nichil esse valeat sine causa in terris.
[32.4] 'Cum' omne dulce cognoscatur facilius per amarum.
[32.5] 'Cum' non valeamus duobus dominis servire.
[32.6] 'Cum' omnia sub fortuna vagari probabiliter videantur.
[32.7] 'Cum' status humane conditionis alterabiliter varientur.
[32.8] 'Cum' sexus femineus labiliter permutetur. 'Cum' sit quasi tinee religio simulata.
[32.9] 'Cum' adulatio proditorum sit retiaculum deceptivum.
[32.10] 'Cum' venerari debeat quilibet fideles amicos.
[32.11] 'Cum' non sit fides mendatiorum relationibus adhibenda.
[32.12] 'Cum' pauci sint, in quibus confidere valeamus.
[32.13] 'Cum' quilibet respectum habeat ad proprie utilitatis augmentum.
[33.] ITEM DE ADIUNCTIVIS.
[33.1] 'Dum' essem nuper in scolis cum numerosa multitudine auditorum.
[33.2] 'Dum' essemus in Romana curia pro vestris et aliorum negotiis peragendis.
[33.3] 'Dum' in claustri ambitu silentium teneremus.
10

