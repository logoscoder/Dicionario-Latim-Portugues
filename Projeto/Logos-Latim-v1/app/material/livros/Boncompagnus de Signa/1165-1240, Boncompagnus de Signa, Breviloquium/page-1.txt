1165-1240 â€“ Boncompagnus de Signa - Breviloquium
Breviloquium Boncompagni
[1.] PROSPERITATIBUS ITERUM.
[1.1] Postquam ire cepi ad studia litterarum, cuncta michi prospere successerunt. Postquam iter arripui, omnia
fuere michi prospera et iocunda. In ipso proinctu itineris habui optatum egressum, quem semper fortuna
prospera comitatur.
[1.2] Cum iter arripui, risit michi fortuna, que semper meum propositum roboravit.
[1.3] Prosperum fecit dominus iter meum, quia in omnibus fortuna michi respondit ad votum.
[1.4] Vestra benedictio super me descendit, quoniam apud omnes inveni gratiam et favorem.
[2.] DE RESPONSIONIBUS CUM EXPRESSIONIBUS GAUDIORUM
[2.1] Tuarum visio litterarum nos fecit alacres plurimum et iocundos.
[2.2] Quando tuarum inspeximus seriem litterarum, cepimus omnimode iocundari.
[2.3] Gaudium, quod cepimus de tuarum litterarum tenore, lingua carnis exprimere non valeret.
[2.4] Iocundari nos fecit tuarum visio litterarum.
[2.5] Letati sumus in hiis, que nobis litteris intimasti.
[2.6] Non sunt loquele neque sermones, quibus exprimere valeremus gaudium, quod habuimus de tuarum serie
litterarum.
[2.7] Ineffabile gaudium et letitiam peroptatam nobis attulit tuarum visio litterarum.
[2.8] Desiderata prosperitate potimur, ex quo te intelleximus in omnibus prosperari.
[2.9] De nimio gaudio cepimus lacrimari.
[3.] DE ADVERSITATE ITINERUM.
[3.1] Infortunata fuit hora, qua iter arripui, quia michi omnia in contrarium evenerunt.
[3.2] Tali hora iter arripui, quod si quesivissem aquam in flumine vel arenam in litore, nullo modo invenissem.
[3.3] Pereat dies, qua ire cepi, quia omnia michi fuere adversa.
[3.4] De infortunato egressu et infelici progressu vos possum reddere certiores, quia in persona et rebus
omnimodam sum passus iacturam.
[3.5] Mirabile immo potius miserabile infortunium vobis enarro, quoniam decem diebus et totidem noctibus
flante borea cum omni posperitate de Brundusio usque ad Acconensen navigavimus. Sed cum ingredi portum
velis depositis deberemus, circeus proram perculit et in tribus diebus nos usque in Cretam reduxit.
[4.] DE RESPONSIONIBUS CUM EXPRESSIONIBUS.
[4.1] Si linguis angelorum et hominum loqueremur, dolorem exprimere non possemus, quem de tuarum serie
concepimus litterarum.
[4.2] Dolor inenarrabilis nos invasit, quoniam intelleximus tuarum seriem litterarum.
[4.3] A plantis pedum usque vertices in nostris corporibus sanitas non remansit, quando tuarum intelleximus
litterarum tenorem.
[4.4] Dum legeremus tuos infelices eventus, lacrime de nostris oculis tamquam gutte sanguinis emanabant.
[4.5] Corda nostra plurimum conturbavit tuarum visio litterarum.
[4.6] Tuarum visio litterarum corda nostra plurimum conturbavit.
[4.7] Cum amaritudine animarum et afflictione sprituum tuarum intelliximus seriem litterarum.
[5.] DE OMNIBUS REFUGIIS INCHOANDI.
[5.1] Paternitati vestre sit cognitum.
1

