[15.1] Lamentabilis relatio venerabilis fratris nostri patriarche Gradensis nostro apellatui patefecit.
[15.2] Venerabilis fratris nostri Maguntini querelam recepimus continentem.
[15.3] Venerabili fratri nostro archiepiscopo Wiconensi, qui de te nobis conqueritur, fidem adhibuimus, pro eo
quod alia vice ipsum indebite molestasti.
[15.4] Dilectum filium .F. abbatem de Marsilia intelleximus conquerentem.
[15.5] Rex illustris et ab ecclesia Romana dilecte iuxta petitionem tue serenitatis causam, que inter te ex una
parte et archiepiscopum Strigonensem ex alia vertitur super eo, quod in mortem illustris olim regine fuisse
dicitur machinatus, commisimus venerabili fratri nostro episcopo Sabinensi.
[15.6] Egregrio comite .A. fratre illustris regis Navarie conquerente accepimus.
[15.7] Dilecta in Christo filia uxor illustris regis Bohemie suam nobis conquestionem monstravit.
[15.8] Dilecti filii archipresbiteri de Casellis nobis conquestio patefecit.
[15.9] Querelam dilecti filii recipimus continentem.
[15.10] Dilecte in Christo filie abbatissa et capitulum sancte Iuliane nobis lacrimabiliter sunt conqueste.
[15.11] .B. clerici nobis conquestio patefecit.
[15.12] Ex lacrimabili conquestione presbiteri .G. accepimus.
[15.13] .G. vir nobilis de Munt suam nobis conquestionem monstravit.
[15.14] Nobilis mulieris .M. de Munt querimoniam recepimus lacrimosam.
[15.15] .G. mulier nobis proposuit conquerendo.
[15.16] .I. conversus Nonantulensis nobis lamentari et conqueri non desistit.
[15.17] Fratres ecclesie sancti Lazari, quos dominus ad terrorem conditionis humane lepre morbo percussis
nobis flebiter sunt conquesti.
[15.18] De re mira et mirabili fuit nobis oblata querela, quam non possumus nec debemus sub silentio preterire,
volentes ut pena delinquentis sit plurimis ad terrorem. Sane .G. sacerdos execrabilis, ut notetur appositio in
adiecto, et natione Malfitanus, ut malitia facti non discrepit ab effectu, presbitero .B. de Capua, cum quo fuerat
hospitatus, oppium proinavit et de nocte consurgens abiit cum omnibus suppellectilibus oppiati.
[16.] DE INCEPTIONIBUS ILLORUM, QUIBUS CAUSE COMMITTUNTUR.
[16.1] Sedis apostolice sanctitas causam, que vertitur inter patriarcham Antiochenum ex una parte et abbatem
sancti Pauli ex alia super electionem ipsius abbatis, nobis audiendam commisit et fine canonico terminandum.
[16.2] Sanctitas apostolica nostris humeris imposuit onus audiendi et diffiniendi causam, que vertitur inter
archiepiscopum Tyronensem ex una parte et episcopum Tripolensem ex alia super ipsius episcopi restitutione.
[16.3] Placuit sanctitati vestre committere nobis causam, que vertitur inter archiepscopum Panormitanum ex
una parte et archipiscopum Montis Regalis ex alia super quibusdam novalium decimis.
[16.4] Sanctitas vestra nobis districte precipiendo mandavit, ut causam, que vertitur inter episcopum Lucensem
ex una parte et priorem sancti Dalmasii et capitulum ex alia pro divisione parrochie, deberemus audire et fine
canonico terminare.
[16.5] Causam, que vertitur inter Consentinum ex una parte et prepositum Contronensen ex alia, nobis
apostolica sedes audiendam commisit.
[16.6] Iuxta mandati vestri tenorem cepimus audire causam, que vertitur inter archiepiscopum Ravenatem ex
una parte et Bononiensem episcopum ex alia. Sed idem episcopum propter manifestam suspicionis causam ad
sedem apostolicam appellavit.
[16.7] Iniunxit nobis apostolica celsitudo, ut .A. filiam olim marchionis et iudicis Caleritani deberemus inducere
propensius et monere, quod ad virum suum .P. iudicem Arbonensem regredi non permitteret. Sed antequam ad
nos apostolice littere pervenirent, illa sicut mulier, que animo libenter indulget, illum fecerat a suis amatoribus
iugulari.
[17.] DE INCEPTIONIBUS MAIORUM AD MINORES ET PARIUM INTER SE.
[17.1] Non sine rationabili causa miramur plurimum et movemur.
5

