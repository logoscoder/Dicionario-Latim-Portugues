[5.2] Paternitati vestre harum serie innotescat.
[5.3] Vobis clareat manifeste.
[5.4] Harum vobis tenore clarescat.
[5.5] Presentium serie vobis facio manifestum.
[5.6] Pro constanti dico et nullatenus dubito.
[5.7] Sine dubitatione noveritis et nullatenus dubitetis.
[5.8] Nulla dubitatio animo vestro inhereat.
[5.9] Absque omni mendatii rubigine verum esse noscatis.
[5.10] In veritate, que Deus est, vobis patefactio veritatem.
[5.11] Nemo dubitat et ubique notorium iam existit.
[5.12] Divulgatum est et ubique scitur.
[5.13] Non est novum, quod refero, sed vetustum.
[5.14] Probatione non indigent manifesta; unde mirum est.
[5.15] Sonus per universas partes Ytalie iam exivit.
[5.16] In hore omnium iam plebescit.
[5.17] Per famam publicam evolavit.
[5.18] Quod ignorare asseritis iam pervenit et ad tabernarios et tonsores.
[5.19] Antiquus rumor vobis novam attulit vetustatem.
[5.20] Vobis pro novitate refertur, quod conversum est in fabulum populorum.
[5.21] Rumor antiquus apud nos novitate clarescit.
[5.22] Rumor iste ad aures omnium iam pervenit.
[6.] DE RESPONSIONIBUS, QUIBUS ADHIBETUR FIDES EX TOTO.
[6.1] Non dubitamus esse vera, que nobis vestris litteris intimastis.
[6.2] Ante quam ad nos vestre littere pervenirent fuit nobis a plurimis revelatum.
[6.3] Pro constanti habemus et nullatenus dubitamus.
[6.4] Assertioni vestre fidem plenarie adhibemus.
[6.5] In veritate scimus, quod nisi essent vera, que nobis vestris litteris intimastis, nulla ratione talia vel
consimilia dixissetis.
[7.] DE RESPONSIONIBUS, QUIBUS NON ADHIBETUR FIDES.
[7.1] Ex parte credimus et ex parte dubitamus.
[7.2] Perfectum odium et perfectus amor inania frequenter dicere persuadent.
[7.3] Mendaces sunt filii hominum in stateris, ut se ipsos ad invicem decipiant sub imagine veritatis.
[7.4] Diminute sunt a filiis hominum veritates et idcirco dictis quorumlibet fidem non debemus nec possumus
adhibere.
[7.5] Amicitia interdum non videt et inimicitia in ipso lumine obcecatur.
[8.] DE BONO ET MALO LINGUE.
[8.1] Lingua in se mel continet ac venenum.
[8.2] Lingua pacem et gladium in summitate portat.
[8.3] Veneno lingue nichil crudelius esse potest.
[8.4] Lingua percutit, lingua sanat, sed interdum vulnerat et sanare non potest.
2

