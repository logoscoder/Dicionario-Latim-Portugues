Si amicum generali vocabulo comprehendas, ad utrumlibet se potest habere et yronia vel equivocatio generatur;
yronia, sicut dixit Dominus Iude proditori: Amice ad quid venisti? Equivocatio, quia sciri non potest utrum de
fideli vel infideli amico mentio habeatur, quare dictum est: Amico fideli nulla est comparatio; nam hoc nomen
amicus ex vitio diligentium et communi usu loquendi adiectivo cuilibet sociatur; unde secundum adiectionem
variatur significatio substantivi.
[13.] DE AMICO PROPTER AMICUM.
Amicus propter amicum tamquam palmes a vite ab amico creatur et multipliciter germinando crescit cum
propagine successive. Nam, cum radici fructuose arboris inseritur alterius fructificantis ramusculus, gerniina
novella consurgunt, fructus uberius geninatur et ex dulci mixtura bonorum virtus famosa resultat et redditur
ubilibet duplicata.
[14.] DE FIDELI AMICO.
Fidelis amicus dicitur a fide, non a fidelitate carnali: fidelis namque amicus, tam in prosperis quam adversis idem
illibatam conservat. De ipsius quidem labiis mellis vena et lactis emanat. Hic est ortus conclusus in quo
aromatum germina procreantur; hic est fons signatus cuius aqua nullis negotiorum turbinibus, nullisque
pressurarum inundationibus turbidatur; purior est auro, candidior argento et odorem balsami superat fragrantia
eius. Parvus tamen est numerus fidelium amicorum, quorum constantiam prosperitas non cognoscit, set hyems
fortune subtiliter examinat universos et in tribulationum camino examinatius comprobatur.
[15.] DE PARI AMICO.
[15.1] Par amicus semper est in trutina veritatis, quoniam adiectivum substantivo consimili maritatur, unde per
istam connexionem nominum intelligitur unica et specialis virtus per quam terna legitur fuisse antiquitus paritas
amicorum; set hodie, sicut creditur, vix bina posset in orbe paritas reperiri. Hoc enim exigit paritas amicorum ut
nichil honesti uni placeat quod possit alteri displicere, et quod omne commodum et incommudum reputent ex
toto commune; immo, quod maius est, pares amici anhelare debent pariter ad virtutes, et quisque tenetur plus ex
alterius quam suo profectu gaudere. Pares enim esse non valent nisi eorum conditio, etas, officium et voluntas,
paribus votis et affectionibus, conveniant in utroque. Duo siquidem fuerunt amici quorum uterque ad bravium
promuerit adipisci. Tunc ille amico suo qui propius veniebat, bravium contulit dicens: Reserva, quia precursus
labore sum nimium fatigatus; et continuo retrocessit, altius proclamando et referendo constanter quod amicus
eius bravium optinebat. Ille quidem penitus hoc inficians referebat omnimodam veritatem. Alter vero qui
bravium optinuerat, circustantibus firmiter asserebat: Non est ita, set propter amicitiam qua sum sibi pariter
copulatus, dicit me bravium accepisse. Sic denique fecit animos hominum vacillare quod pauci vel nulli
potuerunt conicere veritatem.
[15.2] Audivi etiam in Grecia quod cum urbs Troiana erat in statu, quidam nomine Cliops interfecit regis filium
cum uxore. Capitur hic et ducitur ante tribunal, cum celebrarentur exequie funeris deplorandi. Iubetur demum
presidi ut illum subire faciat sententiam capitalem. Accessit tunc Everus cum quod parem amicitiam retinebat, et
cum videret quod inrevocabili sententia dampnaretur, inquid alta voce: Heu cur occideris et ego dimittor qui
magis reus extiti homicidii perpetrati? Capitur ergo hic et ligatis a tergo manibus ducitur ad decollandum.
Cumque spiculator utrique crudeliter superesset, ait innocens condempnato: Qui sine te vivere non poterat, sine
te mori nolebat; et ita fuere pariter decollati.
[15.3] In Grecorum namque historiis, reperitur quod tempore Alexandri Philippi Macedonis, Megaonides et
Philadelphus erant pari amicitia copulati; cunique Megaonides propter homicidium ad patibulum traheretur,
Philadelphus illius criminis tantum se reum esse dicebat, quod condempnatus penitus denegabat; quare
Alexander duellum fieri iudicavit, in qua tanta fuit crudelitas preliandi, quod propter illata vulnera de utriusque
salute singuli desperabant. Et tamen optinuit ille qui prius ad patibulum trahebatur. Unde Alexander, propter
inauditam et ammirabilem dilectionem duorum, iussit eos omni diligentia custodiri et post eorum liberationem
numquam fuisse leguntur qui tantam habuissent gratiam apud eum.
[16.] DE AMICO DOMINABILI.
Amicus dominabilis gradum trascendit et amicitia gradum ignorat, ergo est oppositio in adiecto. Verumtamen
aliqui sunt dominabiles amici, licet raro contingat, qui cum subicibilibus familiariter conversantur; set tibi
studiosius ab illo amico dominabili precave, qui tuum velle retinet carceratum et suum; vix contemplari
attemptas, vel cui te oporteat abstergere pedes nec audeas coram ipso manus abstergere madefactas.
4

