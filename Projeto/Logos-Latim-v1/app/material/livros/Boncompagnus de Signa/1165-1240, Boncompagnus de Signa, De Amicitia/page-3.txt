interroga de amicitia et generibus amicorum; que si defeceris in aliquibus respondendo, in fine suplebo
defectum.
[8.] IDEO CORPORIS.
[8.1] Celestis iudicis delegata mihi precepit, sicut audis, ut te interrogem de amicitia et generibus amicorum.
Precor te igitur ut sicut questiones meas per capitula distinguam, ita distincte debeas respondere, satisfaciendo
questionibus et querenti.
9. Quid sit amicitia.

24. De sophistico amico.

10. Unde dicatur.

25. De superstitioso amico.

11. De integrali effectu amicitie. 26. De amico retrogrado.
12. De amico.

27. De amico fortune.

13. De amico propter amicum. 28. De amico mercali
14. De fideli amico

29. De amico venativo.

15. De pari amico.

30. De versipelli amico.

16. De amico dominabili.

31. De fucato amico.

17. De subicibili amico.

32. De voluptuoso amico.

18. De reali amico.

33. De orbato amico.

19. De vocali amico.

34. De futili amico.

20. De transcursibili amico.

35. De amico ventoso.

21. De conditionali amico.

36. De amico vitreo.

22. De amico ymaginario.

37. De amico propter inimicum.

23. De umbratili amico.

38. De ferreo amico.

[8.2] Triginta capitula triginta pariunt questiones, quas de Rationis edicto solvere utiliter procurabo. Tu vero
studiosius perlege que solvuntur; quia sicut cibus non digeritur in stomacho evomentis, ita lectio volatilis et
transcursa memorie non adheret.
[9.] QUID SIT AMICITIA.
Amicitia est effectus divine potentie, quo summa natura in angelis et hominibus operatur; vel: amicitia est regina
celica, que in solis virtuosis habitaculum preelegit; vel sicut quandoque diffinisti: amicitia est innocentie radix,
totius iocunditatis propagatrix, vere fidei sinceritas, cuiuslibet alacritatis robur, fundamentum pacis, omniumque
bonorum origo.
[10.] UNDE DICATUR AMICITIA.
Amicitia dicitur ab amico superno deo, videlicet vivo et vero, qui dilexit humanum genus, liberum unicuique
diligendi arbitrium conferendo.
[11.] DE INTEGRALI EFFECTU AMICITIE.
Effectum quidem amicitie integraliter comprehendere impossibile est, quoniam amicitia celestia et terrestria
moderatur; unde nichil umquam boni sine ipsius effectu potuit terminari. Amicitia quidem in criminosis
maculam nescit, gradum ignorat, quadam inenarrabili subtilitate girum celi circuit, a mari usque ad mare
palmites suos extendit, subtiliter contemplatur absentem, non pigritatur cum negligente, hec plantat, hec rigat, et
exhibet quodlibet incrementum, fugat vitia, virtutes inserit, spernit superbeam et amplectitur humilitatem, super
quam posuit thronum suum; crescit in absentia et in presentia revirescit, non violatur auro, non corrumpitur
muneribus vel argento nec flectitur precibus alicuius; servili non est subiecta timori, set pariter habitat cum
sublimibus et abiectis. Isti autem sunt effectus venerabilis amicitie, sine qua nichil esse potest in vita presenti
iocundum.
[12.] DE AMICO.
3

