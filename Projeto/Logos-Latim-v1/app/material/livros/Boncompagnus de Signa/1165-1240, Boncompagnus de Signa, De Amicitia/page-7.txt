[24.2] Idem etiam faciunt mulieres que cervices sophisticis ornant capillis. Item quidam asinum commodatum
abscondit et similis coloris corium comparavit recenti sanguine rubricatum, quod illi cuius fuerat asinus voce
flebili presentavit firmiter asseverans quod idem asinus morte cecidit repentina. Ille quidem ait: Noli propter hoc
flere quia michi de casu fortuito non teneris.
[24.3] Item sophistice amici possunt dici quilibet mercatores, et maxime apothecarii aromatum et spetierum,
atque pannarii et machinarii mensores, qui vix aut numquam sine sophisticatione mercationes exercent.
[25.] DE SUPERSTITIOSO AMICO.
Superstitiosus amicus in naribus defert spiritum et sinapim, unde quorumlibet amicitia sibi fetere videtur, et ex
quodam arrogantie fastu cuilibet superesse laborat, nam omnibus detrahit, cunctos deridet, mores alienos
reprehendit et suos commendat.
[26.] DE AMICO RETROGRADO.
[26.1] Amicus retrogradus prius fervet, secundo tepet, tertio evanescit et quicquid incipit cum desiderio, deserit
cum pudore; nam sepe in obsequiis amicorum velud aqua bulliens fervere videtur, et paulo post ut gambarus
retrocedit et in dilectionis proposito frigidior glacie reperitur.
[26.2] Duo erant amici quorum unus proposuerat limina beati Jacobi visitare, cui retrogradus ait amicus: Sine me
non ibis, quia tua presentia carere non possum. Quid plura? Condidit testamentum et, rebus necessariis
preparatis, cepit cum euntibus properare. Post biduum autem dixit amico: Sine dubio me regredi iam oportet et
ita rediit festinanter. A vicinis namque derisus, iterato secutus est peregrinos et incontinenti dixit amico:
Expectabo te hic, quoniam ad Sanctum Jacobum disposui non venire et domum nolo regredi pro pudore.
[26.3] Item duo erant qui ligna simul habebant excisa. Dixit amicus retrogradus: Ex his navem fieri faciamus.
Respondit alter: Sit in beneplacito vestro. Sequenti vero die retrogradus ait: Non esset nobis ita utile navem
habere sicut duas galeas, et hoc totum placebat amico; et paulo post retrogradus ait: Stultitia esset navem facere
vel galeas, inmo faciamus construe domos et torcularia que plus valebunt. Respondit alius: Vestro arbitrio
recoXXXXXXX et retrogradus inquid: Certe utilius esse nobis facere navem et ita retrogradus amicus
quantumcumque ipsius consensit voluntati numquam in eodem statu pterit permanere.
[27.] DE AMICO FORTUNE.
[27.1] Amicus fortune tamquam rota volvitur et iudicat secundum casum si Latini Constantinopolitanos
XXXXXXX
[27.2] Item non longe vidisti a Capua et Salerno quosdam populos qui die dominico militibus regis Sicilie cum
frondosis ramis arborum et floribus occurrerunt, altis vocibus clamantes: Vivat Tancredus rex Sicilie, vivat, et
Teutonicus moriatur; cum autem die lune proximo, imperatoris exercitus regis milites perfugarent, illimet
militibus imperii similiter occurrebant altius proclamando: Vivat Henricus romanorum imperator, vivat, vivat et
Siculus moriatur. Nam infinita exempla de amicis fortune possunt in omnibus negotiorum eventibus reperiri.
[28.] DE AMICO MERCALI.
[28.1] Amicus mercalis propria sub quadam curialitatis specie largitur, sperans recipere duplicata, sicut sepe
faciunt Spoletani qui scuta et ornatus equorum principibus, ecclesiarum prelatis et militibus offerunt, sperantes
pretium recipere consuetum et insuper munera copiosa.
[28.2] Item quidam elephantes, quidam camelos, quidani equos vel ursos et diversa genera bestiarum et
volucrum quidam anulos, gemmas, vasa et huiusmodi metallica instrumenta, quidam pallia, cultras, pulvinaria,
pelles et pannos diversorum generum, quidam balsamum, tyriacham, muscum, nuces muscatas et indicas,
gariopholos et huiusmodi aromata sub eadem curialitatis specie donant; quorum aliqui, iuxta suum desiderium
premiantur et multi frequenter amittunt donata. Set ille qui offert nebulas recumbentibus non est mercalis
amicus, immo exercet quoddam officium paupertatis.
[29.] DE VENATIVO AMICO.

7

