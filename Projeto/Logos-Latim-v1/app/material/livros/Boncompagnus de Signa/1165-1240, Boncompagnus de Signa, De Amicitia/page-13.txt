participare videtur. Unde amare sibi proprie attribuitur quoniam amare sine amicitia fieri non potest et amicitia
operari non valet sine discretione rationis. Brutis ergo animalibus amare non attribuitur nec debet dici quod sit in
eis amor, set diligentia quedam que habet fieri non ex vi amicitie, set nature. Nam quod maius est, amor quem
parentes circa filios et filias habent, non procedit ab amicitia set natura; porro si ab amicitia procederet, fieri
posset eiusdem amoris coequalis retransitio in parentes; set istud numquam fuit nec erit, ergo non est opus
amicitie set nature, quod non solum in animalibus, verum etiam in arboribus fieri videmus. Nam arbor annosa
novellum protulit germen in quod actione nature humorem inmittit, quem germen retinet, nec umquam in radice
refundit, quia natura ordinem retrogradum non admittit, neque conversionem patitur fieri nutrimenti. Insuper
amicitia terrena incomposite felicitatis gignit amicos, quia semper de contraries eventibus conqueruntur. Dicit
enim quilibet ipsorum: Infortunatus ego super omnes mortales existo, quoniam corpus et animam, pecuniam et
possessiones iam pro amicis ponere non timui et in tempore necessitatis non valui aliquem invenire qui michi
vellet in aliquo suffragari; et ita stultus conqueritur de fortune, non considerans quod necessario labitur cum
labente quem tenet et cui voluit principaliter adherere.
[39.11] Nam quilibet niti deberet non dico parem set coequalem et conformem invenire amicum; quia omnis qui
gradum transcendit, ruit inremediabiliter in extrema. Set nunc te alloquor, Tusculanum evulsum et penitus
dissipatum! Cur imperatorum summorumque pontificum amicitiam requisisti et civitates Campanie reputabas ut
lutum quod proicitur in plateas? Ferentinum, Anagniam, Alatrum et Verulas deridebas, et Velletrum reputabas ut
vitrum. Ha, ha quid oblivioni tradideram! Nonne ob amicitias predictorum super capud mundi ascendere
presumpsisti, quia Romam superare credebas, quam iaculis arrogantie sepius vulnerasti non ut cause efficiens,
set inductiva? Set scio et diffiteri non potes quod sacerdotium et imperium cum quibus amicitias contraxeras
uniformes, te Rome reddiderunt atque Romanis qui non ab re aperuerunt viscera tua et laverunt manus et pedes
in sanguine filiorum tuorum, nec latenti puero pepercerunt, unde vere diceris Tusculanum, immo, ut verius
fatear, Fusculanum, quia fuscum es factum et sine vellere iaces et lana. Idem etiam accidit Margarito, qui spretis
hiis cum quibus assueverat conversari, imperatorum et regum amicitias requisivit, unde cum esset ammirallius
super omnes ammirallios maris, factus est miserabilis super omnes miserabiles terre. Sic itaque ad ima ruit qui
altiora sequitur. In amicitia siquidem contrahenda observari debet ordinis paritas et familiaritas coequalis. Quid
enim stultius est quam diligere illos qui te credunt solo necessitatis aut lucri vel timoris intuitu sibi reverentiam
ostendere vel amorem? Amor quidem thesaurus est incomparabilis quem stultus absque recompensatione
frequenter expendit. Pro maxime quidem reputat cum princeps vel prelatus mittit ei brodium in quo digitos
intinxerat, vel poma repudiata, seu poculum quod temptavit. Sic enim elemosine pauperibus et ossa canibus
offeruntur. Tutius enim est cuilibet probo edere panem siguli vel fabarum, quam in mensa principis habere
vitulum saginatum et recumbere cum pudore; quia cum libertatis quadram assumit, quod amarum est convertitur
in dulcorem, et potus aque simplicis prevalet nectari quod degustare timescis dum oculos elevas ad pincernam,
cuius tibi aspectus iudex efficitur in bibendo. Minus est etiam inhonestum sacco et cilicio corpus tegere
denudatum, quam togam deferre principis consuetam; quia cum vir prudens vestibus tegitur alienis, prudentiam
suam plurimum dehonestat, quia per hoc aut se mendicum esse ostendit aut hystrionis officium gerere
comprobatur.
[39.12] Preterea nulli favorem vel gratiam valent apud prelatus et principes promereri, nisi mendaces efficiantur
pariter et dolosi, et occasionem calvam in fronte reperire noverint capillata.
[39.13] Item principatur amicitia terrena in orbe cum multitudine honerosa, quia vix est qui dicere possit vel
audeat se probatos amicos habere. Summi quidem pontifices, imperatores et reges, principes et prelati multos
habent invidos et paucos amicos, quoniam plures vel omnes eos grati a dignitatis vel lucri, velud corvi cadavera,
venerantur. Quis enim fuit maior et potentior Henrico Romanorum imperatore, quem principes et milites in
ipsius decessu ornamentis imperialibus denudarunt, corpus imperiale nudum super quoddam storium
Sarracenicum relinquentes, quod quedam peccatrix mulier et formosa proprio pallio cooperuit fortiter
ingemiscens, et inquid alta voce: O imperator, ubi est potentia tua et ubi sunt principes et milites quos gemmis et
auro faciebas incedere falleratos? Ecce dimiserunt te manibus peccatricis, quam imperiali edicto censuisti esse
infamem, et qui orbem totum tremere faciebas, nunc potestati unius relinueris mulieris. Ecce illa que dum
viveres non te audebat a longe intueri, nunc te cooperuit et sine strepitu ac tumultu custodit, et si tibi suum
abstulerit pallium, sine coopertorio remanebis.
[39.14] Ad favorem demum sententie quam promulgo accedat imperator Alexius, qui nunc in Monteferrato
captivus tenetur cum filio et uxore. Te igitur intertogo, te propensius interpello si aliquos nunc habes amicos. Set
13

