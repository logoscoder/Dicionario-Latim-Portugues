1165-1240- Boncompagnus de Signa - Epistola ad Comites palatinos
Epistola mandativa ad comites palatinos

[1] Pretiarissimis viris1 G.[uido]2 et A.[ghinolfo]3, R.[uggero]4 et M.[arcualdo]5 Dei gratia comitibus Tuscie
palatinis,6 B.[oncompagno] orator quicquid fidelitatis et dilectionis potest.
G. legi: V. B

quicquid legi: quidquid B

[2] Spiritualis ministerii sacramentum, 7 quo michi divina predestinatio comitem M. spiritualiter copulavit,
quando venerabilis pater H.8 Hostiensis et Velarensis episcopus tunc 9 apostolice sedis legatus eum crismate
sancto perunxit, me cogit vestram sincerius diligere unitatem, in qua non parcior propositum serviendi, quia
servitium, quod unius gratia confero unitati, singulis arbitror exhibere, maxime cum ad unum quoque vestrum
ferventem dilectionem habeam et reverentiam specialem.
unitati legit Lanham: imitari B
[3] Karitas ergo, que habet a Christo progressum, et perfecta dilectio, que foris est sicut mors--unde timorem
excludit--me sine vestrorum porrectione rogaminum probabiliter induxerint ad hoc opusculum|[199 r]
compondendum,10 in quo pro vestri honoris augmento De iactura et malo divisionis tractavi, desiderans ut nobis
perpetua debeat esse cautela et alii per consimiles doctrine semitas illesis valeant gressibus ambulare.
tractavi legi: tractatu B
[4] De utero superbie processit invidia venenosa, que odibiliter Lucifero persuasit, ut sedem suam ab aquilone 11
poneret et divideret cum altissimo deitantem. Unde fuit de angelica sede proiectus cum suis agminibus
angelorum. Set ipse, in speciem serpentis conversus, prothoplastum pomo fallaci toxicavit et tunc cepit in orbem
terrarum litigiose divisionis materia exoriri,12 que mortales usque in finem seculi non desinet infestare.
Lucifero legi: Luciffero B

fallaci legi: folleco B

[5] Novum igitur faceret Dominus miraculum super terram, si Phares 13 domum vestram non intravit, maxime
cum quinque14 portas habeat principales et multitudinem introducentium 15 numerosam. Phares enim habet
gladium accutissimum, quo montes et saxa recindit, imperia et regna partitur, diminuit res publicas et privatas,
religiones transfigit, honores demembrat, fecat amicitias, incidit federa, devotionem interimit filialem, spernat
coniugia, sauciat iuramenta et adversus eum non valent porte ferrea prevalere, nisi forte sit unitas clavigera, que
ipsum aliquorum hostia ingredi non permittat. Set raro fit--immo rarissime--quod unitas per Phares non patiatur
inimicabilem sectionem, quod fieri sepius inter fratres videmus.
quinque legi: V. B

publicas legi: putas B

[6] Nam, quod fuit super omne mirabile admirandum, cum soli duo fratres erant in mundo, alter eorum invidia
suadente manum dexteram 16 trunctavit. Iacob etiam, cum esset in utero matris, fratrem suum Esau non permisit
flatus et atrox primitus exaurire. 17 Filii namque ipsius Iacob fratrem suum Ioseph unaminiter conspirarunt et
ipsum occasione sompnii vendiderunt.18 Heneas quidem in odium Priami excellentissimam urbem Troiam destrui
persuasit.19 Muri namque Urbis primordium propter|[199v] ambitionem dominii fraterno sanguine maduerunt.20
invidia suadente repit. post dexteram B

atrox legi: ???os B

[7] Ceterum nemo posset antiqua fratrum odia numerare. Unde breviter quedam exempla modernorum ad
ostendendum meum propositum introducam. Alexius namque imperator Constantinopolitanus fratrem suum
imperatorem Isachium suadente uxore fecit sub fraudis et proditionis velamine bacinari. 21 Quare urbs
Constantinopolitana, que super omnes alias civitates orbis divitiis et deliciis habundabat, tante destitutioni patuit
et ruine, quod ad narrandum calamitatis et miserie genera stili deficerent poetarum.22
Isachium legi: Hysachium B

poetarum legi: portarum B

[8] Nunc autem extra visibilia et paria diligentius intueamur et desolationes, que causa divisionum 23 proveniunt,
perscrutari subtilius procuretis. Videtis enim, quod multi marchiones et comites, qui iura hereditaria diviserunt,
irremediabiliter cecidere a soliis dignitatum et precipue in partibus illis, in quibus habunt dominia civitates, nulli
remanserunt in statu pristino nisi vos et marchio Montis Ferrati.

1

