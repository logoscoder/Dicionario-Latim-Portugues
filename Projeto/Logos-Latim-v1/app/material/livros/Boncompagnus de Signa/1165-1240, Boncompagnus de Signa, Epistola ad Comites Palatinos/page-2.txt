[9] Sed ecce, vos estis et appellamini comites palatini, cuius dignitatis vocabulum a vestris predecessoribus
habuistis. Sed in domo vestra non erat, nisi unus solus, comes palatinus et modo propter unitatem et concordiam
ad vos quinque dignitas est transferata. 24 Sed, si divisionem aliquam facietis, nullius vestrum comes palatinus
poterit appellari, quia caderet significatio nominis ab effectu, maxime cum palatinus ab imperiali palatio
derivetur, ex eo quod tamquam princeps debet iuxta locum imperii residere.
quinque legi: .V. B

signifficatio B

[10] Verumque dignitas inpatiens est consortis et ex equalium conversatione oritur contemptio dignitatis, debetis
vobis cautius precavere ab hiis, qui divisionem inducere sueverunt. Introductiones autem divisionum sunt iste:
venative blanditie mulierum, versipelles amici, lingue adulantive, persuasiones vasallorum, quia magis vellet uni|
[200r] quam pluribus deserviri, ac dispares voluntates. Profecto nichil est, quod maiorem gravet inimicitiam
quam disparitas vel contrarietas voluntatum.
lingue legi: ligue B

vellent legi: vellet B

[11] Preterea, si vestram diviseritis unitatem, vester desolabitur comitatus, quoniam civitates, que velud
sanguisuge angariis et parangaris universam terram vestram supponent, vos etiam constringent plebeia servitia
exercere.25 Multi namque per Ytaliam comites appellantur, quibus est nominis umbra pudor et qui propter
divisiones et importabilia dominia civitatum ad tantam paupertatem et insufficientiam devenerunt, quod equos
habere non possunt et tamen calcaria deferunt ad velamen pudoris. Unde recte possunt comites pedane nominari,
quia comes absque comitatu et molendinum sine aqua paria esse videntur. 26
supponent: et add. B

defferunt B

[12] Nam in tantum iam excrevit talium comitum multitudo, quod triginta super uno teraso 27 apud Cremam
fuerunt inventi. Unde pro memoria debent adhuc Terasus appellari. Proprium etiam nomen comitis in paupertatis
labyrinthum demersi officiali preponitur ad pudorem, ut cum aliquis deberet 'comes Oliverius' 28 appellari, nomen
postponitur dignitatis,29 ut 'Oliverius comes' cum ludibrio nominetur. Et nomina marchionum in despectum
consimilem premittuntur cum suis.
triginta legi: .XXX. B
legi: debe't (deberet?) B

uno legi: una B (sed habet nota in margine per illegibilem correctionem)
preponitur legit Lanham: ponitur B

debent

[13] Ergo in honore sublimi et inter principes solium glorie teneatis vestrem statum per unionem et concordiam
confirmare debetis, attendentes quod Phares iam vobis evaginato gladio comminatur et vestram partiri desiderat
unitatem, quam si poterat aliquorum persuasionibus violare, totum honorem vestrum a summo usque dorsum
conscindet et particulariter vestrum dividet comitatum.30 Insuper non debeo sub silentio preterire, quod opportet
princeps esse veraces, largos pariter et constantes; veraces in promissis, largos in donis et constantes in factis.
Pro certo nulla sunt, que sublimes viros amplius dehonestent, quam apertum mendatium, detestabilis avaritia et
instabilitas actionum. Nec dico, quod sapientis non sit consilia variare|[200 v], cum expedire viderit et discedere
ab erratis. Sed notandum est, quod sunt nonnulli, qui dum cogitant avaritiam evitare, vitium prodigalitatis
incurrunt, que <...> parit usuram. Et usura de fenoris semine gravidata die noctuque parturit devorandam
substantiam debitorum.31
dorsum legi: diorsum B

instabilitas legi: stabilitas B

que: B habet spatium octarum elementarum

[14] Item sciendum, quod largitas est virtus et parcitas moderatrix, avaritia est crimen, prodigalitas corruptela.
Largus enim figuratur soli, parcus lune, avarus hydropico et prodigus desinterico. Veneratur largus,
commendatur parcus, avarus fit abhominabilis et prodigus infamatur. Est insuper memorie commendandum,
quod tres sunt languores donorum: protractio temporis, turbida facies et indiscretio donatoris.
tres legi: quatuor B
[15] Item consulo, ut in vestro dominio temperantiam habeatis, quia dominium tollerabile perversos facit esse
fideles. 'Facit esse perversos'32 nec refero, quod malefactores non sit vigor iustitie tuerius adhibendus, quia pene
levitas non exhibet diligendi et acerbitas ultionis materiam removet malignandi. Leo siquidem cathenatus
applaudit custodi et latro deprehensus coram iustitiario lacrimatur. Sed propter applausum non est leo
dimittendus nec latro debet propter lacrimarum fusionem dimitti, quia leo paratus esset ad predam et latro
conspiraret ad furtum. Preterea, licet furtum, latrocinium, rapina, proditio, falsitas, refermentum 33 sodomiticum34
non proveniant ex rerum natura, tamen sunt accidentia, que propter delectationem abusus inseparabiliter adherent
subiectis. Unde, qui talia agunt, exoculari vel mutilari non debent, sed pena capitis vel furtarum suspensione
dampnati aut in fornace ignis ardentis comburi. Illos nempe recordationis inclite pater vester Guido Guerra
comes palatinus pro tentiatus et enormes penas delevit, quos non|[201 r] poterat correctione simplici castigare.
2

