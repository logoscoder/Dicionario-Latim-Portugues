1165-1240- Boncompagnus de Signa - Quinque tabule salutationum
Quinque tabule salutationum 1

INCIPIT QUINQUE TABULE SALUTATIONUM BONCOMPAGNI.
<INCIPIT PRIMA TABULA.>
[1.1] Patrum primus, vicarius Christi et magister catholice fidei, summus pontifex generaliter salutat omnes
Christianos in hunc modum: "Celestinus1 episcopus servus servorum Dei (posito nomine recipientis) salutem et
apostolicam benedictionem." Diversificat enim nomina dignitatum in salutationibus et pariter merita
personarum.
[1.2] Imperatorem salutat hoc modo: ".C. episcopus (sicut supra) dilecto in Christo filio .P.2 Romanorum
imperatori et semper augusto salutem et apostolicam benedictionem." Eodem modo salutat imperatricem mutato
masculino in femininum.
.P.: .H. Ö
[1.3] Regem Francie hoc modo: ".C. episcopus (sicut supra) dilecto in Christo filio .P. 3 illustri Francorum regi,
viro catholico et christianitatis imitatori, salutem et apostolicam benedictionem." Eodem modo salutat
Ierosolomitanum regem et appellat eum 'Christiani nominis defensorem'.
[1.4] Imperatorem Constantinopolitanum hoc modo: ".C. episcopus (sicut supra) dilecto in Christo filio
Ysaac4salutem et apostolicam benedictionem."
[1.5] Regem Anglie hoc modo: ".C. episcopus (sicut supra) dilecto in Christo filio .R.5 illustri Anglorum regi
salutem et apostolicam benedictionem."
[1.6] Regem Scicilie appellat: 'karissimum et specialem ecclesie Romane filium, Christianissimum et
catholicum', sed remota causa, remotus est effectus. 6 Omnes alios reges salutat sicut regem Anglie mutatis
nominibus regnorum et propriis, secundum quod mutari debent, reginas eodem modo mutato masculino in
femininum.
[1.7] Patriarchas, archiepiscopos salutat hoc| modo: "Venerabili fratri Mediolanensi archiepiscopo salutem et
apostolicam benedictionem." Sic salutat omnes istos mutatis nominibus dignitatum et propriis, secundum quod
mutari debeant. Si aliquis eorum fungitur aliqua legatione, dicit| 'apostolice sedis legato' vel si fuerit eorum
aliquis alicuius provincie primas, sicut Grandensis patriaracha dicit 'totius Dalmatie atque Croatie primati'.
fratri: .H. add. Ö
[1.8] Credo, quod solummodo patriarchas, archiepiscopos et episcopos appellat 'venerabiles fratres' et omnes
homines alios, cuiuscumque sint ordinis vel conditionis, dummodo sint de Christianorum numero, nisi fuerint
interdicti aut excommunicati, appellat 'filios dilectos' vel 'karissimos', secundum quod est curie consuetudo. Et
nota, quod nullum episcopum, qui sit de septem episcopis cardinalibus, appellat 'cardinalem' in salutationibus,
sed salutat eos sicut alios episcopos.
[1.9] Sed ecce, Maguntinenses archiepiscoporum est unus de septem episcopis cardinalibus et hoc modo
salutabitur a papa: ".C. episcopus (sicut supra) venerabili fratri .A.7 Maguntino archiepiscopo et Sabinensi
episcopo salutem et apostolicam benedictionem."
[1.10] Veronensem episcopum, qui est cardinalis et non habet assignatum titulum, salutat hoc modo: ".C.
episcopus (sicut supra) venerabili fratri .A.8 Veronensi episcopo et sancte Romane ecclesie cardinali salutem et
apostolicam benedictionem."
[1.11] Iohannes Lombardum,9 qui est Viterbiensis episcopus et tituli sancti Clementis presbyter cardinalis,
salutat hoc modo: ".C. episcopus (sicut supra) venerabili fratri .I. Viterbiensi episcopo et tituli sancti Clementis
presbytero cardinali salutem et apostolicam benedictionem."
[1.12] Presbyteros cardinales ita salutat: ".C. episcopus (sicut supra) dilecto filio .M.10 tituli sanctorum .Io. et
Pauli presbytero cardinali salutem et apostolicam benedictionem." Et si fuerit in legatione, dicit 'apostolice sedis
legato'.

1

