[1.26] Ponatur, quod velit scribere Mazanuno vel filio Saladini. Non salutat eos, sed credo, quod ita posset
scribere illis: ".C. episcopus (sicut supra) .A. et .B. quondam Saladini filiis Saracenorum inclitis regibus.
Salutationis vobis alloquium non impendimus, non quod salutem et salutationem vobis cordis affectionibus non
optemus, sed quia Christum filium virginis, qui pro humani generis salute formam servi suscepit, et Christiani
nominis imitatores iugiter blasfemare ac multis iniuriis fatigare minime formidatis."
Mazumuto V Mattamutto X Massamuto Ö
[1.27] Et nota, quod papa semper premittit nomen suum, cuicumque scribat. Et quicumque sibi scribunt, semper
nomen pape premittunt, licet Gregorius et quidam alii olim aliter fecerint. Reperitur enim in decretis, quod
quidam summi pontifices premiserunt nomina imperatorum in salutatione. 26
[1.28] Est preterea notandum, quod numquam aliquis debet in salutationibus ponere nisi nomen mittentis et
recipientis cum paucissimis adiectivis ad laudem recipientis spectantibus, quia vitiosum est facere verborum
prolixitatem in salutationibus, cum in narratione plene possit dictator suam exprimere voluntatem et affectum. 27
[1.29] Nam 'salutatio' secundum Grecorum traditionem 28 non est nisi quedam titulus, qui ob| hoc in principio
epistole ponitur, ut nomen mittentis et recipientis specificetur. Ego autem istud approbo et insuper dico, quod est
quedam benevolentie captatio, que verborum paucitate debet concludi.
[1.30] Multam enim captamus benevolentiam, quando aliquem bene salutamus, etsi hoc fuerit in via vel aliqua
publica strata. Unde si aliquis in salutatione dicat "Scolasticis disciplinis deditus conditione", posset dicere
"existens Bononie, volens ire Parisius, habens paucos denarios" et sic posset facere unam compositionem
mendosam.29
[1.31] Dico ergo firmiter, quod non sunt in salutationibus aliqua verba ponenda, nisi solummodo que ad
optationem salutatis pertinere videantur vel aliquid loco salutationis est ponendum salutationis contrarium vel
prorsus silenda est salutatio, si scribat illis, quibus merito debeat denegari. 30
[1.32] Et notandum est, quod non debet in salutationibus aliquid de facto narrari, quoniam salutatio nil aliud est
quam optatio salutis.31 Quod autem Paulus Apostolus narrando salutabat, non est trahendum ad consequendum,
qui Ebreorum consuetudinem32 imitabatur et frequentius in secunda persona salutabat, quod nos hodie non
facimus, quia ecclesia Romana ipsum in hiis nullatenus imittatur.
[1.33] Preterea| salutatio et narratio sunt opposita et non habent aliquid commune in officio, nisi quod sunt unius
corporis membra, idest epistole. Nam oculis, lingua, manus, pes in corpore uno consistunt et sunt unius corporis
membra, non tamen idem officium habent.33 Actio enim in naturis membrorum certum et prefixum habet
terminum, ut officium sibi destinatum perficiat et alienum perficere non possit. Sic ergo quilibet pars epistole
locum teneat condecenter et "alterius agrum non presumat temere pertransire."34 |
EXPLICIT PRIMA TABULA.
1

Celestine III, pope (1191-1198).

2

Philipp of Suabia, claimant to the imperial throne 1197-1208, was never crowned emperor.

3

Philipp II Augustus, king of France (1179-1223).

4

Isaac II Angelos Romeon, emperor of Constantinople (1185-1195, 1203-4).

5

Richard the Lionhearted, king of England (1189-1199).

6

See below, Quinque tabule salutationum 2.3.

7

Perhaps confused with archbishop Adolf I. of Köln (1193-1205). See Quinque tabule salutationum, below 3.15
and Oliva 53.1.
8

Adelardus Cataneo (1188-after 1212); for his cardinalate, see WERNER MALECZEK Papst und
Kardinalskolleg von 1191 bis 1216 (Vienna 1985) 68, 295.
9

He was cardinal priest of S. Clemente (1189-1199), cardinal bishop of Albano (1199-1211); cf. WERNER
MALECZEK Papst und Kardinalskolleg von 1191 bis 1216 (Vienna 1985) 94 for the appellation 'Lombardus'.
10

3

Melior, cardinal priest of SS Giovanni e Paolo (1185-1197).

