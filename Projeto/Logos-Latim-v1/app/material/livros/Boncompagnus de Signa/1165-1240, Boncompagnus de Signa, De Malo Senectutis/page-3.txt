[4.8] Octaua pena est recordatio specialium amicorum cum quibus uiuere consueuerant et multipliciter congaudere et modo
uident illorum corpora incinerata17 iacere miserabiliter in sepulcris.
corpore V
[4.9] Item de pena illorum senum qui habent formosas uxores non duxi sub silentio preterire. Ipsi enim pena duplici
affliguntur et intollerabili martirio cruciantur quia, cum satagunt ludere cum ridiculosa Venere, non inuenitur spiritus qui
impellat neque calor qui dissoluat neque humor qui decurrat.
callor Fac
[5.] DE VXORIBVS SENVM. Uxores eorum nauseant et fastidiunt quando illas amplexari attentant eisque prehere satagunt
oscula saliuosa. Item die noctuque timescunt ne in hortis eorum plantetur cucurbita hortulana, et licet res non perducatur in
actum, nichilominus tamen fama circumquaque laborat. Item si filios habuerint, non ascribitur eis generatio set probitatibus
uicinorum.
rubr. V: om. F
uxores] item praem. F
in hortis] in ortis F, tempore mortis V
tamen om. V
[6.] Demum senectus alia est abhominabilis, alia derisibilis. Abhominabilis est quando senes contempnuntur ab uxoribus,
uilipenduntur a filiis et relinquuntur penitus ab amicis, quia nemo est qui cum eis loqui uelit uel conuersari dignetur.
Derisibilis est quando senes dicto uel facto incipiunt stultiçare, unde cadunt in fabulam populorum. Inter genera siquidem
penarum, computari possunt contumelie atque improperia que senibus a iunioribus et ab aliis inferuntur.
est om. V
derisibilis F: risibilis V
contumelia V
iunioribus F: minoribus V
[7.] Item notandum est quod quidam sunt ualde senes, set non apparet in eis manifesta senectus. Nam et alii sunt qui propter
superhabundantiam flegmatis rerumque necessariarum defectum aut propter diuturnos labores, paupertatem et infirmitatem,
ualde senes esse uidentur et nondum ad annum quinquagesimum peruenerunt. Discites autem, quibus omnia respondent ad
uotum et renouare possunt frequentius indumenta, non sine causa reiuuenari uidentur, quoniam licet habitus non immutet
naturam, exornat tamen exterius absque corruptione subiectum.
fleugmatis V
labores F: dolores V
uotum F: nutum V
exhornat F
tamen V: tantum F
[8.] DE SENIBVS VENETIARVM ET CONSTRVCTIONE CIVITATIS QVE REGNVM MERITO NVNCVPATVR. In
ciuitate siquidem Venetiarum senes ex aeris temperantia et moderata dieta uirescunt et medio colore colorati refulgent. Si
uero queratur quomodo ciuitas Venetiarum sit constructa, responderi potest quod pauimentum eius est mare, celum est tectum
et paries decursus aquarum. Vnde tollit facultatem sermonis materia singularis ex eo quod in orbe terrarum simile regnum
non potest nec poterit inueniri.
rubr. V: om. F
senes V: senex F
[9.] DE ILLIS QUI PALLIANT SENECTVTEM. De illis qui palliant senectutem nunc autem exclamare libet. O uesania
horribilis, o temeritas abhorrenda! Quidam enim uane glorie cupidi palliare senectutem laborant et contra illam nituntur
sophisticam inducere iuuentutem, quando capillos et barbam rubificare satagunt cum alchanna. Alii uero atramentaria
confectione utuntur qua capillos et barbam perungunt, ut albi capilli et pilli nigrescant.
rubr. V: om. F
et contra F: om. V
barbam F: barbas V
alchanna V: alchenna F
[10.] DE MVLIERIBVS ANNOSIS. Mulieres annose etiam cum unguentis et emplastris exornant facies, ut cuticula inferior
appareat nitida et polite. Moliuntur etiam planificare sulcos faciei, quos ruga senilis arauit. Et aliquot sunt muliercule que
mulierum defunctarum triças accipiunt et portant eas super uertices depilatos. Consimiles namque uiri et mulieres fatuos
alchimicos imitantur, qui contra naturam uocis et rei species metallorum transmutare laborant credentes de plumbo facere
aurum et de stagno uel ere argentum.
rubr. V: om. F
etiam annose tr. V
emplastris] emplaustis F, cum emplastris V
exornant] excoriant F
senilis arauit F: semel artauit V
tricas F
[11.] DE ILLIS QVI LABORANT DECVRTARE VEL AVGMENTARE NVMERVM SVORVM ANNORVM QVIBUS
VIXERVNT. Quidam sexagenarii et septuagenarii se quinquagenarios esse fatentur, ut iuniores esse credantur. Profecto de
huiusmodi annorum numero frequenter oritur amicabilis contentio inter amicos. Quidam uero in senio constituti postquam ad
annum centesimum perueniunt, asserunt se .cxl. uel .cl. annos habere, ut omnes de tam longeua etate mirentur. Dicunt enim
quidam se uidisse scutiferos imperatoris Karoli et Rolandi, 18 edificationes et destructiones multarum urbium, prelia et gesta
multorum ab etatis nostre memoria ualde remota, in quibus frequenter excedunt terminos ueritatis. Item uidi Ierosolimis iuxta
porticum Salomonis19 quendam hominem ualde senem, qui firmiter asserebat se fuisse cum Pontio Pilato quando Christus
crucifixus fuerat a Iudeis.
multos F: amicos V
postquam F: posteaquam (sive preterquam?) V
hedificationes F
prelia V: om. F
Yerosolimis V
[12.] Item senes qui renuntiant dignitati non possunt uiuere sine pena, quia male a successoribus pertractantur. Item illi qui ad
religionem transeunt plurima incommoda patiuntur. Senes uero qui propter infirmitatem et inopiam se ad domos hospitales
faciunt deportari ad miserism ultimam deueniunt propter cibaria repudiate, uina mucida, fetida lectisternia et gemitus
infirmorum. Item si creditur quod pecuniam habeant, datur eis aliquid mortiferum, ut citius in carnarium demergantur.
a successoribus] assucessoribus Fac
incomoda F
se V: set F
etisternia V
peccuniam F
[13.] Denique uolens huic libro et labori 'faciendi plures libros' perpetuum finem imponere, 20 dico et assero pro constanti
quod omnes qui sunt in senio constituti possunt miseri appellari. Pro certo satis est miser et miserabilis, cuius mors iugiter
expectatur et uita est omnibus tediosa. Vnde sepe mortem inuocat et mori non uellet, quia nemo est ita feruens ad obitum
postulandum qui mortis iacula non pauescat. Nimirum beatus Martinus dum esset in ultimo uite articulo constitutus, uiuendi
spatium sub quadam condicione a Domino postulauit nec meruit exaudiri. 21 Verumtamen legitur quod quindecim anni uite
fuerunt additi Ezechie. 22 Set non est datum `uiris sanguinum et dolosis dimidiare dies' termini constituti. 23 Et est notandum
quod omnis homo qui tribus has penis affligitur, uidelicet senio, inopia et incurabili egritudine, potest dici miserrimus
miserorum. Nec est aliud faciendum, nisi quod preparetur sarculus, fodiatur terra et ponatur corpusculum in sepulcro.
denique V: demum F
condicione F: condictione V

3

