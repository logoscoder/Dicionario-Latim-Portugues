vestes imperiales, que auro et lapidibus pretiosis erant undique interserte. Dedit sibi equos, papilionem,
aureumque vexillum, et quicquid ad apparatum militia pertinebat. Sicque gloria multiplici decoratus in Italiam
remeavit.
[27] Post aliquot autem annos magnificus et inclitus Conradus, marchio Montisferrati, qui, regno Ierosolimitano
devicto, Tirum ab obsidione Saladini nationisque barbarice liberavit, cum prefato cancellario commisit prelium
iuxta Camerinum, in quo eum super quadam rupe prope arcem, que dicitur Pioragum, cepit, ipsumque non
modico tempore detinuit catenis ferreis religatum. Exivit demum de carcere, et dum consuetam duceret vitam,
mors eum Tusculani conclusit, et tunc illum penituit de commissis, cum non potuit amplius lascivire.
[28] Obsessa fuit anchonitana civitas anno dominice .MCLXX. secundo. Elapsis postmodum aliquot annorum
curriculis, post mortem videlicet imperatoris Henrici, qui regnum Sicilie obtinuit, convenerunt Auximani cum
Firmanis et Fanenses cum Esinatibus, molientes anchonitanos cives, propter invidiam, guerris continuis
lacessire. Invidia enim est aliene felicitatis aculeus, qui sola invidentium precordialia pungit. Et licet tante
multitudine viriliter resisterent, plenariam tamen per alicuius vel aliquorum industriam non poterant victoriam
adipisci. Unde, comunicato consilio, Ugolinum Gosie, nobilem bononiensem civem, in dominum elegerunt; in
quem nature dotes universe confluxerant, quoniam forma corporis et morum nobilitate multimode prepollebat.
Erat enim iustitie atque imperatoris miles, pro quibus obtinebat insignia dupplicis honoria. In eo siquidem
imperatoria maiestas armabatur legibus armisque decorabatur, quod raro in iuris peritis accidere consuevit. Et
licet ex ipsius nobili prosapia multi commendabiles extiterint, eius tamen avus Martinus Gosia non est sub
silentio relinquendus qui dictus est copia legum, cuius oppinio erat libertatem non posse ab aliquo exhiberi, sed
detegi a quodam velamine servitutis; unde precipuus libertatis patronus potuit nuncupari. Ab ipso quidem
Wilglielmus, pater istius, traxit originem, qui propter legum scientiam et alia nature dona inter iuris peritos velud
speculum renitebat, et in aula imperiali pre cunctis Italie civibus honorari promeruit, et ab imperatore Federico
specialis dilectionis privilegio communiri. Miserunt namque cives Anchonitani legatos Bononiam, qui prefatum
Ugolinum Anchonam ducere properarent. Cum autem quod eis iniunctum fuerat prosequi studerent, Bononienses
et omnes Romanielos inter Faventiam et Forlivium in exercitu repererunt, ubi etim, facta celebri contione,
sollempniter petivere. Qui dum a potestate Bononiensium et ab universitate militum ac totius populi, ut
dominium reciperet, cogeretur, in ipsa contione commendabiliter peroravit, probando rethoricis argumentis quod
alicuius civitatis offitium vel dominium recipere non debebat. Cuius orationem tunc, ipso referente, audivi; unde
illam huic operi conscribere procuravi. Orationis vero tenor hic fuit:
[29] "Licet de generali consuetudine procedere videatur, quod in sue orationis principio quilibet ab auditoribus
audientiam querant, michi tamen videtur posse absque dicentium preiuditio taceri, quoniam expresse videtur
audientiam postulare qui se preparat ad dicendum, et expressius, cum dicere incipit quod peroptat. Verum quia
non est facile consuetudini refragari, audiri, sicut moris est, postulo, et intelligi propensius concupisco, quoniam
qui lauditur et non intelligitur, domum hedificat super arenam, et albedinem in Ethiope contemplatur. Audiri
tamen deposco attentius, quia non sepe consuevi surgere in contionibus locuturus. Tirones enim, quamquam sint
animosi plurimum, premum et secundum congressum prelii verentur, et qui navigare incipiunt, undas minimas
pertimescunt. Vos igitur supplici prece deposco, ut audire velitis et intelligere que vestre magnitudini a parvitate
mea breviter proponentur. Scitis equidem, quod meorum antecessorum fama ubique terrarum, propter scientic
magnitudinem, celebris extitit et festiva. Remansi tandem sicut rivulus a fontibus progrediens, ob quam causam
de propriis et alienis multa michi negotia superincumbunt. Preterea suscepi nuper militie cingulum, unde
provectioribus adhuc subesse debeo et non civitati alicui potestari. Nam in illo qui preficitur debet esse perfecta
etas, morum honestas et sapientia comprobata; sed iuvenilis conditio flexibilis est non modicum et procliva, nec
inest ei tanta gravitas quod excedentium levitatem reprimere queat. Est et alia necessaria ratio, que me ab hoc
proposito retrahit; nec potest aliquis rationabiliter contravenire. Militavi siquidem sub senatoribus sapientie, iuris
videlicet peritis, addiscendo iura civilia ut patrum vestigia imitarer; et nondum elapso unius anni spatio,
promerui de ipsorum beneplacito et assensu in cathedra residere, ac illorum consortio aggregari, qui sunt
candelabra lucentia, et quorum scientia mundus regitur et illustratur; unde non decet me studium relinquere
inchoatum; videtur enim quodlibet principium esse frivolum et ineptum, nisi per incipientis ministerium finem
congruum sortiatur. Ceterum firmiter scio et toti est Italie manifestum quod anchonitana civitas potens est
plurimum et famosa, et ipsius vires tam in mari quam terra latius protenduntur. Sed si urbis dominium hoc
tempore michi daretur, absque sociorum licentia, quos iura doceo, quibus iure teneor, presum et subsum, recipere
non auderem. Bononiam igitur, auxiliante Domino, revertar, ipsorumque voluntati amicabiliter parebo, et
procedam in hiis et aliis, prout michi consulere dignabuntur."
[30] Finita siquidem oratione, vulgus clamavit altius: "fiat, fiat", et quod dictum fuerat commendabat. Ille vero
postmodum Bononiam rediit: sicque impetrata licentia sotiorum venit Anchonam, ubi vires animi atque corporis
exercuit, sicut res eo tempore postulabat. Nam in principio sui adventus Firmanos a Sancto Elpidio cum paucis
10

