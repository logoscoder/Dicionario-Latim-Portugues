supradicta. Cuius igitur facundia sufficeret tanti viri laudes referre, qui virtutem divities preter generalem
consuetudinem anteposuit, et se ipsum ac suos, quasi pro alienigenis et personis incognitis, diverses periculis et
morti exponere minime dubitavit? Unde potest dici quod fuerit militum Lombardie speculum, patrie decus, et
virtutem animi exercere volentibus memoria sempiterna.
[12] Preterea qui remanseratit in civitate fame inenaffabili affligebantur, quia panis ex toto defecerat et aliqua
genera leguminum non poterant inveniri. Interficiebant equos, iumenta et asinos, et immundas carnes
comedebant, quoniam fames est cibi cuiuslibet introductiva. Nam et tanta fuit talium carnium caritudo, quod in
capite unius asini tres aurei solvebantur. Non dimittebantur intestine, nec aliquid preter ossa relinquebatur ad
edendum. Deficientibus tandem his, acceperunt coria bovum, et ea post mollificationem diuturno labore
coquebant. Post decoctionem vero, quidam cum piperata vini vel aceti, quidam assata in oleo, quidam etiam
simpliciter comedebant. Nam, quod ab initio et ante secula non fuerat auditum, quidam eorum canes, musipulas
et mures eo tempore comederunt. Alii vero salem contritum et bene mundificatum in frixorio cum oleo
bulliebant, et potando vinum refocillabant ex eo animas intollerabi fame oppressas. Multi etiam accipiebant
urticulas marinas, que sub aqua lapidibus adherent, et frixas in oleo comedebant. Ipse quidem urticule plurimum
rubent, et non sunt erbe neque pisces, set est quedam specialis materia rei, que, dum cruda est, continet venenum;
unde, plusquam tapsia, carnes tumefacit humanas. Verum, quia huiusmodi victualia non erant bonorum
humorum generativa, idcirco pallebant facies universorum, et vix se poterant de loco movere, nisi cum
properabant ad bella. Erant enim plurimi taliter fame oppressi, quod vix usque ad introitum belli scutum
portabant, et tamen ita persistebant bellando, quod etiam obsessores omnimode mirabantur. Parvuli petiebant
panem, et licet esset qui frangeret eis, non reperiebatur aliquid ad frangendum. Lacrimabantur matres infantium,
quia defecerat sanguis secundo calore decoctus, lac videlicet quo lactentes pueri nutriuntar; unde cum infans lac
sugere conabatur, magmillam quasi aridam reperiebat, pro quo in lacrimas prorumpebat diuturnas, quia non
poterat percipere nutrimentum. Profecto cum quedam lactarent pueros, moriebantur, et defunctis matribus
magmillis iterum pueri adherebant, sicque reperiebantur mortui iuxta cadavera matrum.
[13] Nam cum quedam nobilis mulier lactentem deferret in brachiis puerum, quemdam, iuxta portam civitatis,
reperit balistam, qui pre fame nimia consternatus iacebat, nec poterat trahere cordam. Illa vero ipsum continuo
vocavit, interrogando cur sic consternatus faceret. Ipse autem respondit, se fame penitus esse consumptum. Ista
quippe dixit: "Iam·quindecim dierum spatium eat elapsum, quod non comedi nisi coria cocta: unde lac pro
puero vix possum habere. Verumtamen, si vis, ore summitatem apprehendas magmille, et si aliquid attrahere
potes, animam refocilla." Cum autem elevasset oculos, et vidisset quod esset nobilis domino, non cum parvo
pudore surrexit, et apprehendens baleam, quattuor de obsessoribus in mora modici temporis interfecit. Sic enim
maritate, virgines·et vidue bellatores assidue ortabantur, ut virilem viderentur animum habere. Verumtamen in
tantum iam excreverat fames, quod nichil fere inveniebatur ad comedendum. Unde plurimi pactum facere
conabantur; de nuntiis equidem securitatem habere non poterant, et quid facere de exercita possent, penitus
ignorabant. Eadem siquidem hora domine civitatis in contioniem venerunt, offerendo se ipsas et dicendo:
"Numquid asinorum cames·sunt saporosiores nostris ad edendum? Comedite igitur nos vel proicite in mare,
quia minus malum credimus esse mori, quam in illorum pervenire potestatem, qui furorem pro lege habent, et
quibus presunt, nolunt vel nesciunt indulgere." O admiranda constantia mulierum, et inaudita promissio ab
antiquis! Nam, cum sit rara virtus, et avis rara in terra, pollicitum ammirabile, omnique ammiratione dignum,
repertum est in fragile et mobili sexu. Filie Ierusalem, cum obsideretur civitas a Tito et Vespasiano, coxerunt
filios suos, et partem commederunt, partemque servaverunt. Iste autem e contrario sponte se obtulerunt ad
edendum, cupientes viros et civitatem morte propria liberare. Profecto a veridicis intellexi relatoribus, quod, cum
quedam mulier vidua duos haberet filios et videret eos acriter bellari, conspiravit eo quod ea die nichil
comederant neque habere poterat quid eis conferret. Tunc domum est absque dilatione reversa, et latenter fecit
sibi venam sinistri brachii cum flebotomo aperiri, et abstractum sanguinem coxit cum speciebus, sicque contulit
filiis ad edendum. Fuerunt igitur mulieres Anchonitane imitatrices matris Iohannis Ircini, de qua legitur in Veteri
Testamento. Illa quippe, dum captive teneretur cum duobus filiis suis a Tolomeo, qui maritum eius Simonem et
duos filios sub proditione interfecerat, iussit filio suo Iohanni, qui Tolomeum ipsum obsidebat, ut eam et fratres
interficeret cum machine, ne illius scelus relinqueretur inultum. Illam namque ac filios eius Tolomeus super
menia posuerat, ut Iohannes Yrcanus murum non frangeret civitatis.
[14] Ad hec surrexit imperatoris Constantinopolitani legatus, qui Constantias vocabatur; cuius causa dicebatur
esse civitas obsessa. Imperabat enim tunc in urbe Constantinopolitan serenissimus Hemanuel, qui miserat istum
in Italiam, ut compararet quasdam civitates et bona civium, et eisdem postmodum suo nomine omnia redderet in
feudum. Hic siquidem plurimum timebat ne illum Anchonitani traderent in manibus cancellarii, quoniam pro
ipso venerat, et aliud a civibus non querebat; quod facere penitus renuerunt. Unde commendanda, immo
plurimum extollenda est Anchonitanorum liberalitas, et maxime cum in necessitatibus nemo consueverit existere
6

