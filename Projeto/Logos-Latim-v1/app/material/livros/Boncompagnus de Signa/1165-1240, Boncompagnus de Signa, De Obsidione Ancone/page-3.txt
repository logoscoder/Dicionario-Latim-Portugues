est provincia, sed domina provinciarum. Quid plura? omnes, quotquot erant a confinio Apulie usque Ariminum,
ad prefatam venere obsidionem. Fuerunt enim ibi plures Tusci et Romanioli, et alii quorum difficile est facere
mentionem. Precesserat quippe temporis caritudo, et in civitate pauca victualia erant; sed sperabant cives in
proximo recolligere segetes et comparare ab aliis, quoniamÂ·civitates que sunt in portibus constitute vix possunt
de labore proprio frumentum et anonam habere ad sufficientiam, cum plures constet esse in illis nautas et
mercatores. Porro multi Anchonitani aberant, qui causa negotiandi erant in Alexandria, in urbe
Constantinopolitana et Romania. Fiebat prehum tam in mari quam in terra continue, nec poterant cives aliqua
hora quiescere, quoniam obsessores erant plurimi et successive ad bella iugiter veniebant; sed bellatores
intrinsecus oportebat assidue bellari, nec poterant aliunde suffragium habere. Verumtamen fatigati recentibus
taliter satisfaciebant in preliis, quod semper ad castra ve lamentabile reportabant.
[4] Sed iuxta principium obsidionis quendam congregaverant exercitum Anchonitani, quem cancellarius in
campestri bello devicit, in quo capti fuerunt plurimi et interfecti, unde civitatem perdere crediderunt. Post
ammissionem vero prelii vix per octo dies habuerunt victualia sufficienter, et tantum incepit crescere fames,
quod pro uno bisantio tantum panis non poterat inveniri, quod uni sufficeret ad edendum. Dabatur in quinque
granis fabarum denarius, et pugnus farris vel ordei non poterat pro duodecim haberi. Requirebantur ova ut
emplaustra fierent pro vulneratis, neque tunc temporis potuere in tota civitate duodecim inveniri. Primo tamen, ut
dicitur, novem in ova uno denarii dabantur, et viginti soldi in modica gallina. Verumtamen eo tempore ita
defecerant pulli, carnes porcine atque bovine, quod non reperiebantur infra civitatem venales. Cepit igitur ibi
esse pestilentia famis; quia tunc proprie dicitur esse fames, cum offertur pretium, nec inveniri potest qui habeat
ad vendendum. Intellexit hec autem cancellarius a quibusdam: unde, convocato exercitu, prelium indixit,
referens quod cives ita erant pre fame nimia exinaniti, quod vix poterant arma deferre. Iubet ergo pulsari tubas,
tangi timpana, dividi exercitum per acies; sicque cum omnibus iuxta menia civitatis accessit, fortiter clamitando.
Cives autem hec videntes, pulsatis campanis, cum clamore maximo civitatem exiverunt, incipientes cum eis
acriter bellari; et licet essent famelici et multa inedia oppressi, tam fortiter pugnabant ac si essent cibis
delicatissimis recreati. In prelio siquidem ita erant universe permixti, quod se ad invicem cognoscere nequibant,
et vix poterat unus alium videre pre multitudine pulveris qui aerem inficiebat. Aures autem omnium, propter
clangorem tubarum, equorum strepitum et bellantium voces, ita erant obtuse, quod nullus poterat discrete
intelligere que dicebantur. Cum autem sic prelium continue duraret, pars exercitus cancellarii accessit ad
Venetos, intravitque cum eis galeas; unde tunc Veneti adeo appropinquarunt, ut etiam domos quorumdam civium
intrarent. Consules autem anchonitana, hec audientes, illos tantummodo transmiserunt ad mare, qui domos iuxta
portum magis habebant propinquas. Eodem quippe die tantam contulit Deus Anchonitanis victoriam, quod illi,
qui ad mare iverunt, Venetos fugarunt, galeas quas prius ammiserant potentissime recuperando; et ipsi qui
remanserant exercitum cancellarii usque ad machines repulerunt, unde tunc quidam vegeticulum resina et pice
plenum ante struem lignorum proiecit, set nullus audebat apponere ignem, quia locus in medio bellantium
consistebat. Eadem autem hora venit quedam femina vidua, nomine Stamira, et apprehendens ambabus manibus
mannariam divisit propere ipsum vegeticulum, currensque postea faculam accendit et eam tamdiu, videntibus
universis, tenuit inter hedificiorum ligna, donec focus vires potuit proprias exercere, sicque combuste sunt
machine ac pedrerie per audaciam viraginis, quam prelii crudelitas et pugnantium furor terrere minime
potuerunt. Fuerunt enim ibi ex utraque parte mortui plurimi et vulnerati; set obsessores dampnum et dedecus
reportarunt. Profuit autem non modicum Anchonitanis prelium illud, quia multas carnes equorum, qui fuerant
interfecti, reduxere in civitatem, nec dimittebant etiam intestina. Finito quidem prelio, stetit cancellarius cum
exercitu aliquantulum remotior solito, nec permittebat fieri prelium, credens civitatem per famem et inopiam
expugnare.
[5] Preterea hoc memorabile factum non est sub silentio relinquendum. Presbiter namque Johannes,
anchonitanus canonicus, dum quadam die sederet iuxta mare, cogitavit in animo si aliquid ad civitatis honorem
et inimicorum incommodum facere posset. Erat enim vir nervosus, fortis et audax. Accessit equidem ad portum,
et sublata camisia in solis femoralibus remansit. Tum siquidem tam cives quam Veneti ceperunt plurimum
ammirari, quia non erat tempus balneandi, et presertim cum esset ventus validus in portu. Intravit siquidem
repente mare, veniensque natando cum quadam bipenne in manu, cepit abscindere maximum canapum, qui ex
una parte ligatus erat in prora navis Romani Marani, et ex altera in anchora quam naute miserant in portu. Illi
autem qui erant in navi, respicientes quid presbiter faciebat. ceperunt eum sagittare cum arcubus et balistis, et alii
contra eum clamabant, immensos lapides proiciendo. Ille vero ad mergonis modum, qui restrictis alis profunda
pelagi petit, se propere submergebat in aquam, et sicut delfinus postea comparebat; sicque successivis ictibus
ipsum abscidit, unde singule sartie defecerunt; et posuit nautas omnes in periculo mortis, quia ventus erat adeo
fortis, quod plurimos in terra ledebat. Presbiter autem reversus est ad civitatem natando, et illos plurimum
deridebat. Vacillavit quidem tamdiu navis in portu, quousque ventus quievit; et nisi portus esset adeo securus,
navis procul dubio deperisset. Naute verumtamen pre timore multa utilia proiecerunt in mare. Videntes quidem
3

