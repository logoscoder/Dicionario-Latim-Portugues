propositionis et candelabrum aureum reduxerunt ad Urbem; unde postmodum factus est arcus triumphalis iuxta
Cartularium, in quo universa, que predixi, sunt in marmore sculpta. Alius vero arcus, longe pretiosor illo, est
quasi collateralis Coliseo, in quo sculpturis mirificis Cartaginiensia prelia continentur. Sed plures triumphales
arcus sunt Rome vetustate consumpti, in quibus fuerunt sculpte principales victorie Romanorum. Adrianus
quidem imperator in signum perpetue memorie mirabiliter sculpti fecit Troianam istoriam in quadam colunna,
que adhuc Rome consistit erecta. Nam Romani per sculpturas, et Greci per imagines rerum excelsarum posteros
esse memores voluerunt. Sed commendabilius per libros, quam sculpturis vel imaginibus, preterita conservantur.
Ab ipso quippe mundi principio res geste fuere a pluribus redacte in scriptis, ne antiquorum memoria deperiret.
Porro Septuaginta interpretes, Josephus et Ieronimus omnium genealogiam ab Adam usque ad adventum
Altissimi translatarunt, Pharaonis et Israelitici populi facta studiosius conscribentes. Verum quia superfluum
essset exempla omnia ponere, que memorie occurrunt, credendum est ut quilibet in suo genere atque professione
per ea que scripta sunt debeat alium in rebus commendabilibus imitari, contraria penitus respuendo, quoniam
aliorum vita nobis esse debet preambula et magistra. Igitur si cives aliqui a regibus vel principibus obsideantur,
sint illis Anconitani exemplum, quorum causa hunc librum composui, in quo breviter continetur qualiter fuerunt
a cancellario et Venetis obsessi, suaque probitate atque perseverantia postmodum ab obsidione liberati. Non
enim huic operi aliquod apocrifum interserui, non intermiscui fabulas neque abusiones poeticas, velud plures in
suis tractatibus faciunt, ut auditores commoveant ad risum, se omnia conscripsi prout ab illis audivi, qui rebus
gestis et negotiis interfuerunt. Verumtamen dignum duxi aliqua predicere de situ et circumstantiis Anchonitane
civitate, et a quibus fuerit hedificata.
[2] Cum ego Boncompagnus transirem per Marchiam, civitatem intravi Anchonam, et ascendens in locum in quo
sedes residet episcopalis, respexi menia, muros et antemuralia et universas circumstantias, quibus civitas
decoratur et multimode pollet. Mare quidem ipsam a duobus lateribus regirat, et in occidentali plaga portus est
ita naturaliter ordinatus, quod vix posset ab aliquo credi, nisi precederet visio corporalis. Ad ipsum quidem naute
cum summa fiducia recurrunt, nec timent post introitum incurrere periculum, quoniam ibi non possunt propter
montium obstaculum unde invalescere tempeatuose. Verum postquam Attila, flagellum Dei, destruxit muros,
quibus Traianus imperator portum ipsum fecerat undique communiri et opere munifico exornari, solus ventus,
qui vulgo dicitur focarese, naves quandoque dampnificat, nisi fuerint studiosius anchorate. Porro cum olim
Ravenna inter civitates Italie floreret, versum est ubique in generale proverbium, quod ei portum consimilem
habuisset, Rome potuisset in plurimis equiperari. Primi autem Anchone constructores dicuntur fuisse imperatores
urbis Rome, qui propter malitiam et immanitatem Sclavonum viros potentissimos ibi posuere, qui gentem
sclavonicam subigerent imperio Romano. Nam et aliqua pars Sclavonie potest in multa serenitate aeris ex eodem
loco videri. Est enim civitas modica set populosa, et natura loci undique premunita. Ad hec autem subsequenter
est de obsidione dicendum.
[3] Imperante Frederico Romanorum imperatore, qui postea non longe ab Antiochia in flumine Saliph,
interveniente divino iudicio, decessit, cancellarius solo nomine Christianus et Maguntine sedis archiepiscopus
Italiam cum imperatoris exercitu intravit, plura oppida, burgos et villas in quibusdam partibus devastando:
vivebat enim sicut milvus ex raptu, et tanquam corvus morticinum, sic bona quorumlibet requirebat. Cum autem
videret quod Anchonitani Grecum imperium nimium diligebant, et plenum non poterat in Marchia dominium
habere, si civitatis Anchonitane non frangeret vires, composuit cum Venetis, qui semper quodam speciali odio
Anchonam oderunt, ut in exitu mensis madii, quando cibaria rarescunt, cum navibus et galeis portum intrarent
Anchonitanum, civitatem a lateribus maris viriliter obsidendo, et ipse cum imperii exercitu et circumpositis
civitatibus ad eundem terminum veniret, promittens illis destruere civitatem, et bona civium cum eisdem per
medium partiri. Ad eundem siquidem terminum Veneti, et in validu manu portum intrantes locaverunt naves et
galeas taliter ad obsidionem, quod nullus de civitate audebat ingredi mare, quoniam illis non poterant pre
multitudine resistere Anchonitani. Nam Venetie regnum aquosum dicitur esse, unde illius civitatis dux aurum
circulum in vertice defert, et propter aquarum dignitatem quedam regalia insignia obtinere videtur. Posuerunt
namque in medio portus navem olim Romani Marani, que pre sua magnitudine a plurimis totu mundus
yperbolice dicebatur; quoniam, ut ferebatur, numquam ea maior fuit alicubi visa. Erat enim quasi castellum sub
cuius umbra et patrocinio universe naves et galee consistere videbantur. Super ipsam quidem posuerunt
machines et balistas ac diversa genera bellatorum, quibus ex ea parte maximum ferebatur civitati cotidie
detrimentum. Cancellarius autem suum exercitum iuxta civitatem locavit, devastando undique arbores, vineas,
oliveta, et univerea que videbantur ad usum civium pertinere. Venerunt ad obsidionem Auximani, qui semper
Anchonitanorum calcaneo insidiantur, cum pluribus Marchianis; et sic membra capud abscindere conabantur.
Contingit enim multotiens ut multi facere anelent quod eos postmodum trahit in exitium et servitutem, sicut
fecerunt Lonbardi ad tempus, qui Mediolanum ob invidiam destruxerunt; unde ante illius rehedificationem sub
quodam servitutis vinculo tenebantur. Nam oppinio me in hanc trahit sententiam, ut non credam Italiam posse
fieri tributariam alicui, nisi ex Italicorum malitia prodederet ac livore; in legibus enim habetur, quod Italia non
2

