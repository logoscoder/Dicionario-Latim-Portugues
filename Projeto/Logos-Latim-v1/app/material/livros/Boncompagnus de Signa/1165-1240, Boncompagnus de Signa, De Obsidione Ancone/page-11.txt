militibus removit, et Auximani emuli Anchonitanorum per ipsius industriam plurima incommoda sustinuere,
quoniam castrum quod dicebatur Podium ammiserunt, in quo captus est nobilis Paulus de Lamarina, eiusdem
castri dominus et possessor. Et cum postea congregassent exercitum, de campo fugere, sicque dupplicis pudoris
infamia sunt respersi. Quod Firmani firmiter sciunt, quia cum eos prefatus Ugolinus Gosie iterum a Sancto
Elpidio paucorum militum suffragio fugavit, iuxta ipsorum civitatem poni fecit anchonitanum vexillum; ubi
paulo post prelium fuit inceptum; in quo ita viriliter pugnavit, quod omnes et singuli mirabantur. Gessit enim
taliter ductoris et bellantis officium. quod paucitas multitudinem superavit, sicque Anchonam rediit, gloria
triumphali refulgens.
[31] Eius denique laudibus valerem diutius remorari; set placeat universis competens brevitas que dulciter
auribus consonat, et suscipiat Anchona favorabile munus, quod sibi a Boncompagno amicabiliter exhibetur, cui
Florentia contulit initium et Bononia celebre incrementum.

11

