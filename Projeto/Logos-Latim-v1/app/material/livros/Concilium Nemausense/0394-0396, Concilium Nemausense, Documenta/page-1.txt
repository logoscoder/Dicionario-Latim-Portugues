0394-0396- Concilium Nemausense - Documenta
Concilia Galliae 394-506 - Concilium Nemausense a. 394 uel 396
Episcopis per gallias et septem prouincias salutem.
Cum ad nemausensem ecclesiam, ad tollenda ecclesiarum scandala discessionem que sedandam, pacis stodio
uenissemus, multa utilitati congrua secundum regulam disciplinae placuit prouideri.
In primis, quia multi, de ultimis orientis partibus uenientis, presbyteros et diaconos se esse confingunt,
ignotarum suscriptione apostholia ignorantibus ingerentes, quidam spem infidelium sumptum stepem que
captantur, sanctorum communioni speciae simulatae religionis inpraemunt: placuit nobis, si qui fuerint eiusmodi,
si tamen communes ecclesiae causa non fuerit, ad ministerium altarii non admittantur.
Illud aetiam a quibusdam suggestum est ut, contra apostholicam disciplinam, incognito usque in hoc tempus, in
ministerium faeminae, nescio quo loco, leuiticum uideantur adsumptae; quod quidem, quia indicens est, non
admittit ecclesiastica disciplina, et contra rationem facta talis ordinatio distruatur: prouidendum ne quis sibi hoc
ultra praesumat.
Illud aetiam repetiri secundum canonem placuit, ut nullus episcopus siue clericum siue laicum, a suo episcopo
iudicatum, in communionem admittat inlicitam.
Neque sibi alter episcopus de clerico alterius, inconsulto episcopo cuius minister est, iudicium uindecit.
Additum aetiam est ut, quia multi, sub specie peregrinationis, de ecclesiarum conlatione luxoriant, uictura non
omnibus detur, unusquisque uoluntarium habeat, non indictum, de hac praestatione iudicium.
Ministrorum autem quicumque peregrina quibuscumque necessitatibus petunt, ab episcopis tantum apostolia
suscribantur.
Addi aetiam placuit ut, quia frequenter ecclesiis de libertorum tuitione inferuntur iniuriae, siue qui a uiuentibus
manumittuntur, siue quibus libertas ultima testatione conscribetur; placuit synodo ut si fidilis persona contra
fidem et contra defunctorum uoluntate uenire temptauerit, communicantes, qui contra ecclesia ueniunt, extra
ecclesiam fiant; cathechuminis uero, nisi inreligiositate pietatem mutauerint, gratia considerata secundum deum
per inspectionem tradatur.
Ego aprunculus subscripsi.
Ego vrsus subscripsi.
Ego geniales pro me et pro fratre syagrio subscripsi.
Ego alitius pro me et pro fratre apro subscripsi.
Ego felix subscripsi.
Ego solinus subscripsi.
Ego eusebius subscripsi.
Ego aratus subscripsi.
1

