Nuntio apud nos olim discurente vulgatum est, quod in Galliarum partibus sacri ordines per
symoniacam heresim conferantur, et vehementi tedio meroris afficimur, si in ecclesiasticis
officiis quemquam habet locum peccunia et sit seculare, quod sacrum est. Quicumque ergo
hoc pretii studet datione percipere, dum non officium, sed nomen attendit , sacerdos non esse, e f
sed dici tantummodo inaniter concupiscit. Quod scilicet quid per hoc aliud agitur, nisi ut nulla g
de actu probatio, nulla sollicitudo de moribus, nulla sit de vita discussio, sed ille solummodo
dignus, qui dare pretium suffecerit, .stimetur? Ex qua re si recti libraminis examinatione h h
pensetur, dum improbe ad inanem gloriam locum festinat utilitatis arripere, eo ipse magis, quo
honorem querit, indignus est. Sicut autem is , qui invitatus renuit, quesitus refugit, sacris est i
altaribus admovendus, sic qui ultro ambit vel importunum se ingerit, est proculdubio
repellendus. Nam qui sic nititur ad altiora conscendere, quid agit, nisi ut crescendo decrescatj
et ascendendo exterius interius in profunda descendat? Itaque, frater karissime, in sacerdotibus
ordinandis sinceritas vigeat, sit simplex sine venalitate consensus, pura proferatur electio, ut ad
summam sacerdotii non suffragio venditorum provectus, sed Dei credatur esse iudicio. Nam
quia grave omnino sit facinus Dei donum vel pretio comparare vel vendere, evangelica est
testis auctoritas. Templum autem dominus et redemptor noster ingressus, cathedras
vendentium columbas evertit. Quid vero aliud est columbas vendere nisi pretium de manuk
impositione percipere et spiritum sanctum, quem Deus omnipotens hominibus tribuit, l
venundare? Quorum sacerdotium ante Dei oculos cadere , cathedr. utique patenter m m
eversione signatum est, et tamen exerit adhuc nequiti. pravitas vires suas. Nam cogit n o
vendere, quos decipit emere. Et dum non attenditur, quod divina vice precipitur: Gratis
accepistis, gratis date, agitur ut crescat et geminata fiat in uno eodemque delicto conditio
ementis scilicet et vendentis. Et cum liqueat hanc heresim ante omnes radices pestiferas p p
subrepisse atque in ipsa sua origine apostolica detestatione esse dampnatam, cur non cavetur? q
Cur non perpenditur, quia benedictio illi in maledictionem convertitur, qui ad hoc, ut fiat r
hereticus, promovetur?
a) kein Absatz M.

122

