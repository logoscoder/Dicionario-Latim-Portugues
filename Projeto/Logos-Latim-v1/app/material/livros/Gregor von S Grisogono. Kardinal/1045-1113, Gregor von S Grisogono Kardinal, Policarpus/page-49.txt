3. Anterus papa omnibus episcopis. Cap. II.
Mutationem episcoporum scitote communi utilitate atque necessitate fieri licere, sed non
propria cuiusquam voluntate aut dominatione . Petrus sanctus magister noster et princeps a
apostolorum de Antiochia utilitatis causa est translatus Romam, ut ibidem potius proficere
posset. Eusebius quoque de quadam parva civitate apostolica auctoritate mutatus est in b b
Alexandriam. Similiter Felix de civitate, in qua ordinatus erat electione civium, propter
doctrinam et bonam vitam quam habebat auctoritate huius sancte sedis et communi
episcoporum et ceterorum sacerdotum ac populorum consilio translatus est Ephesum. Non
enim transit de civitate ad civitatem nec transfertur de minori ad maiorem, qui hoc non ambitu c
nec propria voluntate facit, sed aut vi propria sede depulsus aut necessitate coactus aut d
utilitate loci vel populi non superbe, sed humiliter ab aliis translatus est. Nam sicut episcopi
habent potestatem ordinare regulariter episcopos et reliquos sacerdotes, sic quotiens utilitas
aut necessitas exegerit, supradicto modo et mutare et intronizare potestatem habent, non
tamen sine sacrosancte Roman. sedis auctoritate et licentia. Alia etenim est causa utilitatis et e
necessitatis, alia avarici. et presumptionis atque propri. voluntatis.
a) ante correctionem: dominationes M.
b) am Rand nachgetragen M.
c) in C.
d) ante correctionem: pulsus M.
e) Aia M.
Polycarp 1.10.4
73
4. Damasus urbis Rom. episcopus episcopis omnibus.
Eos sacerdotes, qui de ecclesiis ad ecclesias migraverunt, tamdiu a communione nostra
habuimus alienos, quamdiu ad eas redierint civitates, in quibus primum sunt constituti. Quodsi
alius alio transmigrante in locum viventis ordinatus est, tamdiu vacet a sacerdotii dignitate qui a
suam deseruit civitatem, quamdiu successor eius quiescat in Domino.

49

