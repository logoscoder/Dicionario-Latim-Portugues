Polycarp 3.16.8
586
8. Augustinus.
Et hoc adtendendum est, ut miss. peculiares, que per dies sollemnes a sacerdotibus fiunt, non a
ita in publico fiant, ut per eas populus a publicis missarum sollempnibus, que hora tercia
canonice fiunt, abstrahatur, quia pessimus usus est apud quosdam in dominicis diebus sive in
quibuslibet festivitatibus mox missam celebrare. Quam quis, etsi pro defunctis sit, cum
audierit, abscedat et per totum diem a primo mane ebrietati et commessationi potius quam
Deo serviat. Admonendus est populus, ut ante publicum peractumque officium ad cibum non
accedat, sed omnes ad publicam sanctam matrem ecclesiam missarum sollempnia et
predicationem audituri conveniant, et ut sacerdotes missas hora tercia celebrent, ut populus a
publicis sollempnibus non abstrahatur. Sed sacerdotes, qui in circuitu ubris aut in eadem urbe
sunt, et populus, ut prediximus, in unum ad publicam missarum celebrationem conveniant,
exceptis Deo sacratis feminis, quibus mos est ad publicum non egredi, sed claustris monasterii
contineri.
a) Ut K.
Polycarp 3.16.9
587
9. Clemens.
Certe tanta in altari holocausta offerantur, quanta populo sufficere debeant. Quodsi
remanserint, in crastinum non reserventur, sed cum timore et tremore clericorum diligentia
consumantur. Qui autem residua corporis Domini, que in sacrario relicta sunt, consumunt, non
statim ad communes sumendos cibos conveniant, nec putent sancte portioni commiscere
cibum, qui per aqualiculos digestus in secessum emittitur. Si ergo mane die dominica a
porrigitur, usque ad sextam ieiunent ministri, qui eam consumpserint, et si tercia vel quarta
hora acceperint, ieiunent usque ad vesperam. Sic secreta sanctificatione eterna custodienda b
sunt.

324

