clericorum causa huiusmodi forma servetur, ut ne quemquam eorum sententia non a suo iudice
dicta constringat. Omnis qui aliis falsa intulerit, puniatur et falsitate ferat infamiam. Ut l m
provintialis synodus retractetur per vicarios urbis Rom. episcopi, si ipse decreverit. De his, qui
in accusatione maioris natu venerint, et ut episcopum nulli criminoso liceat accusare. Si n
quando in causa capitali vel causa status interpellatum fuerit, exploratores sed ipsos est
agendum. Placuit ut a quibuscumque iudicibus ecclesiasticis ad alios iudices ecclesiasticos, ubi
est maior auctoritas, fuerit provocatum, audientia non negetur. Si quis metropolitanus
episcopus, nisi quod ad suam solummodo propriam pertinet parrochiam, sine concilio et
voluntate omnium comprovincialium episcoporum extra aliquod agere temptaverit, gradus sui
periculo subiacebit, et quod egerit, irritum habeatur et vacuum. Sed quicquid de provincialium
coepiscoporum causis suarumque ecclesiarum et clericorum atque secularium necessitatibus
agere aut disponere necesse fuerit, hoc cum omni consensu comprovincialium agatur
pontificum, non aliquo dominationis fastu, sed humillima et concordi amministratione, sicut o
Dominus ait: Non veni ministrari, sed ministrare, et alibi: Qui maior est vestrum, erit minister
vester, et reliqua. Similiter et ipsi comprovinciales episcopi cum eius consilio, nisi quantum ad
proprias pertinet parrochias, agant iuxta sanctorum constituta patrum, ut uno animo, uno ore
sancta glorificetur trinitas in secula. Quod in alterius famam publico scripturam aut verba p
contumeliosa confixerit et repertus scripta non probaverit, flagelletur. Et qui eam prius
invenerit, rumpat, si non vult auctoris facti causam incurrere. Si quis iratus crimen aliquod
cuilibet temere obiecerit, convitium non est pro accusatione abendum, sed permisso tractandi
spatio id, quod iratus dixit, per scripturam se probaturum esse fateatur, ut si fortasse
resipiscens post iracundiam, que dixit, iterare ac scribere noluerit, non ut reus criminis
teneatur. Qui crimen obicit, scribat se probaturum, revera ut ibi causa agatur, ubi crimen
admittitur. Ut qui non probaverit, quod obiecit, p.nam, quam intulerit , ipse patiatur. Caveant q
iudices ecclesie, ne absente eo, cuius causa ventilatur, sententiam proferant, quia irrita erit,
immo et causam in synodo pro facto dabunt. Eius, qui frequenter litigat et ad accusandum est r
facilis, accusationem nemo absque grandi examine recipiat. De accusationibus episcoporum

556

