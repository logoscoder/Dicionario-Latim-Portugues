b) om. K.
c) nachgetragen M.
d) calicis CRV.
Polycarp 3.9.2
427
2. Paschasius ad Placidium cap. XII. a
Vere credere et indubitanter scire debemus infra catholicam ecclesiam, ubi catholica fide hoc
ministerium celebratur, nichil a bono maius nichilque a malo minus percipitur sacerdote b
nichilque aliud quam caro Christi et sanguis percipitur, dum catholic. consecratur, quia non in
merito consecrantis, sed in verbo efficitur creatoris et in virtute spiritus sancti, ut caro Christi
et sanguis non alia, quam que de spiritu sancto creata est, vera fide credatur et spirituali
intelligentia degustetur. Si enim in merito esset sacerdotis, non ad Christum pertineret. Nunc
autem sicut ipse est, qui baptizat, ita ipse est, qui per spiritum sanctum hanc suam efficit
carnem et transfundit sanguinem. Quis enim alius in utero creare potuit, ut verbum caro c d
fieret? Sic itaque in hoc misterio credendum est, quod eadem virtute spiritus sancti per verbum
Christi caro ipsius et sanguis efficiatur invisibili operatione. Unde et sacerdotes : Iube hec e f
perferri per manus angeli tui, et cetera. Ut quid perferenda ea deposcit, nisi ut intelligatur, g h
quod in eius sacerdotio ista fiant? Et infra: Non ab alio aliquo recte percipitur, quod proprium
Christi est, sed ab ipso summo pontifice. Neque ab alio caro eius creatur et sanguis, nisi a quo
creata est in utero virginis, ut verbum caro fieret. Verbo enim patris dictum est: Crescite et
multiplicamini. Et ecce adhuc hodie ex eo cuncta creantur animantia, non nova, sed ex eodem
semine. Ita et caro Christi eodem verbo fit caro, quia verbum caro factum est et habitavit in i
nobis. Et infra: Propter quod, homo, si adtendis sacerdotem, attende Christum, verbum patris,
quod caro factum est et quod semel factum est, cotidie fieri non dubites. Dum per hoc caro
eius et sanguis cibus noster efficitur, ut et nos corpus Christi simus. Unde sacerdos non ex se
dicit, quod ipse creator corporis et sanguinis esse possit, quia si hoc posset, quod absurdum
est, creator creatoris fieret, sed obsecrans per filium patrem, per quem ad eum accessum

247

