0615-0657- Grimwald [Grimoaldo] - Leges Langobardorvm
LEGES LANGOBARDORVM

ITEM QVOD GLORIOSISSIMVS GRIMVALD REX ADDIDIT DICENS:
SUPERIORE pagina huius edicti legitur ita, quod adhuc annuente domino memorare potuerimus de sincolas
causas, quae in presente non sunt adficte, in hoc edictum adiungere debeamus ita, ut causae, que iudicate et
fenitae sunt, non revolvantur. Ideo ego vir excellentissimus grimowald gentis langobardorum rex, anno deo
propitio sexto regni mei, mense iulio indictione undecima, persuggestione iudicum omniumque consensu ea, que
illis dura et impia in hoc edictum visa sunt, ad meliorem statum et clementiorem remedium corregere et revocare
previdemus.
1. De trigenta annorum usocapione. Si servus aut ancilla per trigenta annos, qualiter rei veritas cognita fuerit, per
triginta annos dominis suis servisset et per superbia aut iniusta patrocinia se voluerit de domino suo proprio per
pugna vindicare, nullatinus ei permittimus, sed serviat, sicut decet serv√ªs aut ancilla, proprio domino suo.
Similiter et si aldius fuerit, inpendat obedientia patrono suo, sicut per trigenta annos fecit,et ei nova a domino suo
amplius non inponatur;sed liceat eum res suas habere, quas per trigenta annorum spatia iuste possedit.
2. De liberis, de quibus constat triginta annis in libertate sua permansissit, nulla per pugna patiatur molestia, sed
liceat eis in libertatem suam permanere. Et si eos quicumque pulsaverit, liceat illis cum sacramentalibus suis
legitimis se edoniare.
3. De culpa servorum. Si servus talem culpam fecerit, unde nongenti solidi, qui in hoc edictum scripti sunt,
iudicantur, ut dominus pro servo deberet conponere, et hoc amputare iussimus: si factum fuerit, nihil aliut
conponat dominus eius, nisi ipsa persona tradatur ad occidendum, et conponat pro inlicita causa, quod servus
penetravit, solidos sexaginta; amplius non requiratur. Et si ipse servus fuga lapsus fuerit, et non potuerit dominus
eius eum invenire, det pro ipso servo, qui fugam petiit aut se dilatavit, solidos vigenti, et prebeat sacramentum
dominus eius, quod non potuisset ipsum servum invenire. Et si quandocumque inventus fuerit, tradat eum, ut
supra, ad moriendum, et recipiat solidos vigenti, quos pro fuga ipsius dedit; nam sexaginta solidos conponat pro
culpa, quam servus fecit. Et si expolia hominis sepulti servus de sepultura tullerit, de quantum tullit, dominus
eius reddat, et conponat, ut dictum est, solidos sexaginta et persona tradatur ad moriendum.
4. De trigenta annorum possessionem pretiorum. Si quis per treginta annos possederit casas, familias vel terras,
et cognitum fuerit, quia eius possessio fuit, post trigenta annorum curricula pugna non proveniat; nisi ipse qui
possedit, secundum qualitatem pecuniae cum sacramentum suum se defendat: nam per pugnam, ut dictum est,
non fatigetur.
5. De successione nepotum, qui post mortem patris in sinu avi remanserit. Si quis habuerit filios legitimos unum
aut plures, et contigerit unum ex filiis vivente patre mori, et reliquerit filios legitimos unum aut plures, et
contigerit avo mori: talem partem percipiat de substantia avi sui, una cum patruis suis, qualem pater eorum inter
fratribus suis percepturus erat, si vivus fuisset. Similiter et si filias legitimas unam aut plures, aut filii naturales
unum aut plures fuerint, habeant legem suam, sicut in hoc edictum legitur. Quia inhumanum et impium nobis
videtur, ut pro tali causa exhereditentur filii ab hereditatem patris sui pro eo, quod pater eorum in sinu avi
mortuos est; sed ex omnibus, ut supra, aequalem cum patruis suis in locum patris post mortem avi percipiant
portionem. Similiter et si legitimi non fuerint, et naturales inventus fuerit unum aut plures, habeat legem suam id
est tertiam partem ex omnibus.
6. De uxoribus dimittendis. Si quis uxorem suam absque culpam legitimam posposuerit, et alia in domo
superinduxerit, conponat solidos quingentos, medietatem regi et medietatem parentibus mulieris; mundio vero
eius mulieris, quam postposuit, amittat; et si noluerit ad maritum suum reverti, revertatur ad parentes suos cum
rebus suis et mundium.
7. De crimen uxoris. Si quis uxorem suam incriminaverit asto sine causa legitima, quasi adulterassit aut in
animam mariti sui tractassit, liceat illi mulieri per sacramentum parentum aut per pugnam se mundare. Et si
purificata fuerit, tunc maritus eius praebeat sacramentum cum parentibus suis legitimis, sibi duodecimus, quia
1

