non asto animo nec dolose ei crimen iniecit, ut eam deberet dimittere, nisi per certam suspectionem auditum
habuisset haec verba; et si haec fecerit, sit exolutus a culpa. Et si non fuerit ausus iurare, conponat virgild ipsius
mulieris, tamquam si fratrem eius occidisset, medietatem regi et medietatem perentibus mulieris.
8. Si mulier aut puella notum habuerit quemcumque habere uxorem, et super ipsam introierit et tulerit ei maritum
non suum: iubemus ut omnes res suas perdat ipsa mulier, qui sciendo alterius marito volontariae consensit; et
medietatem de rebus eius accipiat curtis regia et medietatem parentibus. Et illam priorem mulierem recipiat
maritus suus, et colat eam, ut decet uxorem legitimam. Vitium suum reputet, quae super alienam uxorem introire
presumpsit, et nihil ei conponatur, et faida non requiratur.
9. Si ancilla furtum fecerit, conponat dominus eius ipsum furtum sibi nonum tantum. Nam quadragenta solidi,
unde in hoc edictum legitur pro culpa, quod est fegang, non requiratur, neque exegantur a domino ancillae.

2

