Itaque prorogationem huiusmodi per nos factam approbante eodem sacro Lateranensi concilio approbamus ac
concilium ipsum usque ad perfectionem causarum propter quas indictum extitit et praesertim ut inter principes et
potentatus christianos bellis atrocibus pacatis hostilibus que armis depositis universalis et firma pax componi
valeat pro qua indefessa solicitudine nihil pro tam salubri bono intactum relinquendo omnes conatus nostros
adhibere intendimus prosequi et sine debito terminare velle nostri que incommutabilis animi et intentionis fore et
esse declaramus ut iis quae ad dei laudem ecclesiae que praefatae exaltationem ac christi fidelium concordiam
pertinent peractis sancta ac necessaria expeditio contra catholicae fidei hostes fieri feliciter que ex illis altissimo
favente triumphari possit.
Ut autem ad tantum perutile concilium accedere debentes ab accessu huiusmodi quomodolibet non retrahantur
omnibus et singulis ad celebrationem concilii praefati per dictum Iulium praedecessorem convocatis aut in
congregationibus conciliorum generalium de iure vel consuetudine interesse debentibus praesertim Gallicae
nationis et ad dictum concilium Lateranense venientibus schismaticis et aliis quibuscumque de iure communi vel
speciali per sententiam seu literas apostolicas praedecessorum nostrorum vel sedis apostolicae prohibitis
dumtaxat exceptis venientium que servitoribus et familiaribus cuiuscumque status gradus conditionis vel
nobilitatis existentibus ecclesiasticis et saecularibus pro se et eorum bonis quibuscumque non obstantibus
quibusvis censurarum et poenarum ecclesiasticarum et saecularium adiectionibus contra eos ex quibusvis causis
a iure vel per sedem praefatam sub quibusvis verborum formis et clausulis generaliter promulgatis et quas
generaliter incurrerunt per civitates terras et loca terrestria et maritima Romanae ecclesiae praefatae subiecta ad
concilium Lateranense ad Urbem huiusmodi veniendi et in ea morandi et libere consulendi et ab ea quoties
videbitur recedendi liberum tutum plenum et omnimodum salvumconductum cum plena libera tuta et omnimoda
securitate atque in vera et infallibili fide pontificia approbante sacro concilio praefato harum serie damus et
concedimus.
Et nihilo minus omnes et singulos reges principes et potentatus christianos per literas nostras hortabimur
monebimus et requiremus ut pro summi dei et apostolicae sedis reverentia venientes ad sacrum Lateranense
concilium huiusmodi directe vel indirecte quomodolibet in persona vel bonis non molestent seu molestari faciant
sed eos libere secure et quiete venire permittant.
Ceterum pro exequenda celebratione ipsius concilii septimam sessionem decimo kalendas iunii proxime futuri
faciendam indicimus.
Nulli ergo ....
Si quis autem ....
Leo episcopus servus servorum dei ad perpetuam rei memoriam sacro approbante concilio.
Apostolici regiminis sollicitudo nos assidue pulsat ut medendis animarum languoribus quarum nos ex alto
omnipotens auctor curam habere voluit iis potissimum qui instantius fideles nunc urgere cernuntur salutifero olei
et vini medicamine ad instar samaritani in evangelio solicitam operam impendamus ne nobis illud ieremiae
obiiciatur: numquid resina non est in Galaad aut medicus non est ibi.
Cum itaque diebus nostris quod dolenter ferimus zizaniae seminator antiquus humani generis hostis nonnullos
perniciosissimos errores a fidelibus semper explosos in agro domini superseminare et augere sit ausus de natura
praesertim animae rationalis quod videlicet mortalis sit aut unica in cunctis hominibus et nonnulli temere
philosophantes secundum saltem philosophiam verum id esse asseverant contra huiusmodi pestem opportuna
remedia adhibere cupientes hoc sacro approbante concilio damnamus et reprobamus omnes asserentes animam
intellectivam mortalem esse aut unicam in cunctis hominibus et haec in dubium vertentes cum illa non solum
vere per se et essentialiter humani corporis forma existat sicut in canone felicis recordationis Clementis papae v
praedecessoris nostri in generali Viennensi concilio edito continetur verum et immortalis et pro corporum quibus
infunditur multitudine singulariter multiplicabilis et multiplicata et multiplicanda sit.
Quod manifeste constat ex evangelio cum dominus ait: animam autem occidere non possunt.
Et alibi: qui odit animam suam in hoc mundo in vitam aeternam custodit eam.
7

