In foro autem conscientiae nemo blasphemiae reus absque gravissima poenitentia severi confessoris arbitrio
iniuncta possit absolvi.
Qui vero reliquos sanctos blasphemaverit arbitrio iudicis rationem personarum habituri mitius aliquanto puniri
volumus.
Statuimus etiam ut saeculares iudices qui contra tales blasphemiae convictos non animadverterint eos que iustis
poenis minime affecerint quantum in eis fuerit quasi eidem sceleri obnoxii eisdem quoque poenis subiiciantur.
Qui vero in illis inquirendis puniendis que diligentes et severi fuerint pro qualibet vice decem annorum
indulgentiam consequantur et tertiam partem multae pecuniariae habeant.
Quicumque vero blasphemantem audierint eum verbis acriter obiurgare teneantur si citra periculum suum id fieri
posse continget eumdem que deferre vel notificare apud iudicem ecclesiasticum seu saecularem intra triduum
debeant.
Quod si plures dictum blasphemantem simul audiverint singuli eum accusare teneantur nisi forte omnes
convenerint ut unus pro cunctis tali fungatur officio.
Quos omnes in virtute sanctae obedientiae hortamur et monemus in domino ut pro divini nominis reverentia et
honore in suis dominiis ac terris praemissa omnia servari et exactissime exequi mandent ac faciant uberrimam ab
ipso deo tam boni ac pii operis mercedem habituri similem que annorum decem indulgentiam ab apostolica sede
consecuturi cum tertia parte mulctae qua dictus blasphemus plectetur quoties tale scelus puniendum curaverint.
Quam quidem indulgentiam et reliquam tertiam multae partem accusatori blasphemi nomen deferenti similiter
concedi et assignari volumus aliis poenis contra huiusmodi blasphemos per sacros canones expressis nihilo
minus in suo robore manentibus.
Ut clerici praesertim caste continenter que iuxta canonum praecepta vivant statuimus ut contra facientes acriter
secundum canones puniantur.
Si quis vero tam laicus quam clericus de crimine propter quod venit ira dei in filios diffidentiae convictus fuerit
poenis per sacros canones aut ius civile respective impositis puniatur.
Concubinarii autem sive laici sive clerici fuerint eorumdem canonum poenis multentur neque superiorum
tolerantia seu prava consuetudo quae potius corruptela dicenda est a multitudine peccantium alia ve quaelibet
excusatio eis aliquo modo suffragetur sed iuxta iuris censuram severe puniantur.
Ad bonum vero et quietum regimen civitatum ac locorum omnium Romanae ecclesiae subiectorum
constitutiones bonae memoriae Aegidii episcopi Sabinensis olim editas innovamus eas que inviolabiliter servari
praecipimus et mandamus.
Et ut nefariae simoniae labes ac pectis non solum a Romana curia sed ex omni etiam christiana ditione in
perpetuum eiiciatur constitutiones per antecessores nostros etiam in sacris conciliis contra huiusmodi simoniacos
editas innovamus eas que inviolabiliter servari praecipimus ac poenas in eis contentas pro expressis et insertis
haberi et delinquentes etiam auctoritate nostra affici volumus.
Statuimus quoque et ordinamus ut quilibet habens beneficium cum cura vel sine cura si post sex menses ab
obtento beneficio divinum officium non dixerit legitimo impedimento cessante beneficiorum suorum fructus
suos non faciat pro rata omissionis recitationis officii et temporis sed eos tamquam iniuste perceptos in fabricas
huiusmodi beneficiorum vel pauperum elemosynas erogare teneatur.

20

