nos utiliter factam innovamus et pro illius inviolabili observatione oportuna remedia adhibere et ecclesiis
cathedralibus ac etiam metropolitanis ne diutius suis pastoribus careant providere cogitamus ac ad illa curis
assiduis vigilamus et operibus intendimus indefessis per quae dominicum gregem curae nostrae commissum in
conspectu divinae maiestatis acceptum et obsequentem reddere valeamus Turcas vero et infideles alios tam in
orientalibus quam in meridionalibus partibus consistentes qui veri luminis verae que salutis iter pertinacissima
mentium caligine contemnentes vivificae cruci in qua salvator noster mortem ultro suscipere voluit ut mortem
nostram moriendo destrueret ac vitam sacratissimae vitae suae ineffabili mysterio repararet insidiantes et hostes
deo odibiles ac christianae religionis persecutores acerrimos sese reddunt reprimere ac infestissimis crebris que
eorum insultibus quibus in christianum sanguinem crudeliter debacchantur non solum spiritualibus verum etiam
temporalibus muniti praesidiis possimus auctore et fautore domino contraire sane cum felicis recordationis Iulius
papa ii praedecessor noster sacrum generale Lateranense concilium de venerabilium fratrum suorum sanctae
Romanae ecclesiae cardinalium de quorum numero tunc eramus consilio et assensu laudabiliter legitime et ex
rationalibus causis spiritu sancto cooperante convocasset et in eo quinque sessiones tenuisset ac sextam
sessionem indixisset nos quibus etiam in minoribus constitutis insitum cordi desiderium semper fuerat generale
concilium utpote agri dominici culturam praecipuam celebrari videndi dicto Iulio praedecessore humanis rebus
exempto divina favente clementia ad summi apostolatus apicem assumpti honesto utili que desiderio nostro
debitum ex iniuncto nobis curae pastoralis officio accessisse conspicientes rem hanc ardentiori voto et tota animi
alacritate suscepimus ac in dicta sessione illius prorogationem extunc expressis et aliis causis nostrum et
dictorum fratrum animum moventibus de eorumdem fratrum consilio et assensu ad certum tunc expressum
tempus per nos factae approbante eodem sacro Lateranensi concilio approbavimus et concilium ipsum usque ad
perfectionem causarum propter quas indictum extiterat et praesertim inter principes et potentatus christianos
bellis atrocibus pacatis hostilibus que armis depositis universalis et firma pax componi valeret pro qua tamquam
pro saluberrimo bono intactum nihil relinquendo conatus omnes nostros adhibere intendebamus prosequi et sine
debito terminare velle nostri que incommutabilis animi et intentionis fore et esse declaravimus ut his quae ad dei
laudem ecclesiae que praefatae exaltationem et christi fidelium concordiam pertinent absolutis sancta et
pernecessaria expeditio contra catholicae fidei hostes fieri feliciter que de illis altissimo favente triumphari
posset et ut ad tam perutile concilium accedere debentes ab accessu huiusmodi nullatenus retrahantur nullam que
omnino causam praetendere possent omnibus et singulis ad celebrationem concilii per Iulium praedecessorum
convocatis et ad dictum concilium Lateranense venientibus ipsorum que venientium servitoribus ad concilium
Lateranense ad urbem huiusmodi veniendi et in ea libere commorandi salvumconductum dicto sacro Lateranensi
approbante concilio dedimus et concessimus ac reges et principes hortati fuimus ut pro sedis apostolicae
reverentia venientes huiusmodi non molestarent sed eos libere venire permitterent ac septimam sessionem
indiximus in qua cum nihil magis affectaremus quam ut causae utiles et necessariae propter quas dictum
concilium Lateranense indictum fuerat ut desiderii nostri erat ad finem debitum perducerentur tres cardinalium
aliorum que praelatorum qui causas huiusmodi et alias conciliares materias audirent et discuterent audita que et
discussa in eodem concilio referrent particulares deputationes fecimus atque mandavimus quarum quidem
deputationum una pacis universalis componendae inter reges ac principes christianos quae una ex
principalioribus congregationis concilii praefati causa fuerat et schismatis extirpationis altera generalis
reformationis etiam curiae reliqua vero discussionis et abrogationis pragmaticae sanctionis et rerum orthodoxam
fidem concernentium peculiarem curam haberent.
Et cum unaquaeque deputatio quamplura utilia et necessaria diligenter examinaverint et accurate nobis retulerint
ac per eos discussa et examinata in aliis quinque sessionibus successive per nos tentis sacro approbante concilio
per nos favente domino absoluta et terminata fuerint procul dubio cognoscimus deum ipsum bonorum datorem
piis nostris et non nisi ad commune bonum tendentibus desideriis pro sua immensa pietate et misericordia
plurimum favisse ac nobis ut quae mente nostra gessimus et circa quae plurimum laboravimus videlicet ut
concilium ipsum causis propter quas indictum fuerat iuxta votum terminatis feliciter claudi et absolvi posset
concessisse.
Carissimus namque in christo filius noster Maximilianus in imperatorem electus Iulii praedecessoris praefati
nostro vero tempore clarae memoriae Ludovicus Francorum rex et ceteri reges et principes christiani summo
cum omnium gaudio Lateranensi concilio in spiritu sancto legitime congregato adhaeserunt ac Pisanum
conciliabulum per quosdam nullam potestatem habentes indictum et per eumdem Iulium praedecessorem
damnatum iuxta ipsius Iulii praedecessoris sententiam pro damnato habuerunt et schisma ex his pullulare
coeptum quod semper dum viguit quamplurimas calamitates praelatis et aliis christi fidelibus ex diversis
schismatum temporibus et aliis generalibus conciliis hactenus celebratis attulisse constat extinctum ac universalis
ecclesiae pax et unio secuta extitit nec non tam ecclesiasticarum quam saecularium et aliarum personarum mores
quantum expedire visum fuit reformati et nonnullae causae orthodoxam fidem concernentes terminatae ac
nonnullae aliae materiae in dictis tribus deputationibus cardinalium et praelatorum diligenter examinatae et
39

