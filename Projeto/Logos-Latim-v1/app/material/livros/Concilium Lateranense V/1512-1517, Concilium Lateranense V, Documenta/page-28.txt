Cum inter alia in hoc sacro concilio expedienda quid super sanctione per nonnullos praelatos Gallicae nationis
tam clericos quam laicos etiam nobiles ac alios illis faventes quam ipsi pragmaticam vocant edita
determinandum et declarandum foret expedire et declarare summopere desideraremus prout etiam felicis
recordationis Iulius papa ii praedecessor noster huius concilii indictor desiderabat et praelati et alii clerici ac laici
praefati ad comparendum tam coram praefato Iulio praedecessore quam nobis pluries citati fuerint et eorum
contumacia in dicto concilio saepius allegata seu accusata extiterit cum que postmodum pro parte praelatorum
clericorum et laicorum etiam nobilium ac fautorum praedictorum ad hoc ut praefertur legitime vocatorum
allegatum fuerit nullum locum per quem transeundum esset ut tute venire ad comparendum in dicto concilio
possent habere nos ne eo praetextu quoquo modo se excusare possent a communitate ianuensium per quorum
loca tute ad Romanam curiam ad allegandum ea quae in huiusmodi causa pragmaticae allegare voluerint venire
possint amplum salvumconductum concedi curavimus et eisdem assignari.
Et ne aliquid amplius contra praemissa allegare et iustam possint praetendere ignorantiam clericos et laicos etiam
nobiles etiam praelatos et fautores clericorum que ac saecularium collegia ad eorum contumaciam convincendam
sacro approbante concilio de novo pro ultimo et peremptorio termino requirimus et monemus ut ante kalendas
octobris proxime futuri omni excusatione et dilatione cessantibus legitime comparere debeant quem terminum et
dilationem huiusmodi ex causis praedictis ad omnes excusationes tollendas ad dictam diem kalendarum octobris
pro ultima et peremptoria dilatione ut praefertur prorogamus de novo concedimus et assignamus.
Quo termino elapso ad ulteriora et terminationem dicti negotii etiam definitiva sententia procedetur eorum
contumacia et non comparitione minime obstantibus in prima extunc futura sessione quam ad hoc et alia
quamplura utilia peragenda videlicet undecimam sessionem quae erit die quartadecima decembris post festum
beatae Luciae proxime futurum praefato sacro approbante concilio indicimus.
Nulli ergo ....
Si quis autem ....
Leo episcopus servus servorum dei ad perpetuam rei memoriam sacro approbante concilio.
Supernae maiestatis praesidio per cuius ineffabilem providentiam caelestia simul et terrena diriguntur super
gregem dominicum nobis commissum speculatoris officium quantum inbecillitati nostrae conceditur exercentes
tota que mente nobis cum ipsi revolventes inter alia complura et magna ad nos etiam pertinere ut munus
praedicationis quod in ecclesia dei praecipuum ac pernecessarium magni que fructus atque utilitatis dummodo
recte et ex sincera caritate erga deum et proximum praeceptis que et exemplis sanctorum patrum qui haec
profitentes cum fidei fundatione et propagatione plurimum ecclesiae contulerunt exerceatur.
Quippe quod redemptor noster primus fecit et docuit et eius praecepto et imitatione duodenus ille apostolorum
numerus quasi totidem caeli dei veri gloriam enarrantes per orbem terrarum universum genus humanum quod
sub peccati iugo vetusta servitute continebatur sensum ab eorum tenebris educentes et ad perpetuae salutis lucem
excitantes verbum ipsum in omnem terram et in fines orbis terrae tamen ipsi prius tum deinde sui successores
longe late que propagaverunt altissime que fundarunt ut qui nunc tantum subeunt onus meminisse debeant
creberrime que se cum revolvere praeter auctoris ipsius ac fundatoris Iesu christi pientissimi redemptoris Petri
etiam et Pauli ceterorum que apostolorum et domini discipulorum se vices quoad hoc officium subire ac
sustinere.
Sane fide dignorum relatione percepimus quod nonnulli praedicatores nostris temporibus quod dolenter
referimus non attendentes se eorum quos diximus et insuper sanctorum ecclesiae doctorum aliorum que sacram
theologiam profitentium qui assistendo iugiter christianis ac se falsis prophetis rectam fidem subvertere
annitentibus opponentes ecclesiam militantem illaesam prius per se talem eam esse manifestarunt officium
exercere et non nisi utilia concurrenti eorum sermonibus populo ad vitiorum extirpationem virtutum laudem
animarum denique salutem fidelium meditanda et perficienda debere assumere multa tamen et varia contra
institutiones et exempla quae diximus quandoque etiam scandalosa populis praedicare quod mentem certe
nostram mirum in modum commovit dum nobis cum ipsi mente volvimus quod illi officii immemores sui in suis
sermonibus non ad utilitatem audientium sed ad suam potius ostentationem laborantes vanis quorumdam auribus
28

