parochianorum solerter explorent eos que omnes et singulos ad recte honeste que vivendum paterno moneant
affectu.
Pro augmento autem divini cultus et salute animae suae quilibet cardinalis vel in vita donet vel in mortis articulo
relinquat suo titulo quantum sit satis ad presbyterum unum commode ibi sustentandum vel si ecclesia indigeat
reparatione vel alia subventione tantum illi relinquat vel donet quantum conscientiae suae videbitur.
Et cum minime deceat affines et consanguineos praesertim benemeritos et ope indigentes negligere sed illis
providere iustum et laudabile sit non propterea tamen vel beneficiorum multitudine vel ecclesiasticis redditibus
ita eos impleri convenire arbitramur ut ceteri damnum ex huiusmodi largitionis intemperantia patiantur et inde
scandalum nascatur.
Statuimus itaque ut ecclesiarum bona temere non effundant sed ea in piis et sanctis operibus exponant quorum
causa magni et opimi redditus per sanctos patres statuti et ordinati fuerunt.
Volumus etiam ut ecclesiis eisdem cardinalibus commendatis etiam si cathedrales abbatiales ve aut prioratus vel
quaecumque alia beneficia ecclesiastica fuerint absque omni prorsus excusatione procurent ac omni conatu suo
provideant debite inserviri cathedralibus dignos et idoneos vicarios seu suffraganeos prout consuetudo fuerit cum
digna et competenti mercede apponentes reliquis autem sibi commendatis ecclesiis aut monasteriis de iusto
clericorum vel capellanorum seu religiosorum aut monachorum deo sufficienter et laudabiliter servientium
numero providentes aedificia quoque possessiones et iura quaecumque in statu convenienti conservent et diruta
instaurent sicut ad bonorum praelatorum et commendatariorum officium spectat.
Statuimus etiam ut dicti cardinales circa numerum familiarium equorum que suis impensis alendorum magna
utantur circumspectione ac diligenti providentia ne maiorem numerum quam sua facultas conditiore ac dignitas
patiatur habentes luxus ac prodigalitatis vitio notari possint neve rursus avari sordidi que habeantur si in magnis
et amplis redditibus paucissimis victum praebeant cum domus cardinalium patens hospitium portus que ac
refugium proborum et doctorum maxime virorum et pauperum nobilium honestarum que personarum esse
debeat.
Sint igitur circa modum et numerum tenendi prudentes ac de familiarium qualitate in primis curiosi ne ex alienis
vitiis turpem sibi contrahant infamiae notam vulgu que obloquendi calumniandi que iustas praebeant occasiones.
Et cum maxime providendum sit ut non solum coram deo cui primum placere debemus sed etiam coram
hominibus opera nostra probentur ut ceteris exemplo ad imitandum possimus esse ordinamus ut quilibet
cardinalis se domus ac familiae suae optimum rectorem praefectum que ostendat esse tam circa ea quae
extrinseca omnibus apparent quam quae intus latent abscondita.
Habeat itaque eorum quisque sacerdotes et levitas honestis vestimentis indutos attente que provideat ne quis in
familia sua quoquo modo beneficiatus et sacris ordinibus constitutus vestes portet versicolores nec eo habitu
utatur qui ordini ecclesiastico parum conveniat.
Quare in presbyteratus ordine constituti vestes colorum quae clericis a iure non prohibeantur deferre debeant
usque ad talos saltem demissas.
Et habentes dignitates in cathedralibus et canonici etiam dictarum cathedralium ac primam dignitatem in
collegiatis habentes et cardinalium capellani missas celebrantes caputium deferre in publico teneantur scutiferis
vero paulo supra talos concedantur.
Parafrenarii quia in assiduo sunt motu ministerio que funguntur laboriosiore brevioribus ac magis expeditis
vestibus uti possint etiam si fuerint clerici dummodo in presbyteratus ordine non sint constituti ita tamen ut ab
honestate non discedant sed ita vivant ut mores ecclesiasticis suis ordinibus non discrepent.

17

