Cardinales vero qui eum sic simoniace elegerint a suis ordinibus et etiam cardinalatus titulis et honore ac
quibuscumque patriarchalibus archiepiscopalibus episcopalibus et aliis praelaturis ac dignitatibus et beneficiis
quae in titulum vel commendam tunc obtinebant vel in quibus seu ad quae ius tunc habebunt absque alia
declaratione privati existant nisi ab illo penitus et cum effectu discesserint et reliquis cardinalibus qui huiusmodi
simoniae non consenserint infra terminum octo dierum postquam fuerint ab eis requisiti personaliter si fieri
poterit alias per edictum publicum se absque fictione vel fraude univerint et coniunxerint.
Et tunc si praefatis aliis cardinalibus se univerint et coniunxerint in pristinum statum et ad pristinos honores et
dignitates etiam cardinalatus ac ecclesias et beneficia quibus praeerant et quae obtinebant reintegrati rehabilitati
ac restituti et repositi ab huiusmodi simoniae labe et censuris ac poenis ecclesiasticis quibuscumque absoluti eo
ipso existant.
Mediatores vero proxenetae trapezitae tam clerici quam laici cuiuscumque dignitatis qualitatis et ordinis fuerint
etiam patriarchali archiepiscopali sive episcopali vel alia saeculari mundana sive ecclesiastica dignitate praediti
etiam quorumcumque regum et principum oratores vel nuntii huius simoniacae electionis participes sint omnibus
suis ecclesiis beneficiis praelaturis et feudis ac aliis quibuscumque honoribus et bonis eo ipso privati et ad similia
inhabiles ac etiam active et passive intestabiles et eorum bona ipso facto ad instar reorum criminum laesae
maiestatis fisco apostolicae sedis applicentur devolvantur que si praedicti delinquentes ecclesiastici fuerint vel
alias Romanae ecclesiae subditi.
Bona vero et feuda taliter delinquentium non subditorum saecularium in partibus existentia fisco saecularis
principis in cuius territorio bona sita fuerint ipso facto similiter applicentur.
Ita tamen quod si infra tres menses a die quo notum fuerit illos simoniam commisisse vel participasse principes
dicta bona fisco suo actualiter non applicaverint extunc illa fisco ecclesiae Romanae applicata censeantur et sint
eo ipso absque aliqua similiter declaratione.
Promissiones quoque et obligationes sive sponsiones propterea quandocumque etiam ante tempus dictae
electionis etiam extra personas cardinalium per quoscumque alios quomodocumque factae cum quavis in
excogitabili solemnitate et forma etiam iuratae conditionales sive eventuales et in forma excommissarum ex
quacumque causa etiam depositi mutui cambii confessionis de receptis donationis arrendamenti vel venditionis
permutationis vel alterius cuiuscumque contractus etiam in ampliori forma camerae apostolicae factae sint nullae
et invalidae et ad agendum inefficaces nullus que illarum vigore cogi vel constringi possit in iudicio vel extra
liceat que omnibus ab illis impune absque aliquo metu sive periurii nota recedere.
Et insuper liceat cardinalibus qui electioni praedictae simoniacae interfuerint et a praefato sic electo discesserint
adhibitis se cum aliis cardinalibus etiam illis qui huiusmodi simoniacae electioni consenserunt et postea eisdem
cardinalibus in dicta simonia non complicibus se univerint si se cum eisdem unire voluerint alioquin sine eis ad
alterius nihilo minus pontificis electionem non expectata alia sententia declaratoria simoniacae electionis
huiusmodi eadem tamen praesente nostra constitutione semper in suo robore permanente libere alias tamen
canonice devenire et concilium etiam generale indicere et convocare in loco idoneo prout eis videbitur expedire
non obstantibus constitutionibus et ordinibus apostolicis et praecipue felicis recordationis Alexandri papae iii
quae incipit: licet de evitanda discordia et aliorum Romanorum pontificum praedecessorum nostrorum etiam in
conciliis generalibus editis ceteris que contrariis quibuscumque inhibentibus.
Postremo omnibus et singulis sanctae Romanae ecclesiae cardinalibus qui pro tempore erunt et eorum sacro
collegio ne apostolica sede vacante praedictis contravenire vel contra praemissa vel aliquod praemissorum
statuere disponere ordinare vel aliquo modo facere seu attentare praesumant quocumque exquisito colore vel
causa sub excommunicationis latae sententiae poena quam ipso facto incurrant et a qua non nisi per Romanum
pontificem canonice electum absolvi possint nisi in mortis articulo.
Decernentes extunc irritum et inane si secus super hiis vel aliquo praemissorum a quoquam scienter vel
ignoranter etiam per nos contigerit attentari.

5

