prius editas nec non consuetudines stylum usus sive potius abusus ex ea in hanc usque diem quomodolibet
emanatos seu observatos nullius roboris vel momenti fuisse et esse decernimus et declaramus.
Nec non ad abundantiorem cautelam eamdem Bituricensem sanctionem sive corruptelam eius que
approbationem tacitam vel expressam ut praefertur et in ea contenta omnia et singula etiam inserta quaecumque
revocamus cassamus abrogamus irritamus annullamus ac damnamus et pro infectis revocatis cassatis abrogatis
irritatis annullatis damnatis haberi volumus decernimus et declaramus.
Et cum de necessitate salutis existat omnes christi fideles Romano pontifici subesse prout divinae scripturae et
sanctorum patrum testimonio edocemur ac constitutione felicis memoriae Bonifacii papae viii similiter
praedecessoris nostri quae incipit: unam sanctam declaratur pro eorumdem fidelium animarum salute ac Romani
pontificis et huius sanctae sedis suprema auctoritate et ecclesiae sponsae suae unitate et potestate constitutionem
ipsam sacro praesente concilio approbante innovamus et approbamus sine tamen praeiudicio declarationis
sanctae memoriae Clementis papae v quae incipit: meruit inhibentes in virtute sanctae obedientiae ac sub poenis
et censuris infra dicendis omnibus et singulis christi fidelibus tam laicis quam clericis saecularibus et quorumvis
ordinum etiam mendicantium regularibus et aliis quibuscumque personis cuiuscumque status et gradus et
conditionis existant etiam sanctae Romanae ecclesiae cardinalibus patriarchis primatibus archiepiscopis
episcopis ut quibusvis aliis ecclesiastica vel mundana vel quavis alia dignitate fulgentibus omnibus que aliis et
singulis praelatis clericis capitulis et conventibus saecularibus et ordinum praedictorum regularibus etiam
monasteriorum abbatibus prioribus ducibus comitibus principibus baronibus parlamentis officialibus etiam regiis
iudicibus advocatis notariis et tabellionibus ecclesiasticis vel saecularibus et quibusvis aliis personis
ecclesiasticis regularibus et saecularibus ut praefertur quacumque dignitate fulgentibus in praefato regno
Franciae Delphinatu et ubicumque praedicta pragmatica directe vel indirecte tacite vel expresse vigeret
quomodolibet existentibus vel pro tempore futuris ne de cetero praefata pragmatica sanctione seu potius
corruptela quomodolibet ex quavis causa tacite vel expresse directe vel indirecte aut quovis alio quaesito colore
vel ingenio in quibuscumque actibus iudicialibus vel extra iudicialibus uti seu etiam eam allegare vel secundum
eam iudicare aut quosvis actus iudiciales vel extraiudiciales secundum dictae pragmaticae tenorem vel capitula
in ea contenta per se vel alium seu alios nullatenus facere praesumant aut per alios fieri permittant seu mandent
nec praefatam pragmaticam sanctionem aut in ea contenta capitula seu decreta ulterius in domibus suis aut aliis
locis publicis vel privatis teneant quinimo illam ex quibus archiviis etiam regiis seu capitularibus et locis
praedictis infra sex menses a data praesentium computandos deleant seu deleri faciant sub maioris
excommunicationis latae sententiae nec non quo ad ecclesiasticas et regulares personas praedictas omnium etiam
patriarchalium metropolitanarum et aliarum cathedralium ecclesiarum monasteriorum quoque et prioratuum
etiam conventualium et quarumcumque dignitatum aut beneficiorum ecclesiasticorum saecularium et quorumvis
ordinum regularium privationis et inhabilitatis ad illa in posterum obtinenda quo vero ad saeculares praefatae
excommunicationis nec non amissionis quorumcumque feudorum tam a Romana quam alia ecclesia ex quavis
causa obtentorum ac etiam inhabilitatis ad illa in posterum obtinenda inhabilitatis que ad omnes et singulos actus
legitimos quomodolibet faciendos infames que ac criminis laesae maiestatis in iure expressis poenis eo ipso et
absque ulteriori declaratione per omnes et singulos supradictos si quod absit contra fecerint incurrendis a quibus
vigore cuiuscumque facultatis ac clausularum etiam in confessionalibus quibusvis personis sub quibusvis
verborum formis concessis contentarum nisi a Romano pontifice canonice intrante vel alio ab eo ad id in specie
facultatem habente praeterquam in mortis articulo constituti absolvi nequeant.
Non obstantibus praemissis nec non constitutionibus et ordinationibus decretis ac statutis apostolica seu
quacumque alia etiam conciliari auctoritate quomodolibet etiam ex certa scientia et apostolicae potestatis
plenitudine editis et emanatis et saepius innovatis repetitis confirmatis et approbatis quibus illorum omnium et
singulorum tenores ac si de verbo ad verbum insererentur ad effectum praemissorum pro sufficienter expressis et
insertis habentes illis alias in suo robore permansuris scientia potestate et tenore praemissis specialiter et
expresse derogamus contrariis quibuscumque aut si communitatibus universitatibus et personis singulis
supranominatis etiam cardinalibus patriarchis archiepiscopis episcopis marchionibus et ducibus praefatis vel
quibusvis aliis communiter vel divisim ab eadem sit sede indultum quod interdici suspendi vel excommunicari
aut propterea privari et inhabiles reddi non possint per literas apostolicas non facientes plenam et expressam ac
de verbo ad verbum de indulto huiusmodi mentionem et quibuscumque aliis privilegiis indulgentiis et literis
apostolicis generalibus vel specialibus quorumcumque tenorum existant per quae praesentibus non expressa vel
totaliter non inserta effectum earumdem impediri valeat quomodolibet vel differri et de quibus quorum que
tenoribus de verbo ad verbum habenda sit in nostris literis mentio specialis.
Nulli ergo ....

34

