discussae in dicto concilio solerti cura expeditae et terminatae fuerunt nobis que per cardinales et praelatos
deputationum huiusmodi pluries relatum fuit nulla negotia eis discutienda examinanda que remansisse et a
pluribus mensibus citra nulla prorsus de novo a quoquam ad eos prolata fuisse episcopos que in partem
solicitudinis ad curam gregis dominici nobis cum perferendam vocatos ac alios praelatos in dicta urbe praeter
sacrorum conciliorum consuetudinem cum eorum et ecclesiarum suarum incommodo ac damno diutius
permansisse.
Itaque ex praemissis omnibus quae per nos et dictas deputationes in ipso concilio expediri desiderabantur sola
regum et principum pax et animorum concordia restare videbatur pro qua qualis mens nostra semper fuerit
quantum ve omni studio nostro circa illam componendam laboraverimus cunctis literas a nobis emanatas
legentibus apertissime constare potest novit que deus ipse qui summa est omnium rerum lux et veritas quot
precibus quam ve assiduis orationibus ab eo petere et implorare nunquam destiterimus ut christianum gregem
cuius custodiam nobis licet immeritis commisit mutuo caritatis fervore accensum ad firmam ac perpetuam pacem
ineundam pro sua clementia inducere dignaretur.
Et nihilo minus tam nuntiis nostris quos apud Maximilianum imperatorem electum ac eosdem reges et principes
habemus quam literis eos multis et efficacissimis rationibus praesertim si religioni christianae et catholicae fidei
in grave periculum ac discrimen propter tiranni Turcarum potentiam nuper dilatatam et auctam deductae ut par
est consulere et providere vellent in domino cuius causa praecipue agitur hortati fuimus ac ex eorumdem
nuntiorum regum que et principum ipsorum litteris percepimus exhortationes nostras tantae apud eosdem reges
et principes auctoritatis et efficaciae fuisse illorum que corda et animos adeo flexisse et commovisse ut fere inter
omnes pax tamdiu a nobis pro reipublicae christianae universali bono desiderata animo conclusa fuerit et si quid
superest prope diem componendum ipso deo favente speretur quod mente animo que nostro subinde nobis
revolventibus exultat cor nostrum in domino nostro Iesu christo ipsi que super hoc gratias agimus omnium
gratiarum largitori quod ipsos ad optatam nobis concordiam induxerit ac per omnes christi fideles ea signa
laetitiae quae in similibus fieri consueverunt et gratias deo agendas ipsum que deum ut pax conclusa perduret
rogandum esse censemus.
Solum itaque superest ut sancta ac pernecessaria contra infidelium rabiem christianum sanguinem sitientium
expeditio capiatur nec non omnia et singula quae in undecim sessionibus partim per nos partim per Iulium
praedecessorum huiusmodi hactenus tentis gesta et facta potiori pro cautela approbantur et innoventur ac
inviolabiliter observari mandentur.
Habita igitur super his cum fratribus nostris et aliis praelatis matura deliberatione sacro approbante concilio
omnia et singula in dictis undecim sessionibus gesta et facta ac literas desuper editas cum omnibus in eis
contentis clausulis exceptis quibusdam quae certis personis pro universalis ecclesiae pace et unione duximus
concedenda nec non executorum in illis deputatione apostolica auctoritate approbamus et innovamus illa que
perpetuis futuris temporibus inviolabiliter observari debere decernimus atque mandamus et illorum executores ad
illa et in eis contenta observari faciendum in Romana curia gubernatorem almae urbis nostrae et vicarium
nostrum pro tempore existentes ac camerae apostolicae generalem auditorem qui personas sibi respective
subiectas ad id cogere et compellere valeant extra vero eam omnes et singulos locorum ordinarios deputamus
inhibentes sub excommunicationis latae sententiae poena omnibus et singulis christi fidelibus ne in praesenti
concilio gesta et facta sine nostra et dictae sedis licentia speciali glossare aut interpretari praesumant ac fidei
urgente nos zelo dictam contra infideles expeditionem per nos et dictum Iulium praedecessorem dictis causis
conciliaribus expeditis toties in dictis sessionibus propositam et promissam et cum oratoribus regum et
principum apud nos existentibus pluries communicatam et discussam piae memoriae Nicolaum papam v etiam
praedecessorem nostrum qui post Constantinopolitanae urbis calamitosum excidium ad vindicandas christi
iniurias et infidelium furorem reprimendum generalem contra eos expeditionem indixit et quem solerti studio
felicis memoriae Calixtus iii ac Pius ii Romani pontifices etiam praedecessores nostri imitati fuerunt imitantes ad
triennium proxime futurum cum facultate per nos una cum eisdem fratribus nostris decimas fructuum ex ecclesiis
et monasteriis ac aliis beneficiis in universo orbe consistentibus imponendi et exigendi ac omnia et singula alia
quae ad huiusmodi expeditionem necessaria sunt et quae in similibus expeditionibus fieri consueverunt faciendi
sacro approbante concilio sumendam faciendam et prosequendam decernimus.
Et ut felicem sortiatur effectum pias humiles ac devotas ad omnipotentem deum preces iugiter fundimus idem
que omnibus utriusque sexus christi fidelibus faciendum mandamus eosdem Maximilianum in imperatorem
electum ac reges principes et potentatus christianos quorum virtutem deus excitare nos iubet hortantes ac per
viscera misericordiae dei nostri Iesu christi obsecrantes per que tremendum eius iudicium obtestantes ut ipsi
40

