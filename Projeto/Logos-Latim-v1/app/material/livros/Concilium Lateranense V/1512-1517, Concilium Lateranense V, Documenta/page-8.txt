Et cum aeterna praemia et aeterna supplicia pro merito vitae iudicandis repromittit alias incarnatio et alia christi
mysteria nobis minime profuissent nec resurrectio expectanda foret ac sancti et iusti miserabiliores essent iuxta
apostolum cunctis hominibus.
Cum que verum vero minime contradicat omnem assertionem veritati illuminatae fidei contrariam omnino
falsam esse definimus et ut aliter dogmatizare non liceat districtius inhibemus omnes que huiusmodi erroris
assertionibus inhaerentes veluti damnatissimas haereses seminantes per omnia ut detestabiles et abhominabiles
haereticos et infideles catholicam fidem labefactantes vitandos et puniendos fore decernimus.
Insuper omnibus et singulis philosophis in universitatibus studiorum generalium et alibi publice legentibus
districte praecipiendo mandamus ut cum philosophorum principia aut conclusiones in quibus a recta fide deviare
noscuntur auditoribus suis legerint seu explanaverint quale hoc de animae mortalitate aut unitate et mundi
aeternitate ac alia huiusmodi teneantur eisdem veritatem religionis christianae omni conatu manifestam facere et
persuadendo pro posse docere ac omni studio huiusmodi philosophorum argumenta cum omnia solubilia existant
pro viribus excludere atque resolvere.
Et cum non sufficiat aliquando tribulorum radices praescindere nisi et ne iterum pullulent funditus evellere ac
eorum semina originales que causas unde facile oriuntur removere cum praecipue humanae philosophiae studia
diuturniora quam deus secundum verbum apostoli evacuavit et stultam fecit absque divinae sapientiae
condimento et quae sine revelatae veritatis lumine in errorem quandoque magis inducunt quam in veritatis
elucidationem ad tollendam omnem in praemissis errandi occasionem hac salutari constitutione ordinamus et
statuimus ne quisquam de cetero in sacris ordinibus constitutus saecularis vel regularis aut alias ad illos a iure
arctatus in studiis generalibus vel alibi publice audiendo philosophiae aut poesis studiis ultra quinquennium post
grammaticam et dialecticam sine aliquo studio theologiae aut iuris pontificii incumbat.
Verum dicto exacto quinquennio si ex illis studiis insudare voluerit liberum sit ei dum tamen simul aut seorsum
aut theologiae aut sacris canonibus operam navaverit ut in his sanctis et utilibus professionibus sacerdotes
domini inveniant unde infectas philosophiae et poesis radices purgare et sanare valeant.
Et hos canones per ordinarios locorum ubi generalia studia vigent et rectores universitatis eorumdem studiorum
singulis annis in principio studii in virtute sanctae obedientiae publicari mandamus.
Nulli ergo ....
Si quis autem ....
Leo episcopus servus servorum dei ad futuram rei memoriam sacro approbante concilio.
Ad omnipotentis et individuae trinitatis laudem et gloriam illius cuius vicem in terris gerimus et qui pacem et
concordiam nutrit in sublimibus pacem que ipsam e mundo discedens iure quodam haereditario suis reliquit
discipulis sacrum Lateranense concilium prosequentes cum alias inter cetera in septima proxima praecedenti
sessione et imminenti et notorio infidelium periculo christiani que sanguinis effusioni qui exigentibus nostris
culpis etiam tunc effundebatur occurreretur dissensiones que inter christianos reges et principes et gentes
tollerentur et inter ipsos totis viribus pacem quaerere cogeremur cuius componendae una ex principalioribus
congregationibus concilii praefati causa extiterat ut pax ipsa sequeretur inviolata que perduraret et debitae
executioni demandaretur hiis praesertim temporibus quibus potentiam infidelium mirum in modum crevisse
cognoscebatur eodem sacro concilio approbante ad reges principes potentatus que praefatos legatos et nuntios
pacis vigiles doctrina experientia ac probitate insignes pro tractanda et componenda universali pace mittere
disposuimus et decrevimus ut que arma deponant domino auxiliante quantum in nobis esset pro viribus laborare
et operari regum que principum et potentatuum praedictorum oratores in ipso concilio tunc praesentes pro
apostolicae sedis reverentia fidelium que unione requisivimus ut regibus principibus et potentatibus suis ea
significarent eos que nostro nomine hortarentur ad ipsos legatos apostolicos benigne et honorifice tractandum et
audiendum votis que nostris tam iustis et piis per eos illis exponendis satisfaciendum.
8

