Ut autem praesentis constitutionis decreti statuti ordinationis ac inhibitionis nostrae huiusmodi tenor ad omnium
notitiam deducatur volumus praesentes literas nostras in valvis basilicae principis apostolorum nec non
cancellariae ac in acie campi Florae affigi nec aliam earumdem literarum publicationis solemnitatem requiri aut
expectari debere sed huiusmodi affixionem pro solemni publicatione et perpetuo robore sufficere.
Nulli ergo ....
Si quis autem ....
Datum Romae apud sanctum Petrum anno incarnationis dominicae millesimo quigentesimoquinto decimonono
kalendas februarii pontificatus nostri anno tertio.
.... Nos attendentes quanti ponderis quanti que exitii christi vicariorum in terris adulterinae electiones essent
quantum que detrimenti christianae religioni afferre possent praesertim his difficillimis temporibus quibus
diversimode vexatur christiana religio universa volentes satanae dolis et insidiis humanae que praesumptioni et
ambitioni quantum nobis permittitur obviare ut literae praedictae eo magis observentur quo clarius constiterit eas
matura et salubri deliberatione dicti sacri concilii approbatas et innovatas qua statutae et ordinatae fuerunt licet
ad sui subsistentiam et validitatem alia probatione non indigerent sed ad abundantiorem cautelam et ad tollendam
omnem doli ac malitiae causam male cogitantibus et tam saluberrimae constitutioni contravenire satagentibus ut
eo tenacius observentur et difficilius tollantur quo tantorum patrum fuerint approbatione munitae literas
praedictas cum omnibus et singulis statutis ordinationibus decretis definitionibus poenis inhibitionibus aliis que
omnibus et singulis clausulis in eis contentis sacro hoc Lateranensi concilio approbante auctoritate et potestatis
plenitudine praefatis approbamus et innovamus eas que inviolabiliter et irrefragabiliter observari et custodiri
mandamus robur que perpetuae firmitatis obtinere ac cardinales mediatores oratores nuntios et alios in dictis
literis contentos ad ipsarum literarum et omnium et singulorum in eis expressorum observationem sub censuris et
poenis et aliis in eis contentis iuxta earumdem tenorem et formam teneri et obligatos fore decernimus et
declaramus non obstantibus constitutionibus et ordinationibus apostolicis ac omnibus illis quae in dictis literis
voluimus non obstare ceteris que contrariis quibuscumque.
Nulli ergo ....
Si quis autem ....
Leo episcopus servus servorum dei ad futuram rei memoriam sacro approbante concilio.
Superna illius ordinatione qui caelestia et terrestria omnipotentis providentia moderatur sanctae suae universali
ecclesiae licet immeriti praesidentes inter multiplices curas quibus assidue angimur doctoris gentium salubri
sanctissima que doctrina moniti ad ea maxime aciem nostrae mentis convertimus per quae in ecclesia ipsa
perpetua unitas et caritas inviolata perdurent grex que nobis commissus rectis tramitibus in viam salutis procedat
ac christicolarum nomen et pretiosae crucis signum in quo fideles salvati sunt infidelibus expulsis dextera dei
assistente latius diffundatur.
Sane postquam felicis recordationis Iulius papa ii praedecessor noster sacrum generale Lateranense concilium de
venerabilium fratrum nostrorum sanctae Romanae ecclesiae cardinalium de quorum numero tunc eramus
consilio et assensu laudabiliter legitime et ex rationabilibus causis spiritu sancto cooperante et in eo quinque
sessiones tenuerat sextam que sessionem tertio idus praesentis mensis faciendam indixerat nos dicto
praedecessore de medio sublato extunc expressis et aliis causis nostrum et dictorum fratrum animum moventibus
sextam sessionem huiusmodi de eorumdem fratrum consilio et assensu usque in hodiernum prorogavimus.
Cum autem in minoribus constitutis semper nobis insitum cordi fuerit generale concilium utpote agri dominici
culturam praecipuam celebrari videndi nunc ad apostolatus apicem assumpti honesto utili que desiderio nostro
debitum ex iniuncto nobis curae pastoralis officio accessisse conspicientes rem hanc ardentiori voto et tota animi
alacritate suscepimus.

6

