Leo episcopus servus servorum dei ad perpetuam rei memoriam sacrosancto approbante concilio.
Supernae dispositionis arbitrio quo caelestia pariter et terrena ineffabili providentia disponuntur in sublimi beati
Petri solio christi unigeniti dei filii gerentem vices in terris Romanum pontificem decet in primis pro cura et
salute dominici gregis sibi divinitus commissi providi exercere pastoris officium.
Quare pro dicti pastoralis officii solicitudine cum ecclesiasticam disciplinam ac per omnes fere christi fidelium
gradus bene recte que vivendi regulam temporum difficultate ac hominum malitia licentia que et impunitate in
deterius ita labi diffluere aberrare que longius a recta via animadvertimus ut nisi provida corrigatur emendatione
in varios errores securitate peccandi quotidie magis incidere mox que obortis publice scandalis prorumpere sit
verendum.
Cupientes igitur quatenus nobis ex alto permittitur ea iam nimium invalescentia mala corrigere ac pleraque in
pristinam sacrorum canonum observantiam reducere ac in melius iuxta sanctorum patrum instituta dante domino
reformare ea que omnia sacro approbante Lateranensi concilio a felicis recordationis Iulio papa secundo
praedecessore nostro inter alia propterea incepto et per nos continuato salubriter moderari ut ab his sumamus
exordium quae pro nunc magis expedire videntur et quae saepe per singulas aetates neglecta magnam christianae
religioni attulere perniciem et in ecclesia dei maxima scandala pepererunt a promotionibus scilicet ad
ecclesiasticas dignitates constituimus exordiri.
Cum piae memoriae Alexander papa iii praedecessor noster etiam in Lateranensi concilio decreverit ut aetas
morum gravitas ac literarum scientia in personis promovendis in episcopos et abbates diligenter inquirantur nihil
que magis dei ecclesiae officiat quam cum immeriti assumuntur praelati ad regimen ecclesiarum propterea in
promotionibus praelatorum quarum a Romanis pontificibus magna ratio haberi debet eo praesertim quod de
promotis per eos ad ecclesias seu monasteria in extremo iudicio rationem deo reddituri sunt statuimus et
ordinamus ut deinceps perpetuis suis temporibus patriarchalibus metropolitanis ac cathedralibus ecclesiis et
monasteriis pro tempore vacantibus de personis iuxta praefati Alexandri constitutionem aetate matura gravitate
morum literarum que scientia praedictis non ad alicuius instantiam per commendam et administrationem seu
conservationem aut alio quovis modo provideatur nisi ratione utilitatis ecclesiarum prudentiae nobilitatis
probitatis experientiae atque curialitatis antiquae cum competenti literatura et in sede apostolica meritorum aliter
visum fuerit faciendum.
Idem que in electis et postulatis quorum electiones et postulationes per sedem apostolicam admitti consueverunt
volumus observari.
Et si de minoribus aetate triginta annorum ecclesiis aut monasteriis huiusmodi contigerit provideri non
dispensetur cum eisdem ut ecclesiis citra vigesimumseptimum aetatis annum monasteriis vero citra
vigesimumsecundum praeesse valeant.
Quinimo ut accuratius diligentius que idoneae personae promoveantur statuimus ut cardinalis cui electionis
postulationis aut provisionis ecclesiae seu monasterii relatio committetur antequam in sacro consistorio ut moris
est referat commissionem examinis ac relationis huiusmodi sibi datam uni cuiuslibet ordinis antiquiori cardinali
in ipso consistorio per se ipsum vel si ea die qua sibi commissionis onus iniunctum fuerit consistorium non fuerit
per secretarium suum aut alium quemlibet ex suis domesticis familiaribus notam illam facere debeat qui tres
priores aliis quamprimum sui ordinis cardinalibus eam significare teneantur negotium que electionis
administrationis postulationis ve aut promotionis summarie et de plano per se ipsum dictus relator examinet et si
qui contradixerint his vocatis idoneos graves et fide dignos testes et si expediens opus ve fuerit alios ex officio
assumere processus que et iura eiusmodi relationis una cum dictis testium die faciendae relationis se cum ad
consistorium deferre debeat neque ullo modo referat si praesens in curia promovendus maiorem cardinalium
partem antea non adiverit ut quae a referente collega sint cardinales audituri oculata fide quantum ad personam
promovendi attinet cognoscere possint.
Promotus vero eosdem cardinales qui praesentes in curia fuerint ex antiquo more consuetudine que laudabili
quamprimum visitare teneatur.

14

