Quod eos facturos nobis persuadebamus ut quanto citius fieri posset per nos mittendi legationis munus eis
impositum alacriter suscipere susceptum que viriliter implere possent ac patre luminum a quo omne datum
optimum est favente pax ipsa tractari atque componi ea que composita sancta et necessaria contra infidelium
rabiem christiano sanguine satiari anhelantem expeditio fieri valeret et pro totius christianitatis securitate et
quiete feliciter terminari.
Nos que postmodum pro debito pastoralis officii pacem et unitatem ipsam cum universo populo christiano tum
maxime eisdem regibus principibus et potentatibus ex intimo cordis affectu optantes ex quorum dissensione
diuturniora et graviora in dies christianae reipublicae damna provenire posse formidabatur ex eorum auctoritate
pace et unitate eidem reipublicae utiliter et salubriter consultum iri sperabatur nuntios nostros et literas ad
praefatos reges principes et potentatus inter se dissidentes hortandos requirendos monendos que misimus nihil
que quantum in nobis fuit omisimus tractare ac operari omni nostro conatu ut semotis quibusvis dissidiis atque
discordiis unanimi tandem consensu gratia et amore ad universalem pacem concordiam et unionem redire vellent
ne ulterius per immanissimum Turcarum tyrannum ac infideles alios damna christianis inferrentur sed ad
reprimendum gentium illarum immanem furorem elatos que conatus accingerentur.
Quae cum ita sint nos cuncta ad optatum finem perduci omni cogitatione cura studio ac sedulitate affectantes et
dante domino confidentes legatos de latere nostro sanctae Romanae ecclesiae cardinales in consistorio nostro
secreto de fratrum nostrorum consilio per nos postmodum nominandos cum auctoritate et facultatibus necessariis
et opportunis tanquam angelos pacis pro huiusmodi christianorum pace universali tractanda componenda et
conducenda expeditione que contra infideles ineunda eodem sacro concilio approbante ad eosdem reges pro
eorum regia magnanimitate et erga catholicam fidem devotione prompto et alacri animo ad utrumque
sanctissimum opus pacis expeditionis que inducendos pro universae reipublicae christianae integra atque
perfecta tutela defensione et salute mittendos et destinandos esse decernimus.
Praeterea cum ex diuturna et multiplici haeresi Bohemorum plurimum deus offendatur et christianus populus
scandalizetur quorum etiam ad verae fidei lumen atque concordiam reducendorum provincia dilecto filio nostro
Thomae tituli sancti Martini in Montibus presbytero cardinali Strigoniensi ad Hungariam et Bohemiam nostro et
apostolicae sedis legato est a nobis his proximis diebus plene demandata eosdem tamen hortamur in domino ut
vel ad nos et hoc sacrum Lateranense concilium vel ad eumdem Thomam cardinalem legatum qui propinquior
illis erit aliquot ex suis oratores cum sufficienti mandato destinare non negligant ad tractandum de opportuno
remedio quo errores quibus diu detinentur agnoscant et ad verum religionis cultum et sanctae matris ecclesiae
gremium deo duce reducantur.
Quibus hoc sacro approbante concilio veniendi eundi standi quousque praemissa tractanda duraverint et
postmodum discedendi et ad propria redeundi in fide pontificia liberum salvumconductum et fidem publicam
tenore praesentium concedimus et elargimur eorum que votis quantum cum deo poterimus annuemus.
Ut autem hoc sacrum Lateranense concilium ad finem uberrimae speratae que utilitatis perducatur alia namque
plura et gravia in eo tractanda discutienda que remaneant ad omnipotentis dei laudem et ecclesiae suae
exaltationem nonam sessionem continuationis celebrationis ipsius sacri concilii Lateranensis nono aprilis
millesimo quingentesimo quartodecimo pontificatus nostri anno primo quae erit quarta feria post dominicam
passionis sacro concilio approbante indicimus.
Nulli ergo ....
Si quis autem ....
Leo episcopus servus servorum dei ad perpetuam rei memoriam sacro approbante concilio.
In apostolici culminis specula divinae gratiae munere collocati nihil magis esse nostri officii duximus quam
sedulo ac diligenter omnia circumspicere quae ad catholici nobis commissi gregis custodiam incolumitatem
augmentum pertinere possent et in hoc ipsum omnes industriae nervos omnes animi ingenii que vires
contulimus.

9

