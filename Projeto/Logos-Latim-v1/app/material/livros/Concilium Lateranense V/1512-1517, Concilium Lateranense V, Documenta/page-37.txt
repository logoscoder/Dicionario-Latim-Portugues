Et ut animarum utriusque sexus christi fidelium saluti uberius consulatur illos quorum confessiones pro tempore
audierint cuiuscumque status et conditionis fuerint ad solvendum decimas sive alias bonorum seu fructuum
quotam in locis in quibus decimae ipsae aut similia solvi consueverunt etiam sub onere conscientiarum suarum
monere et hortari ipsis que etiam illas solvere recusantibus absolutionem denegare et super hoc requisiti id
populo etiam publice praedicare et persuadere teneantur.
Conservatores autem eisdem fratribus pro tempore a sede apostolica deputandi doctrina et probitate praestantes
et in ecclesiastica dignitate constituti esse debeant et coram eis per eosdem fratres quibus dati fuerint ultra duas
diaetas a loco suae solitae habitationis nullus trahi possit privilegiis super hoc alias eis concessis nullatenus
suffragantibus.
Excommunicati quoque ordinem mendicantium profiteri volentes ubi de interesse tertii agetur absolvi non
possint nisi praevia satisfactione.
Procuratores quoque et negotiorum gestores ac operarii eorumdem fratrum servitiis insistentes sententiis
excommunicationis promulgatis illaqueati sint et esse censeantur si illis causam dederint aut dantibus consilium
auxilium vel favorem praestiterint.
Fratres autem et sorores tertii ordinis nec non mantellati corrigiati pizochatae chordellati et alii quocumque
nomine nuncupati in propriis domibus habitantes sepulturam ubi voluerint eligere valeant sed die paschatis
tantum eucharistiam nec non extremam unctionem cetera que ecclesiastica sacramenta poenitentiae sacramento
dumtaxat excepto a proprio sacerdote recipere et ad onera quae laicis incumbunt perferenda teneantur ac in foro
saeculari coram iudicibus saecularibus conveniri possint.
Et ne censura vilescat ecclesiastica et minoris auctoritatis interdicti sententia reputetur iidem dicti tertii ordinis ad
divina audienda in ecclesiis suorum ordinum tempore interdicti nullatenus admittantur si causam dederint
interdicto vel causam ipsam nutriant seu foveant aut dantibus auxilium consilium vel favorem quoquo modo
praestiterint.
Collegialiter autem viventes seu cum claustralibus habitantes ac mulieres virginalem seu caelibem aut castam
vidualem expresso voto et sub dicto habitu vitam ducentes privilegiis quibus fratres ordinis cuius tertiae regulae
habitum gestant gaudere debeant.
Omnia etiam singula supradicta ad reliquos religiosos ordinum quorumcumque extendi et per eos etiam servari
debere volumus atque decernimus.
Salvis tamen in reliquis desuper non expressis tam episcoporum quam fratrum et aliorum religiosorum
praedictorum iuribus quibus per praemissa in aliquo praeiudicare seu quidquam innovare non intendimus non
obstantibus constitutionibus et ordinationibus apostolicis ac statutis et consuetudinibus dictorum ordinum
iuramento confirmatione apostolica vel quavis alia firmitate roboratis privilegiis quoque et indultis ac literis
apostolicis contra praemissa seu aliquod praemissorum eisdem ordinibus concessis etiam in Mari magno
contentis quibus etiamsi ad illorum derogationem de eis eorum que totis tenoribus specialis specifica expressa
individua ac de verbo ad verbum non autem per generales clausulas id importantes mentio seu quaevis alia
expressio habenda aut aliqua alia exquisita forma servanda esset illorum tenores praesentibus pro sufficienter
expressis et insertis habentes specialiter et expresse derogamus ceteris que contrariis quibuscumque decernentes
exnunc irritum et inane si secus super his a quoquam quavis auctoritate scienter vel ignoranter contigerit
attentari.
Eosdem insuper fratres in virtute sanctae obedientiae monemus ut eosdem episcopos loco sanctorum
apostolorum subrogatos pro debita et nostra ac apostolicae sedis reverentia congruo honore et convenienti
observantia venerentur.
Ipsos quoque episcopos hortamur ac per viscera misericordiae dei nostri requirimus ut fratres ipsos affectu
benevolo prosequentes caritative tractent ac benigne foveant se que illis minime difficiles aut duros vel morosos
sed potius faciles mites propitios pia que munificentia liberales exhibeant ac in omnibus praedictis tamquam in
agro dominico cooperatores eorum que laborum participes prompta benignitate recipiant eorum que iura omni
37

