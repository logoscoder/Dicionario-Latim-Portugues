Si vero ultra dictum tempus in simili negligentia contumaciter permanserit legitima monitione praecedente
beneficio ipso privetur cum propter officium detur beneficium.
Intelligatur autem officium obmittere quoad hoc ut beneficio privari possit qui per quindecim dies illud bis
saltem non dixerit deo tamen ultra praemissa de dicta omissione redditurus rationem.
Quae poena in habentibus plura beneficia reiterabilis toties sit quoties contra facere convincentur.
Et cum fructuum ecclesiarum cathedralium et metrpolitanarum monasteriorum que et aliorum quorumcumque
beneficiorum ecclesiasticorum plenaria dispositio et administratio ad nos et Romanum pontificem pro tempore
existentem et illos etiam qui eiusmodi ecclesias monasteria et beneficia iure et canonice obtinent solum
pertineant saeculares que principes omni etiam divino iure id prohibente dictis ecclesiis monasteriis ac beneficiis
intromittere se nullatenus debeant statuimus et ordinamus ut fructus redditus et proventus ecclesiarum
monasteriorum ac beneficiorum per saeculares ullos principes etiamsi imperator reges reginae ve seu respublicae
vel potentatus fuerint aut per eorum officiales seu iudices etiam ecclesiasticos vel quascumque alias personas
publicas vel privatas de eorumdem imperatoris regum reginarum ve ac principum rerum que publicarum vel
potentatuum mandato sequestrari occupari ve aut modo aliquo detineri ipsi que huiusmodi ecclesias monasteria
ac beneficia obtinentes sub praetextu fabricae instaurationis que sine Romani pontificis pro tempore existentis
expressa licentia aut elemosynarum seu quovis alio colore aut fuco impediri non debeant quo minus de illis ut
antea libere ac sine impedimento disponere valeant.
Et si sequestrati fuerint occupati ve aut detenti integre libere que ac sine exceptione vel mora praelatis ad quos de
iure legitime que spectant restituantur de quibus si dissipati nusquam reperiri possint eorum iusta aestimatione
facta dictis praelatis satisfieri volumus per eos qui dictas sequestrationes applicationes dissipationes que fecerint
aut fieri mandaverint sub poena excommunicationis aut interdicti ecclesiastici talium principum terris et dominio
eo ipso incurrendis.
Et ut eorum ac eisdem subiectorum bona ubicumque reperta si moniti parere noluerint capi et retineri possint.
Ipsi vero contra facientes tam supradictis poenis quam privationis feudorum et privilegiorum quae a nobis et
Romana vel aliis ecclesiis nunc et pro tempore obtinuerint et aliis contra violatores et oppressores libertatis
ecclesiasticae etiam per extravagantes et alias constitutiones etiam incognitas et forsan in usu non existentes
impositis quarum omnium tenores pro expressis et insertis habentes innovamus ac perpetuum firmitatis robur
habere decernimus et declaramus ac secundum eas per quoscumque iudices etiam sanctae Romanae ecclesiae
cardinales sublata et adempta eis aliter iudicandi declarandi que potestate sententiari iudicari et interpretari
debere volumus atque mandamus.
Et cum a iure tam divino quam humano laicis potestas nulla in ecclesiasticas personas attributa sit innovamus
omnes et singulas constitutiones felicis recordationis Bonifacii papae viii etiam praedecessoris nostri quae
incipit: felicis et Clementis v quae incipit: si quis suadente nec non quascumque alias apostolicas sanctiones in
favorem libertatis ecclesiasticae et contra eius violatores quomodolibet editas et poenis etiam contra talia
praesumentes in bulla quae legitur in coena domini contentis in suo robore permansuris.
Et cum in Lateranensi pariter ac conciliis generalibus sub excommunicationis poena prohibitum fuerit ne reges
principes duces comites barones respublicae et alii potentatus quicumque regnis provinciis civitatibus ac terris
quoquo modo praesidentes collectas decimas et alia huiusmodi onera clericis praelatis et aliis quibuscumque
personis ecclesiasticis imponant exigant que neve a sponte etiam dantibus et consentientibus etiam recipiant
atque in praemissis auxilium favorem consilium ve palam vel occulte praestantes in excommunicationis latae
sententiae poenam eo ipso incidant et ipsae quoque respublicae ac communitates et universitates circa hoc
quomodolibet delinquentes ecclesiastico eo ipso subiiciantur interdicto praelati etiam praemissis absque Romani
pontificis expressa licentia ultro consentientes excommunicationis et depositionis poenam ipso facto incurrant
statuimus et ordinamus ut de cetero talia praesumentes etiamsi ut praefertur qualificati fuerint ultra supradictas
poenas quas contraveniendo eo ipso incurrere volumus innovamus quod ad omnes actus legitimos inhabiles et
intestabiles habeantur.

21

