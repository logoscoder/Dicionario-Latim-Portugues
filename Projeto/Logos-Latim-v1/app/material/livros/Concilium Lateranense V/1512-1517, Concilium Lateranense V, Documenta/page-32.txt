Et ut alibi legitur in ecclesia esse non potest qui Romani pontificis cathedram deserit quoniam Augustino
Gregorio que auctoribus sola obedientia est mater custos que omnium virtutum sola fidei meritum possidens sine
qua quisque infidelis convincitur etiamsi fidelis esse videatur.
Itaque nos eodem Petro docente soliciti esse debemus ut quae a Romanis pontificibus praedecessoribus nostris
praesertim in sacris conciliis pro obedientiae huiusmodi auctoritatis libertatis que ecclesiasticae et sedis
apostolicae defensione mature et ex legitimis causis inchoata sunt nostris studio cura et diligentia debite
absolvantur et ad optatum finem perducantur simplicium quoque animae quarum etiam rationem deo reddituri
sumus a dolis et laqueis tenebrarum principis liberentur.
Sane felicis recordationis Iulius papa secundus praedecessor noster post indictum et legitimis tunc expressis
causis de venerabilium fratrum suorum sanctae Romanae ecclesiae cardinalium de quorum numero tunc eramus
consilio et assensu sacrum Lateranense concilium provide considerans cum eodem sacro Lateranensi concilio
Bituricensem regni Franciae corruptelam quam illi pragmaticam sanctionem vocant cum maximo animarum
periculo et scandalo ac dignitatis sedis apostolicae detrimento et vilipendio retroactis temporibus viguisse et
adhuc vigere eiusdem pragmaticae sanctionis negotium eodem approbante concilio discutiendum certis tunc
nominatim deputatis cardinalibus et praelatis certae congregationis commisit.
Et quamquam sanctio praefata ex multis nullitati notorie subiaceret schisma que manifestum foveret et contineret
et propterea citatione aliqua minime praecedente per se irrita nulla et invalida declarari potuisset ex abundanti
tamen cautela idem Iulius praedecessor Gallicos praelatos capitula ecclesiarum et monasteriorum parlamenta et
laicos illis faventes et dicta sanctione utentes omnes que et singulos alios in praemissis sua communiter vel
divisim interesse putantes per edictum publicum cum ad partes illas tutus tunc non pateret accessus in
Mediolanensis Astensis et Papiensis ecclesiarum valvis affigendum monuit et citavit ut infra tunc expressum
terminum coram eo et dicto concilio comparerent causas que dicerent quare sanctio praefata illius que corruptela
et abusio in concernentibus auctoritatem Romanae ecclesiae et sacrorum canonum ac ecclesiasticae libertatis
violationem nulla et invalida declarari non deberet.
Cum que dicto Iulio praedecessore in humanis agente diversis impedimentis causantibus citatio exequi et
reproduci ac negotium abrogationis huiusmodi plene discuti ut intentio ipsius Iulii praedecessoris fuerat non
potuisset sed eodem Iulio praedecessore rebus humanis exempto citatio ipsa legitime executa et per
procuratorem fiscalem sacri concilii promotorem reproducta ipsorum que citatorum non comparentium
contumacia accusata et ad ulteriora procedi petitum fuisset nos divina favente clementia ad summi apostolatus
apicem assumpti omnibus rite pensatis petitioni praedictae ex certis causis nullum tunc responsum dedimus.
Ac deinde cum per dictos monitos et citatos diversa impedimenta allegarentur quare in termino eis ut praefertur
praefico comparere non potuissent ut omnis iustae excusationis et querelae occasio eis auferretur terminum
citationis et monitionis huiusmodi praefixum eodem sacro approbante concilio ad alium tunc expressum
terminum iam diu effluxum in diversis sessionibus pluries prorogavimus.
Cum autem moniti et citati praedicti sublatis iam omnibus impedimentis effluxis que omnibus terminis coram
nobis et dicto concilio non comparuerint nec comparere curaverint ad allegandam causam quare sanctio
praedicta nulla declarari non debeat ita ut excusationi ultra locus non sit possint que merito contumaces reputari
prout eos exigente iustitia reputamus nos mature attendentes pragmaticam sanctionem vel potius ut dictum est
corruptelam schismatis tempore a non habentibus potestatem editam reliquae christianae reipublicae ecclesiae
que sanctae dei nullatenus conformem et a clarae memoriae Ludovico xi Francorum rege christianissimo
revocatam cassatam atque abolitam auctoritatem libertatem ac dignitatem dictae sedis violare ac diminuere
facultatem que Romani pontificis pro tempore existentis de sanctae Romanae ecclesiae cardinalium pro
universali ecclesia assidue laborantium virorum que doctorum personis quibus abundat curia et quorum consiliis
sedis apostolicae et Romani pontificis atque universalis ecclesiae auctoritas et potestas conservatur negotia que
diriguntur et in prospero statu confoventur ecclesiis et monasteriis eisdem que personis de reliquis beneficiis
ecclesiasticis iuxta eorum status exigentiam providendi penitus auferre praelatis vero ecclesiasticis illarum
partium causam praebere ut ipsi nervum ecclesiasticae disciplinae obedientiae sanctum frangant et violent ac
contra nos et sedem praedictam eorum matrem cornua erigant et eis ad praemissa audendum viam aperire ipsam
que notorie nullitati subiacere nullo que nisi alicuius temporis seu potius tolerantiae cuiusdam adminiculo fulciri
et si Romani pontifices praedecessores nostri praefati prout ipsi suo tempore summopere optare demonstrarunt
32

