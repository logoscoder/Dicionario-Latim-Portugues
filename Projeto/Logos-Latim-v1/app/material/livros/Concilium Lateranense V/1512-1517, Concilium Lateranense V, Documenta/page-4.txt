labes omnis que illius suspicio absit tales que ad tanti fastigii gradum assumantur qui rite et recte et canonice
ingressi modo et ordine convenientibus naviculae Petri gubernacula sustineant tales que existant in tanto
dignitatis culmine constituti qui bonis et rectis solatio malis autem formidini sint et eorum exemplo ceteri fideles
ad bene operandum instruantur et ad viam salutis dirigantur et ea quae propterea per nos statuta et ordinata
fuerunt pro rei magnitudine et gravitate per sacrum generale concilium approbentur et innoventur et approbata et
innovata communiantur ut eo firmius perdurent et tenacius observentur et adversus diaboli multiplices insidias
defendantur quo fuerint dicta auctoritate saepius circumfulta.
Dudum siquidem a nobis magnis et urgentibus causis magna que et matura discussione et deliberatione cum
doctissimis et gravissimis viris etiam sanctae Romanae ecclesiae cardinalibus praecedentibus et perhabitis
emanarunt literae tenoris subsequentis.
Iulius episcopus servus servorum dei ad perpetuam rei memoriam.
Cum tam divino quam humano iure in spiritualibus praecipue detestabiliter simoniae sit labes prohibita et longe
magis in electione Romani pontificis vicarii Iesu christi domini nostri abhominabilis sit et universali ecclesiae
perniciosa nos qui regimini eiusdem universalis ecclesiae meritis licet imparibus auctore domino praesidemus
cupientes quantum cum deo possumus in praemissis pro tantae rei necessitate ac periculi magnitudine ut tenemur
in posterum salubriter providere de fratrum nostrorum sanctae Romanae ecclesiae cardinalium consilio et
unanimi consensu hac nostra perpetuo valitura constitutione apostolica auctoritate et de potestatis nostrae
plenitudine statuimus ordinamus decernimus et diffinimus quod si quod deus pro sua clementia et in omnes
bonitate avertat contigerit postquam nos vel successores nostros successive ipse deus ab huiusmodi universalis
ecclesiae regimine absolverit humani generis inimico procurante et ambitione vel cupiditate ad hoc inclinante
seu impellente electionem Romani pontificis ab eo quem eligi contigerit vel ab aliquo seu aliquibus de coetu
cardinalium quomodolibet votum dantibus per simoniacam haeresim in dando promittendo vel recipiendo
pecunias bona cuiusque generis castra officia vel beneficia seu promissiones et obligationes commissam per se
vel alium seu alios quomodocumque et qualitercumque etiam in duarum partium vel omnium cardinalium
unanimi concordia quomodolibet etiam per viam assumptionis unanimiter nemine discrepante etiam sine
scrutinio factae celebrari vel fieri non solum huiusmodi electio vel assumptio eo ipso nulla existat et nullam
eidem sic electo vel assumpto administrandi in spiritualibus et temporalibus facultatem tribuat sed etiam contra
dictum sic electum vel assumptum de simoniaca labe a quocumque cardinale qui eidem electioni interfuerit
opponi et excipi possit sicut de vera et indubitata haeresi ita quod a nullo pro Romano pontifice habeatur
quinimo ipse sic electus a priori suo cardinalatus et alio quocumque honore ecclesiis cathedralibus etiam
metropolitanis et patriarchalibus monasteriis dignitatibus et aliis quibuscumque beneficiis et pensionibus quae
tunc obtinebat in titulum vel in commendam aut aliis quomodocumque eo ipso absque alia declaratione privatus
existat et idem electus non apostolicus sed apostaticus et tamquam Simon magus et haeresiarcha et ad praedicta
omnia et singula perpetuo inhabilis habeatur et sit.
Nec huiusmodi simoniaca electio per subsequentem ipsius inthronizationem seu temporis cursum aut etiam
omnium cardinalium adorationem seu obedientiam ullo unquam tempore convalescat.
Liceat que omnibus et singulis cardinalibus etiam illis qui huic simoniacae electioni seu assumptioni
consenserint etiam post inthronizationem et adorationem seu obedientiam ac etiam universo clero populo
Romano nec non subditis et sancti Angeli de Urbe ac quarumvis aliarum Romanae ecclesiae arcium praefectis
castellanis capitaneis et aliis officialibus quocumque homagio seu iuramento vel cautione praestitis non
obstantibus a talis electi etiam inthronizati obedientia et devotione impune et quandocumque discedere ipsis fidei
Romanae ecclesiae et obedientiae futuri Romani pontificis canonice intrantis nihilo minus adstrictis
permanentibus et eum ut magum ethnicum publicanum et haeresiarcham evitare.
Ad cuius quoque confusionem possint cardinales qui praefatae electioni se opponere voluerint si praesumpserit
se regimini universalis ecclesiae praetextu talis electionis ingerere auxilium brachii saecularis contra eum
implorare.
Nec tales ab eius obedientia discedentes tamquam tunicae domini scissores aliquarum propter dictum discessum
poenarum seu censurarum ultioni subiaceant.

4

