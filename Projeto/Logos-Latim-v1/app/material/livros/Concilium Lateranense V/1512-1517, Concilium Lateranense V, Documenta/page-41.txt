memores se de ipsa ecclesia christi sanguine redempta et per eos etiam propriae vitae non parcendo tuenda et
conservanda rationem reddituros esse omnibus invicem posthabitis odiis mutuis que dissensionibus ac
simultatibus oblivioni perpetuae demandatis ad defensionem christianae fidei sicut proprio et necessario eorum
incumbit officio fortiter et potenter exurgant et in tantae necessitatis articulo prout eorum fuerint facultates
prompta auxilia praebere studeant eosdem nihilo minus paterno affectu monentes ac requirentes ut pro summi
dei et apostolicae sedis reverentia pacem per eos initam saltem dicta expeditione durante inviolabiliter observare
procurent ne tantum bonum quod dextera domini assistente secuturum speramus et optamus aliqua interveniente
discordia et dissensione valeat impediri.
Et ne praelati ac alii ad praesens concilium quod fere quinquennium duravit laboribus et expensis ulterius
fatigentur et ut eorum ecclesias visitare et consolari possint ac aliis certis rationabilibus et iustis causis praesens
concilium absolvimus et cum benedictione domini dimittimus omnibus que et singulis in eo existentibus ad
propria remeandi sacro eodem approbante concilio licentiam concedimus.
Et ut ad propria aliquibus spiritualibus muneribus refecti cumulatiori gaudio remeare possint illis eorum que
familiaribus plenariam omnium peccatorum suorum remissionem et indulgentiam semel in vita et in mortis
articulo elargimur.
Nulli ergo ....
Si quis autem ....

41

