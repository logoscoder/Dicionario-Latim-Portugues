blandiuntur qui ad hoc iam devenisse apparent ut verificetur dictum apostoli ad Timotheum ita scribentis: erit
enim tempus cum sanam doctrinam non sustinebunt sed ad sua desideria coacervabunt sibi magistros prurientes
auribus et a veritate quidem auditum avertent ad fabulas autem convertentur quorum falsas et inanes mentes
praedicantes ipsi praefati non modo in rectam veram que viam reducere minime student sed illas maioribus etiam
erroribus implicant dum sine ulla canonum attestatione vel reverentia imo contra ipsas canonicas sanctiones
sacrae scripturae sensum multifariam pervertentes temere que ac perperam plerumque interpretantes contra
veritatem praedicare terrores que ac minas multa que mala prope diem affutura iam que ingruentia nulla prorsus
legitima ratione muniti sed suo dumtaxat sensui obsequentes comminantur repraesentant adesse que asseverant
plerumque etiam vana quaedam et inania et alia huiusmodi populis ingerere et quod enormius est ab aeternitatis
lumine et sancti spiritus admonitione aut infusione illa se habere asserere audent.
Cum que ii sub confictorum miraculorum mendaciis varios errores fraudes que disseminant denique populos
quos in evangelica doctrina sedulo instruere et in vera fide detinere et conservare deberent sermones suos a sensu
et praeceptis universalis ecclesiae retrahentes a sacris que constitutionibus quas maxime sequi deberent deviantes
auditores suos amovent ac longe faciunt a salute.
Per haec namque et alia huiusmodi simpliciores homines ut ad deceptionem procliviores a via salutis et
obedientia Romanae ecclesiae deviantes in errores varios perfacile inducuntur.
Propterea Gregorius huius muneris peritissimus et fervore caritatis incensus praedicatores vehementer hortatur et
monet ut dicturi ad populum prudentes cauti que accedant ne dicendi impetu rapti verborum erroribus quasi
iaculis audientium corda confingant et cum sapientes fortasse videri desiderant decepti speratae virtutis
compagem insipienter discindant saepe namque verborum effectus amittitur tum loquacitate importuna vel
incauta audientium corda levigantur.
Et sane in nullo alio rudem ii plebem maiori damno scandalo que afficiunt quam cum vel tacenda praedicant vel
falsa et inutilia docendo ea in errorem inducunt.
Quae quoniam huic sacrae religioni divinitus institutae ut nova et aliena omnino contraria esse noscuntur.
Gravi certe accurato que sunt examine digna ne scandalum populo christiano et suorum auctorum ac aliorum
animabus interitum pariant.
Nos igitur sanctae dei ecclesiae cui disponente domino praesidemus quae quidem una est et unum deum
praedicat colit ad unam fidem firmiter et sincere confitetur iuxta illud prophetae vaticinium: qui habitare facit
unius moris in domo uniformitatem quantum cum deo possumus posthabitam reducere et retentam conservare
qui que populo verbum dei praedicant tales esse cupientes ut eorum praedicatione dei ecclesia nullum scandalum
patiatur et si qui corrigibiles sunt ab his quae proximis nostris que temporibus praesumpserunt cum nonnullos
eorum praeter illa quae diximus in praedicationibus non viam amplius domini in virtute docentes non
evangelium ut deberent explanantes sed conficta miracula et nova ac falsa vaticinia alia que levia et ab anilibus
fabulis parum distantia magnum que scandalum parientia nulla devotionis et auctoritatis eius que improbantis ac
repellentis haec habita ratione vastis clamoribus imprimere ac suadere ubique conantes et ne pontificali quidem
dignitate fulgentibus et aliis ecclesiae praelatis parcentes quibus potius honorem ac reverentiam exhibere
deberent sed in eorum personas ac statum audaciter ac temere invehi consuevisse et alia huiusmodi commisisse
constat in futurum abstineant ut tam periculosum contagiosum que malum ac mortifera pestis radicitus evellatur
et a re factum ita penitus deleatur ut nec memoria eius remaneat sacro approbante concilio statuimus et
ordinamus ut nullus tam clericus saecularis quam cuiuscumque etiam mendicantium ordinis regularis aut quivis
alius ad quem facultas praedicandi tam de iure quam de consuetudine vel privilegio aut alias pertinet ad
huiusmodi officium exercendum admittatur nisi prius per superiorem suum respective diligenter examinatus in
qua re conscientiam ipsius superioris oneramus ac morum honestate aetate doctrina probitate prudentia et vitae
exemplaritate ad illud aptus et idoneus reperiatur et hic quocumque postea praedicaturus accesserit de huiusmodi
examine et idoneitate sua per literas authenticas seu alias sui examinatoris approbatoris que episcopis et aliis
locorum ordinariis fidem legitime faciat.
Mandantes omnibus qui hoc onus sustinent qui que in futurum sustinebunt ut evangelicam veritatem et sanctam
scripturam iuxta declarationem interpretationem et ampliationem dictorum quos ecclesia vel usus diuturnus
29

