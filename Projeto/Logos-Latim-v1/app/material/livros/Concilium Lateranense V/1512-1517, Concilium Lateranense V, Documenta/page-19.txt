cardinalibus concessis et in bulla nostra sub data coronationis nostrae contentis et expressis in suo robore nihilo
minus permanentibus.
Statuimus insuper ut expensae funebres cardinalium computatis omnibus mille quingentorum florenorum
summam excedere non debeant nisi executorum providentia iustis allegatis causis ac rationibus plus
expendendum esse duxerit.
Essequiae et castrum doloris prima et nona die fiant infra octavam vero missae de more celebrentur.
Pro reverentia autem sedis apostolicae utilitate que et honore communi pontificis et ipsorum cardinalium ut
scandalorum quae nasci possent occasio tollatur maior que in sacro senatu libertas votorum fiat liceat que ut par
est cardinali cuique secundum deum et conscientiam suam libere et impune quodcumque sentiat dicere statuimus
ne quis cardinalium vota in consistorio data et quaecumque ibi gesta aut dicta quae in odium aut praeiudicium
aut scandalum alicuius redundare possint scripto aut verbo vel quovis alio modo revelet sub poena periurii et
inobedientiae et quotiescumque a nobis et Romano pontifice pro tempore existente specialiter et expresse ultra
praemissa indictum fuerit super aliqua re silentium si quis contra fecerit ultra dictas poenas excommunicationem
latae sententiae incurrat a qua non possit absolvi nisi a nobis vel praefato pontifice romano et cum expressione
causae praeterquam in mortis articulo.
et cum omnis aetas ab adolescentia prona sit ad malum et a teneris assuefieri ad bonum magni sit operis et
effectus statuimus et ordinamus ut magistri scholarium et praeceptores pueros suos sive adolescentes nedum in
grammatica et rhetorica ac ceteris huiusmodi audire et instruere debeant verum etiam docere teneantur ea quae
ad religionem pertinent ut sunt praecepta divina articuli fidei sacri hymni et psalmi ac sanctorum vitae diebus
que festivis nihil aliud eos docere possint quam in rebus ad religionem et bonos mores pertinentibus eos que in
illis instruere hortari et cogere in quantum possint teneantur ut nedum ad missas sed etiam ad vesperas divina
que officia audienda ad ecclesias accedant et similiter ad praedicationes et sermones audiendos impellant nihil
que contra bonos mores aut quod ad impietatem inducat eis legere possint.
Ad abolendam vero execrabilem blasphemiam quae in maximum divini nominis et sanctorum contemptum supra
modum invaluit statuimus et ordinamus quicumque deo palam seu publice maledixerit contumeliosis que atque
obscoenis verbis dominum nostrum Iesum christum vel gloriosam virginem Mariam eius genitricem expresse
blasphemaverit si munus publicum iurisdictionem ve gesserit perdat emolumenta trium mensium pro prima et
secunda vice dicti officii si tertio deliquerit illo eo ipso privatus existat.
Si clericus vel sacerdos fuerit eo ipso quod de delicto huiusmodi fuerit convictus etiam beneficiorum
quaecumque habuerit fructibus applicandis ut infra unius anni multetur et hoc sit pro prima vice qua blasphemus
ita deliquerit pro secunda vero si ita deliquerit et convictus ut praefertur fuerit si unicum habuerit beneficium eo
privetur si autem plura quod ordinarius maluerit id amittere cogatur.
Quod si tertio eius sceleris arguatur et convincatur dignitatibus ac beneficiis omnibus quaecumque habuerit eo
ipso privatus existat ad ea que ulterius retinenda inhabilis reddatur ea que libere impetrari et conferri possint.
Laicus vero blasphemans si nobilis fuerit poena vigintiquinque ducatorum multetur et pro secunda vice
quinquaginta fabricae basilicae principis apostolorum de Urbe applicandis et aliis ut infra deducitur pro tertia
vero nobilitatem perdat.
Si vero ignobilis ac plebeius fuerit in carcerem detrudatur.
Quod si ultra duas vices publice blasphemans deprehensus fuerit mitra infami per integram diem ante fores
ecclesiae principalis mitratus stare cogatur.
Si vero pluries in hoc ipsum peccatum lapsus fuerit ad perpetuos carceres vel ad triremes damnetur ad iudicis
deputati arbitrium.

19

