Dispensationes autem ad plura incompassibilia ultra duo nisi qualificatis iuxta formam iuris communis non
concedantur nisi ex magna et urgenti causa.
Et personis cuiuscumque dignitatis parochiales ecclesias et earum perpetuas vicarias ac dignitates maiores et
principales etiam per viam unionis vel commendae ad vitam ultra quatuor obtinentibus exnunc terminum duorum
annorum praefigimus ut interim quatuor tantum ex eis retentis reliquas dimittere teneantur et beneficia
dimittenda huiusmodi resignari valeant in manibus ordinariorum ad effectum ut de illis provideatur personis per
eos nominandis quacumque reservatione etiam generali etiam ex qualitatibus resignantium personarum resultante
non obstante quo elapso termino nisi dimiserint omnia vacare censeantur ac possint libere ut vacantia impetrari
tales que praeterea retinentes poenas extravagantis execrabilis recolendae memoriae Ioannis papae xxii etiam
praedecessoris nostri incurrant.
Item statuimus ut speciales reservationes quorumcumque beneficiorum ad cuiusvis instantiam minime
concedantur.
et cum sanctae Romanae ecclesiae cardinales ceteros omnes in ipsa ecclesia post summum pontificem honore ac
dignitate praecedant conveniens ac debitum est ut vitae munditia ac virtutum splendore cunctis praefulgeant.
Quapropter non modo hortamur eos ac monemus verum etiam statuimus et ordinamus ut de cetero quilibet
cardinalium pro tempore existens iuxta doctrinam apostoli ita sobrie caste ac pie vivat ut non solum a malo sed
ab omni etiam specie mali abstinens coram hominibus luceat.
Deum que in primis operibus honorificet.
Sint omnes vigiles ac divinis officiis missarum que celebrationibus intenti habeant que capellas suas in loco
honesto prout facere consueverunt.
Sit que eorum domus familia mensa supellex que non fastu aut pompa neque superfluis rebus neque aliquo modo
reprehensibilis ne peccandi excedendi que modum licentia inde nascatur sed ut aequum est modestiae et
frugalitatis speculum dici mereantur.
Illis itaque sint contenti quae sacerdotalem prae se ferant modestiam ac praelatos et quoscumque alios insignes
viros ad Romanam curiam venientes benigne honorifice que tam publice quam privatim tractent et apud nos et
successores nostros gratiose liberaliter que eorum negotia commendata suscipiant.
Praeterea ministerium indecorum episcoporum praelatorum que in domibus non habeant ne ceteris praeesse
instituti et sacro charactere insigniti in vilia descendant ministeria passim que pastoralis officii contemptum
inducant.
Eos itaque quos vel nunc habent vel in posterum sunt habituri honorifice ut fratres ac iuxta eorum status
condecentiam tractent.
Cum que Romano pontifici communi omnium christi fidelium patri assistant personarum acceptatores vel
advocatos eos fieri valde inconveniens est.
Propterea statuimus ne partialitatem suscipiant aliquam neque principum communitatum vel quorumcumque
aliorum contra quemquam nisi quantum iustitia et aequitas postulat eorum que dignitas et conditio requirit
promotores aut defensores fiant sed a privata omni passione seiuncti sedandis et componendis inter quoscumque
litibus omni diligentia vacent incumbant que principum et quorumcumque aliorum ac praesertim pauperum et
religiosorum iuxta negotia pio promoveant affectu oppressos et iniuste gravatos iuxta vires suas et officii
debitum adiuvent.
Tituli sui loca si praesentes in curia fuerint personaliter si vero absentes per vicarium idoneum semel saltem
singulis annis visitent clericos et populos ecclesiarum titulo suo subiectarum cum diligentia inquirant vigilent
que circa cultum divinum et bona dictarum ecclesiarum mores que in primis et vitam clericorum et
16

