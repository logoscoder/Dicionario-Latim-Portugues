Si quis autem ....
Iulius episcopus servus servorum dei ad perpetuam rei memoriam sacro approbante concilio.
Ad illius cuius perfecta sunt opera laudem et gloriam sacrum Lateranense concilium prosequentes in hac tertia
sessione spiritu sancto favente legitime congregata quam alias tertio nonas novembris proxime praeteriti
faciendam in secunda sessione indixeramus et deinde de venerabilium fratrum nostrorum sanctae Romanae
ecclesiae cardinalium consilio unanimi que assensu in hodiernum diem tenendam ex certis tunc expressis et aliis
legitimis causis prorogavimus et indiximus eodem sacro concilio prorogationem et indictionem huiusmodi ex
causis praefatis sibi notis approbante post felicem faustam que carissimi in christo filii nostri Maximiliani
Romanorum imperatoris electi semper augusti huic sacrosancto Lateranensi concilio veram adhaesionem et
sinceram unionem omnia et singula per damnationis alumnos Bernardinum Carvaial Guillelmum Brizonet
Renatum de Pria et Fridericum de sancto Severino olim cardinales eorum que fautores adhaerentes complices et
sequaces schismaticos haereticos et in suam ac aliorum perniciem debacchantes unitatem sanctae matris
ecclesiae scindere satagentes in conciliabulo Pisano Mediolani Lugduni vel alibi quaecumque quotcumque et
qualiacumque fuerint etiam decimarum impositiones in universo regno Franciae per eos factas quorum tenores et
qualitates ac si praesentibus de verbo ad verbum non autem per clausulas generales insererentur pro expressis
haberi volumus usque in praesentem diem acta gesta et facta conscripta et publicata seu ordinata et in futurum
forsitan gerenda quamvis sint nulla irrita et inania et a nobis praefato concilio sacro approbante damnata et
reprobata fuerint potiori pro cautela damnationi et reprobationi huiusmodi inhaerendo eodem sacro concilio
approbante damnamus reprobamus et detestamur illa que nulla irrita et inania nullius que roboris efficaciae
effectus vel momenti fuisse et esse decernimus et declaramus.
Nec non literas nostras per quas propter receptiones favores adhaerentiam et auxilium per regem Franciae et
nonnullos alios regni Franciae praelatos officiales nobiles et barones schismaticis et haereticis in dicti
conciliabuli Pisani damnati et reprobati prosecutione notorie praestita regnum Franciae et praesertim Lugdunum
ducatu Britanniae excepto sub data videlicet Romae apud sanctum Petrum anno incarnationis dominicae
millesimo quingentesimo duodecimo idus augusti pontificatus nostri anno nono de fratrum praedictorum consilio
ecclesiastico subiecimus interdicto nundinas que Lugduni fieri solitas in Lugduno extunc de cetero fieri
inhibuimus dictas que nundinas in civitate Gebennensi faciendas transtulimus cum decretis declarationibus
inhibitionibus omnibus que et singulis in eis contentis clausulis similiter sacro concilio praedicto de illis
plenariam notitiam habente ac approbante innovamus regnum que praefatum ut praefertur illius que civitates
terras oppida et loca quaecumque huiusmodi interdicto subiicimus ac ipsas nundinas ex Lugduno in civitatem
praefatam Gebennensem faciendas transferimus.
Et ut sacrum hoc Lateranense concilium ad finem uberrimae fertilitatis deducatur alia que plura et gravia in hoc
sacro Lateranensi concilio tractanda et discutienda veniant ad dei omnipotentis laudem et ecclesiae universalis
exaltationem quartam sessionem continuationis celebrationis ipsius quarto idus praesentis mensis decembris
faciendam sacro concilio praefato omnia approbante indicimus.
Nulli ergo ....
Si quis autem ....
Iulius episcopus servus servorum dei ad perpetuam rei memoriam sacro approbante concilio.
Saluti gregis nobis desuper commissi morum reformationi defensioni que ecclesiasticae libertatis ac fidei
catholicae tranquillitati et augmento paternis et solicitis studiis intendentes ad omnipotentis dei et individuae
trinitatis laudem et gloriam sacro hoc approbante concilio literas nostras a nobis dudum emanatas eidem concilio
notas per quas Romanae curiae officiales et illorum exactiones generaliter reformavimus approbamus et
innovamus illas que quas per nonnullos postea tunc expressos ad fidelium utilitatem iuxta intentionem nostram
declarari mandavimus per praefatos expressos et cum illis alios diversarum nationum praelatos nunc in praefato
concilio praesentes deputandos omnibus quae iudicium humanum pervertere possent cessantibus ut iustum et
aequum fuerit particulariter declarari et declarationes ipsas in aliis sessionibus nobis in hoc sacro concilio
referendas et ab eodem concilio approbandas ut debite exequantur praecipimus et mandamus.
2

