cum caritate custodiant atque defendant ut tam episcopi quam fratres praefati quorum opera veluti lucernae
ardentes supra montem positae omnibus christi fidelibus lumen praebere debent ad dei laudem fidei catholicae
exaltationem populorum que salutem de virtute in virtutem proficiant ac exinde a largissimo bonorum omnium
retributore domino perennis vitae praemium consequi mereantur.
Nulli ergo ....
Si quis autem ....
Leo episcopus servus servorum dei ad perpetuam rei memoriam sacro approbante concilio.
Temerariorum quorumdam qui sanctae Romanae ecclesiae cardinales praecipuas catholicae ecclesiae columnas
ea qua convenit reverentia observare contemnunt et in eorum res et bona manus violentas ausu sacrilego iniicere
non verentur effrenata libido nos admonet et inducit ut ad eorum audaciam antequam longius prorepat
comprimendam ea quae a praedecessoribus nostris in dictorum cardinalium dignitatis conservationem provida
sunt consideratione statuta pro illorum observantia firmiori nostrae innovationis munimine roboremus
extendamus et ampliemus prout temporum qualitas exigit et tam eminenti in ecclesia dei dignitati conspicimus in
domino salubriter expedire.
Sane ab aliquibus citra temporibus damnabilis quidam in urbe inolevit abusus et licentia delinquendi quo dum
apostolica sede vacante per cardinales in conclavi existentes de futuri Romani pontificis electione tractatur si qua
de uno ex eisdem cardinalibus quod in pontificem sit electus vox prodeat etiam non vera illius domum vulgus
armis aggreditur et super ea diripienda cum ipsius cardinalis conclave nondum egressi familiaribus eam
custodientibus vi contendit et si etiam effractis foribus aut pariete effosso aditus pateat in praedam omnium
bonorum quae ibi extant hostiliter corruit nisi armatorum praesidio defendatur.
Nonnulli que quandoque reperiuntur ita temerarii et audaces ut aliis etiam temporibus praetextu rixarum domos
cardinalium hostiliter et cum armis aggredi non verentur in ea que morantes offendere et vulnerare ex quibus
cardinalatus honori quibus sacrosancta militans ecclesia tamquam purpureo tota decoratur amictu non parum
detrahitur et eorum generatur contemptus et homicidiorum et aliorum scandalorum occasio exhibetur.
Nos igitur huiusmodi temerarios conatus debita volentes animadversione reprimere sacro approbante concilio
felicis recordationis Honorii iii et Bonifacii viii Romanorum pontificum praedecessorum nostrorum contra
aliquem dictae ecclesiae cardinalem hostiliter insequentes et illis praesentia consilio aut favore assistentes eos ve
scienter receptantes aut defendentes et eorum domos et aedes ut supra invadentes et eorum posteros bona editas
constitutiones auctoritate apostolica tenore praesentium innovamus.
Decernentes eas ubique debere perpetuis futuris temporibus inviolabiliter observari et nihilo minus constitutiones
easdem cum omnibus et singulis in eis contentis censuris et poenis ad omnes et singulas personas cuiuscumque
status conditionis et excellentiae existentes qui alicuius dictorum cardinalium domum tam tempore dicti
conclavis etiamsi in Romanum tunc pontificem sit electus quam alias quandocumque et ex quacumque causa
armata manu invadentes et in ea violenter aut hostiliter aliquid diripientes aut quemquam ex inibi existentibus
vulnerantes et eorum socios et qui id fieri mandaverint vel factum eius nomine ratum habuerint ac ipsis
invasoribus consilium in praemissis vel favorem praestiterint et defenderint extendimus et ampliamus non
obstantibus constitutionibus et ordinationibus apostolicis ceteris que contrariis quibuscumque.
Nulli ergo ....
Si quis autem ....
Leo episcopus servus servorum dei ad perpetuam rei memoriam sacro approbante concilio.
Constituti iuxta verbum prophetae meritis licet imparibus super gentes et regna officii nostri debitum decenter
exequimur cum universi status ecclesiastici ac universalis ecclesiae eorum que negotiorum reformationem per
38

