Cuius quidem expeditionis in impios et crucis christi implacabiles inimicos hoc vehemens nostrum desiderium
ita cordi nostro infixum est ut sacrum Lateranense concilium a felicis recordationis Iulio ii praedecessore nostro
indictum ac inchoatum eius que obitu intermissum ea praecipue causa continuare et prosequi decrevimus ut in
diversis sessionibus in eodem sacro concilio per nos habitis omnibus patet ut christianis principibus seu eorum
oratoribus in eo concilio congregatis praelatis que ex diversis mundi partibus eo venientibus pace inter ipsos
christianos principes composita extirpatis que ut par est primo ex domini agro pestiferis haeresum sentibus ea
quae ad ipsam expeditionem contra eosdem hostes necessaria ac ad gloriam et exaltationem orthodoxae fidei
aliarum ve rerum consultationem pertinent maturo consilio omnium que assensu decerni feliciter possent.
Ad quod quidem concilium solemniter indictum rite que denuntiatum etsi multi ex diversis Europae partibus
praeclari et in omni scientia praestantes viri convenerint multi etiam legitime impediti mandata in publica forma
miserint non tamen bellorum ac temporum difficultatibus quibus loca plurima iam diu hostilibus armis obsessa
fuerunt ea quam desiderabamus copia et multitudo convenire potuit.
Nihil est praeterea quod nobis adscribi possit si hactenus quod forsitan multis necessarium videtur et nos
opportunum prae ceteris putamus legatos de latere ad reges et principes pro concordia eorumdem principum et
pace non misimus.
Hac sane causa id facere destitimus.
Principes enim fere omnes suis ad nos literis ac nuntiis legatos mitti minime expedire aut necessarium esse
significarunt.
Circumspectos nihilo minus ac probatae fidei viros nuntios nostros etiam episcopali dignitate praeditos ad eos
ipsos principes gravior inter se armis ac quantum coniici poterat asperiora bella molientes ultro misimus.
Quorum praecipue opera effectum est ut pactis iam inter quosdam principes induciis ceteri eas brevi approbaturi
esse credantur.
Quare legatos uti proxima sessione decrevimus ubi opus et expediens fuerit pro stabili ac perpetua pace inter eos
componenda ac uti antea proposuimus mittere non postponemus.
Neque interim cum eorumdem principum oratoribus apud nos agentibus quae ad rem huiusmodi pertinent agere
et meditari neque ipsos et principes per nostros nuntios et literas ad id urgere et admonere cessabimus.
Quin etiam ut nostra pacis consilia et iuges cogitatus omnipotens et misericors deus promoveat ex alto ac fidelem
plebem aequis ac propitiis magis oculis aspiciat et pro communi salute ac pace compescenda que nefariorum
christiani nominis hostium superba rabie eius piis annuat precibus universis et singulis primatibus patriarchis
archiepiscopis episcopis nec non ecclesiarum tam cathedralium quam collegiatarum tam que saecularium quam
quorumvis ordinum regularium capitulis collegiis conventibus plebanis decanis ecclesiarum rectoribus ceteris
que animarum curam habentibus praedicatoribus quaestoribus ac verbum dei ad populum pronuntiantibus
auctoritate apostolica iniungimus et in virtute sanctae obedientiae mandamus quatenus intra missarum solemnia
et dum inter aut extra illa verbum dei ad populum proponetur ac in eorum orationibus quas capitulariter et
conventualiter aut alias in quibuscumque congregationibus facient respective pro pace christianorum et
infidelium confusione has collectas habeant speciales videlicet deus a quo sancta desideria et deus in cuius manu
sunt omnes potestates et omnia iura regnorum respice in auxilium christianorum.
Et nihilominus suis dioecesanis et aliis quibuscumque personis utriusque sexus tam ecclesiasticis quam
saecularibus quibus ratione praelaturae et alterius cuiuscumque superioritatis ecclesiasticae praesidebunt
iniungant ac in domino eos hortentur quibus dei verbum sua aut alterius auctoritate proponetur ut privatim pro
pace ut praemittitur christianorum et infidelium exterminatione ad deum ipsum ac gloriosissimam eius matrem in
oratione dominica et in angelica salutatione pias preces effundant.

11

