Et cum secundum leges civiles et sacrorum canonum censuras sortilegia per invocationem daemonum
incantationes ac divinationes superstitiones que prohibitae sint statuimus decernimus et ordinamus ut clerici qui
in praemissis culpabiles inventi fuerint arbitrio superiorum infamia notentur si vero non destiterint deponantur
atque in monasterium ad tempus arbitrio superioris perfiniendum detrudantur beneficiis que et officiis
ecclesiasticis priventur.
Laici vero utriusque sexus excommunicationis et aliis poenis iuris tam civilis quam canonici subiaceant.
Et ut omnes ficti christiani ac de fide male sentientes cuiuscumque generis aut nationis fuerint nec non haeretici
seu aliqua haeresis labe polluti vel Iudaizantes a christi fidelium coetu penitus eliminentur et a quocumque loco
et praesertim a Romana curia expellantur ac debita animadversione puniantur statuimus ut contra eos diligenti
inquisitione ubique et in dicta curia maxime procedatur per iudices per nos deputandos et eius criminis reos et
legitime convictos debitis poenis puniri relapsos vero absque ulla spe veniae aut remissionis affici volumus.
Et cum constitutiones et ordinationes nostrae huiusmodi quas pro nunc ordinamus vitam mores ecclesiasticam
que disciplinam concernant tam officiales nostros quam alios tam in Romana curia quam extra ubique locorum
commorantes imitari convenit illis ligari eos que ad eorum observationem inviolabiliter teneri volumus atque
decernimus.
Et ne constitutiones ipsae aliis censuris ac poenis in contra facientes per antiqua iura et constitutiones impositis
derogare in aliquo videantur cum ad augmentum editae atque excogitatae fuerint etiam declaramus per earum
dispositiones ordinationes que nihil prorsus iuri communi vel decretis aliorum Romanorum pontificum ullatenus
derogatum esse.
Quinimo si qua in eis propter perversam temporum aut locorum vel hominum corruptelam vel abusum aut
quamcumque aliam causam minime probandam vigorem suum amiserint ea exnunc innovamus confirmamus et
inviolabiliter observari mandamus.
Quas nostras consultissimas constitutiones post duos menses ab earum publicatione ligare debere etiam
decernimus et declaramus districtius inhibentes ne quis eas glossare vel super eis commentaria interpretationes
ve facere absque speciali nostra vel sedis apostolicae licentia praesumat.
Si quis autem ausu temerario contravenerit excommunicationis latae sententiae poenam eo ipso incurrat.
Nulli ergo ....
Si quis autem ....
Leo episcopus servus servorum dei ad perpetuam rei memoriam sacro approbante concilio.
Inter multiplices nostrae solicitudinis curas illam in primis suscipere pro nostro pastorali officio debemus ut quae
salubria et laudabilia ac catholicae fidei consona et bonis moribus conformia nostro tempore non solum
enucleentur verum etiam ad posteros propagentur et quae materiam scandali praebere possent penitus
succidantur et radicitus extirpentur nec pullulare usquam sinantur ea in agro dominico et vinea domini sabaoth
dumtaxat conseri permittendo quibus fidelium mentes pasci spiritualiter possint eradicatis zizaniis et oleastri
sterilitate succisa.
Sane cum olim inter nonnullos dilectos filios sacrae theologiae magistros ac iuris utriusque doctores
controversiam quamdam non sine populorum scandalo et murmuratione exortam et nuper his diebus innovatam
esse comperierimus circa pauperum relevationem in mutuis eis publica auctoritate faciendis qui montes pietatis
vulgo appellantur qui que in multis Italiae civitatibus ad subveniendum per huiusmodi mutuum pauperum
inopiae ne usurarum voragine deglutiantur a civitatum magistratibus et aliis christi fidelibus sunt instituti atque a
sanctis viris divini verbi praeconibus et laudati et persuasi ac a nonnullis etiam summis pontificibus
22

