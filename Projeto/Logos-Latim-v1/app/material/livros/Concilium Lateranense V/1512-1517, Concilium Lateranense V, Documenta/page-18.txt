Reliqui vero clerici temperate ac modeste omnia faciant et tam ipsi clerici beneficiati quam in sacris ordinibus
constituti non comam neque barbam non nutriant neque mulas aut equos cum phaleris ornamentis que ex velluto
aut serico factis habeant sed eiusmodi rebus ex panno tantum aut corio simpliciter utantur.
Si quis autem familiarium praedictorum contra fecerit aut post tres menses legitima monitione praecedente a
praesentium publicatione huiusmodi vestes prohibitas gestaverit in excommunicationem incurrat.
Si vero infra tres alios menses non se correxerit a perceptione fructuum ex beneficiis quae obtinet suspensus
intelligatur.
Quod si per alios sex menses in huiusmodi pertinacia obstinatus permanserit legitima similiter monitione
praecedente beneficiis omnibus quaecumque habet privatus sit et esse censeatur ea que sic vacantia a sede
apostolica libere impetrari valeant.
Quae omnia et singula in nostris et cuiuscumque Romani pontificis pro tempore existentis familiaribus et
similiter in omnibus aliis clericis beneficiatis vel in sacris ordinibus constitutis ac etiam curialibus locum habere
volumus.
Hoc uno tantum excepto quod dicti nostri et Romani pontificis familiares rubri coloris vestimenta gestare possint
pro decentia et consuetudine dignitatis pontificalis.
Et quoniam ad cardinales maxime spectat operum optimorum cura pro viribus laborabunt scire quae regiones
haeresibus erroribus que ac superstitionibus contra veram et orthodoxam fidem infectae sint et ubi divinorum
mandatorum ecclesiastica deficiat disciplina qui que reges ac principes seu populi bellis infestentur vel infestari
timeant.
Haec et huiusmodi scire ac nobis et Romano pontifici pro tempore existenti referre operam dabunt ut opportuna
et salutaria talibus malis ac pestibus remedia vigilanti studio excogitari valeant.
Et cum frequenti ac prope quotidiana experientia notum sit provinciis ac civitatibus propter suorum legatorum de
latere absentium multa saepius contingere mala varia que non sine apostolicae sedis praeiudicio scandala oriri
statuimus et ordinamus ut nullis cardinalibus provincias ac civitates legationis titulo obtinentibus eas per locum
tenentes aut officiales quoscumque administrare liceat sed personaliter ipsi pro maiori parte temporis adesse
atque eas omni vigilantia regere et gubernare teneantur.
Et qui nunc titulum legationis obtinent aut pro tempore obtinebunt si in Italia intra tres menses si extra Italiam
quinque a die praesentis publicationis ad suas provincias ire ac maiorem temporis partem ibi residere teneantur
nisi de nostro et successorum nostrorum mandato pro aliquibus gravioribus negotiis in Romana curia retineantur
vel ad alia loca prout necessitas postulat mittantur et tunc in dictis provinciis ac civitatibus vicelegatos auditores
et locum tenentes ceteros que consuetos officiales cum debitis provisionibus ac salariis habeant.
Qui praemissa omnia et singula non servaverit emolumentis quibuscumque legationis careat.
Quae quidem propter hoc antiquitus ordinata et instituta fuerunt ut opportuna legatorum praesentia populis esset
salutaris non ut ipsi laborum et curarum penitus expertes lucro tantum sub legationis titulo inhiarent.
Et cum cardinalis officium in primis versetur in frequenti Romani pontificis assistentia et sedis apostolicae
negotiis propterea statuimus ut omnes cardinales in Romana curia resideant et qui sunt absentes si in Italia intra
sex menses si extra Italiam infra annum a die publicationis praesentis constitutionis revertantur.
Alioquin fructus beneficiorum et omnium officiorum suorum emolumenta amittant omnibus que privilegiis
generaliter et specialiter cardinalibus concessis quam diu abfuerint omnino careant exceptis tamen illis quos
ratione officii ab apostolica sede iniuncti vel de Romani pontificis mandato aut licentia vel iusto metu aut quavis
alia legitima causa impediente vel aegrotationis abesse contingat privilegiis indultis et immunitatibus eisdem
18

