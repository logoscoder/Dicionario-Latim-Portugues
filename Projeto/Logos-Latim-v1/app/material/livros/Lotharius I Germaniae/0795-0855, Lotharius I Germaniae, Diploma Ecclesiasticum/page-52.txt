gloriosi regis, dominique et genitoris nostri Ludovici serenissimi Augusti, quae dum relegi fecissemus,
comperimus juste et rationabiliter pacta monasterii S. Zenonis in omnibus pascuorum, et capuli, seu decimae, et
omnem exactionem pertinere absque qualibet in parte aliquod redhibitionis debitum, salvo suo jure in integrum
territorio, ubi Hostilia nuncupatur, cujus fines sunt, a Pado usque in campum Turmioni, et a fossa Lubia usque ad
fossam [1223D] Regiam, et pollicinem juxta castrum Reveri. Ideoque ad praefatum sanctum ac venerabilem hos
nostrae auctoritatis apices fieri jussimus, per quos absque qualibet inquietudine abhinc in futurum nostra
auctoritate teneat, justeque fruendo possideat. Insuper retulit nobis Rataldus episcopus, cui praefatum
monasterium nostra auctoritate ad regendum commissum erat, eo quod Goradus comes aliquas ei inferat contra
causationes de quibusdam rebus, et mancipiis, quae olim praedecessor praefati Goradi, [1224A] Vulvinus
nomine, cum episcopo Brixianae Ecclesiae Chuniberto nomine commutaverat, et e contra sibi placitam acceperat
commutationem: quae dum utilia post aliquot dies idem Rataldus vener episcopus praefatae S. Zenonis Ecclesiae
esse cognovisset, datis in recompensatione pacti praedictae Brixianae ecclesiae congruentibus rebus, ac
mancipiis a Petro quondam ejusdem ecclesiae episcopo commutatis, pacti praenominatae S. Zenonis ecclesiae
conquisivit ad habendum: sed quia regiae potestatis missus inter has defuerat commutationes pro hujusmodi
occasionibus adimendis, ne ideo ab eadem ecclesia auferantur, quoniam legaliter absque regio misso non
poterant commutari, hanc nostram auctoritatem super praefatas commutationes addere libuit, per quas jubemus
sanum mansurum: sancimus ut nullus fidelium [1224B] sanctae Dei Ecclesiae nostrorumque, ab hinc in antea
inde aliquam pacti saepe dicti monasterii S. Zenonis inferre praesumat contrarietatem, sed liceat ei, ut justo
tramite acquisivit, quiete rectoribus ecclesiae ordinare atque disponere quidquid utilitas praedictae dictaverit
ecclesiae. Si vero, quod futurum non credimus, aliquis dux, comes, aut cusjulibet administrationis, aut privata
persona contra omnia supradicta moliri aliquid praesumpserit, seu infringere, vel corrumpere ex parte, aut ex toto
tentaverit, sciat se compositurum mille mancusos auri obryzi, medietatem camerae nostrae, et medietatem jam
dicto monasterio S. Zenonis, si aliqua contrarietatis violentia illata fuerit. Et ut hoc certissime credatur, et
diligentius observetur, manu propria [1224C] roboravimus, et annuli nostri impressione insigniri jussimus.
Dructemirius subdiaconus atque not. ad vicem Hermenfredi scripsi.
Data XVIII Kal. Febr. , anno, Christo propitio, imperii dom. Ludovici serenissimi imperat. 20, et
Lotharii 11, indict. 11 [12]. Actum Mantuae in palatio regis in Dei nomine feliciter. Amen.

CLXXVII. PRO MONASTERIO SANDIONYSIANO. (Anno 833.) LUDOVICI
PRAECEPTUM. Mintriacus in pago Parisiensi Hilduino abbati Dionysiano conceditur [a] {foot}

IMP.

[1223D] Haec donatio facta est a Ludovico Augusto in gratiam oratorii beatae Mariae, quod Hilduinus
ante pedes beatorum martyrum aedificaverat, nimirum in crypta subterranea, ubi etiam nunc oratorium istud
visitur. De Mintriaco, Mitry, mentio est in libello De translatione sancti Viti, num. 16 in saeculi IV Benedictini
parte I, pag 533.. [1224D] [Apud Mabill. , de Re diplom. , pag. 541.]
In nomine Domini Dei et Salvatoris nostri Jesu Christi Ludovicus, divina ordinante providentia,
imperator Augustus.
Sollicitudine imperiali et Christianae religionis ardore ac cultus divini studio permonemur pro
venerabilium locorum cogitare augmento et mansuro stabilimento, quoniam spiritualium praemiorum est
munificentia, cum Dei in Ecclesia piis et locis reverendissimis a nobis Christo auspice potestate commissa
[1225A] largitate promptissima festinatur concurrere: praesertim cum nihil credamus minui ab reipublicae jure,
quoties donis imperialibus aliquid sanctis Domini (quorum virtute post Dominicam pietatem mater terra videtur
contineri et orbis universus misericorditer regi, humana quoque fragilitas sublevari, et nostrum Deo favente
imperium gubernari) manu locupleti, ut imperialem condecet majestatem, fuerimus largiti, ejus praecipue
providentia illique potius alacri animo et devotione debita conferentes, qui Sanctus sanctorum communem
captivitatem nostram redemit, et eos sanctificatos gratia coronavit, atque nostrum ipso auctore regnum, si jussis
insistamus operibus, ad perpetuum promisit secundum potentiam suam transferre imperium. Tanto enim plus
regis amplitudini res propensiori incremento [1225B] proficiunt, quanto ex eis studio pietatis locis venerabilibus
fuerit commodatum: quia ideo credita Domino miserante suscepimus, ut optima dispensatione ejus
omnipotentiae non dubitentur restitui, et nos pro collatis possimus fiduciam adipisci in saeculis supervenientibus
praemia aeterna tenendi. A paterna equidem praevaricatione notum est humanum genus corporeae mortis ultione
multari. Quapropter qui certus est quandoque venturus terminus et incertus formidatur eventus, in hujus
aerumnosae caecitatis ignorantia redimendum est tempus multis largitionibus, placandus est Dominus nostris
oblationibus, et sancti ejus conciliandi sunt nobis devotis donationibus: quippe quoniam, etsi saepius beneficia
52

