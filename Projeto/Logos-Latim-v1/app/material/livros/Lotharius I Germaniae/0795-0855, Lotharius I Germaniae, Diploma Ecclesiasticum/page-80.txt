misericordiam attentius exorare delectet. Et ut haec auctoritas nostra praesentibus futurisque temporibus
inconvulsa permaneat, manu propria eam subter firmavimus, et annulo nostro sigillari jussimus.
Signum Ludovici serenissimi imperatoris.
Hirminmarus notarius ad vicem Hugonis recognovi.
Data III Nonas Martias, anno, Christo propitio, 23 [a] {foot}
[1271D] Pessime in exemplari vitiato, anno 20. Domnus Vaissetius, tomo I Historiae Occitaniae, pag.
745, col. 1, corrigendum censet anno 8, ut quadret indictio, et praeceptum refert ad annum 821; sed non
animadvertit vir doctissimus Hugonem, ad cujus vicem recognitum est praeceptum, nonnisi anno 834 Theotoni
in cancellarii munus successisse. [1271D] imperii domni Ludovici piissimi Augusti, indictione 14 [b] {foot}
[1272D] Sic restituimus exemplari vitiato. Male in edito, indictione 13.. Actum Aquisgrani palatio
regio in Dei nomine feliciter. Amen.

CCIX. LUDOVICI PII DIPLOMA PRO ECCLESIA CENOMANENSI. (Anno 836.) [Apud Baluz. ,
Miscell. , tom. I, pag. 97.]
In nomine Dei et Salvatoris nostri Jesu Christi, [1272A] Ludovicus, divina repropitiante clementia,
imperator Augustus.
Omnibus fidelibus sanctae Dei Ecclesiae ac nostris, praesentibus et futuris, notum sit quia vir
venerabilis Aldricus Cenomanicae urbis episcopus, divino honore fervens pariter et amore, monasteriolum in sua
parochia novo opere suoque proprio sudore et labore in honore Dei et Salvatoris nostri ac sanctae ejusdem
genitricis Mariae beatorumque martyrum Gervasii et Protasii atque Stephani cunctorumque generaliter
sanctorum in loco qui prius vulgo Broialus vocabatur, construere studuit, et ad optatum dignumque decorem
atque perfectionem summo studio perducere procuravit, congruoque tempore dedicavit solemniter, et de rebus
jam dictae sedis sibi divinitus [1272B] commissae sufficienter ad necessitates varias monachorum in eo Domino
militantium abunde fulciendas atque supplendas ditare non distulit. Unde et scriptum quoddam sua
caeterorumque venerabilium episcoporum reliquorumque ordinum Deo servientium nec non laicorum
religiosorumque pariter ac nobilium manibus roboratum nostrae majestatis obtutibus offerens, humiliter nostrae
supplicavit clementiae ut quod ipse divino tactus amore pia religiosaque devotione superno fultus auxilio fecerat,
nostra imperiali auctoritate roborare atque in perpetuum absque cujuslibet convulsione aut tergiversatione
firmissimum permanere deberet decernere studeremus, et ut monachi inibi degentes una cum consensu suo
successorumque ejus licentiam inter se [1272C] eligendi haberent abbates qui eos secundum regulam sancti
Benedicti regerent. Cujus piissimis Deo amabilibus et nobis admodum amplectendis supplicationibus aurem
favoris libentissime accommodantes, hanc nostrae auctoritatis conscriptionem ei fieri ac dari praecepimus, per
quam decernimus atque sancimus ut memoratum opus religiosissimis ab eo patratis studiis omni tempore firmum
et stabile permaneat, quemadmodum in memorato devotionis suae scripto, quod nobis obtulerat ad relegendum,
ipse complexus est, neque de rebus quas ad idem monasteriolum contulit, a quoquam ullo unquam tempore
quippiam minuatur, aut conditiones inibi studio ejus inditas qualibet occasione convellere aut ullatenus quisque
negligere praesumat, sed quemadmodum ab eo pie [1272D] religioseque sancita sunt, ita per hanc nostram
auctoritatem inconvulsa perenniter maneant. Quandoquidem autem divina vocatione abbas qui praesenti tempore
praefectus est, aut qui futuris temporibus subrogandi sunt, ab hac luce migraverint, una cum consensu ejusdem
Aldrici episcopi successorumque ejus, praesulum videlicet memoratae sedis, licentiam habeant ex seipsis
eligendi abbates, si tales inter eos reperiri potuerint qui eis merito vitae et scientiae [1273A] secundum regulam
sancti Benedicti praeesse et pro desse possint. Et ut haec nostrae confirmationis auctoritas perpetuam nostris
successorumque nostrorum temporibus obtineat firmitatem, de annulo nostro subter eam jussimus sigillari.
Hincminmarus notarius ad vicem Hugonis recognovi et subscripsi.
Data XVII Kal. Julii, anno, Christo propitio, 23 imperii domni nostri Ludovici piissimi Augusti,
indictione 15. Actum Gundulfi villa in Dei nomine feliciter. Amen.

80

