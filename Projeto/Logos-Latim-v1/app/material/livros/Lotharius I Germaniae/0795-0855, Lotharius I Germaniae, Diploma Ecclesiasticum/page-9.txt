CXXIX. PRO MONASTERIO CORBEIAE NOVAE. (Anno 825.) [Apud Schaten. , Annales Paderb. ,
pag. 83.] [1150D]
In nomine Domini Dei et Salvatoris nostri Jesu Christi, Ludovicus et Lotharius, divina ordinante
providentia, imperatores Augusti.
Omnibus fidelibus sanctae Dei Ecclesiae et nostris, praesentibus scilicet et futuris, notum sit quia nos
pro divini cultus amore et animae nostrae remedio quoddam monasterium, quod Corbeia vocatur, in honorem
beati Stephani protomartyris infra Saxoniam supra fluvium Wisera, in loco qui dicitur Huxeri, construi jussimus,
quod et viro venerabili Adalhardo construendum regendumque commisimus, qui erat abbas in altero antiquiori
monasterio quod aeque Corbeia vocatur, a quo et novum supradictum monasterium nomen constat esse sortitum.
[1151A] Itaque nos divina inspiratione compuncti, et coelestis patriae amore succensi, ob animae nostrae
salutem, concessimus eidem monasterio capellam quam dudum dominus ac genitor noster Carolus imperator in
castello quod dicitur Heresburg construi jussit, cum omnibus rebus et mancipiis ac decimis ad eam pertinentibus,
quantumcunque dominus ac genitor noster eidem capellae pia devotione contulisse dignoscitur, cum omni
integritate sui, praedicto monasterio ad subsidia monachorum ibidem Deo famulantium, per hanc nostrae
auctoritatis donationem a die praesenti perpetuo habendum atque possidendum concessimus, et in ditionem ejus
transtulimus, eo videlicet modo, ut quidquid ab hodierna die de praedicta capella, vel de his quae ad eam
pertinent, [1151B] rectores et ministri supra memorati monasterii disponere atque ordinare pro utilitate ejusdem
monasterii vel fratrum in eo degentium voluerint, absque ullius injusta contradictione ordinent atque disponant,
et faciant quidquid utilitatibus praedicti monasterii congruere et convenire perspexerint. Et ut haec auctoritas
largitionis nostrae per futura tempora inviolabilem atque inconvulsam obtineat firmitatem, et a fidelibus nostris,
tam praesentibus quam futuris, seu etiam successoribus nostris, verius certiusque credatur, eam manibus propriis
subter signavimus, et annuli nostri impressione signari jussimus.
Signum Ludovici serenissimi imperatoris.
Signum Lotharii gloriosissimi Augusti. [1151C]
Durandus diaconus ad vicem Fridugisi recognovi et subs.
Data XII Kalendas Julii, anno, Christo propitio, 13 imperii domni Ludovici piissimi Augusti, indictione
4. Actum Ingilinheim palatio regio in Dei nomine feliciter. Amen.
CXXX. PRIVILEGIUM LOTHARII PRO MONASTERIO NOVALICIENSI. (Anno 825.) [Apud
Murator. , Antiquitates Italicae, t. III, p. 577.]
In nomine Domini Jesu Christi Dei aeterni, Lotharius [1152A] Augustus invictissimi domini
imperatoris Ludovici filius.
Constat enim nulli mortalium propriis meritis aliquid boni in hac miserae mortalitatis peregrinatione
consequi posse; sed cum liquido cunctis pateat omnia rerum temporalium a Deo bona gratis nobis esse donata,
dignum est ut ita pie prudenterque tractentur atque disponantur, ut per ea perennem animae nostrae salutem
valeamus Deo propitio nancisci. Igitur comperiat cunctorum fidelium sanctae Dei Ecclesiae, seu nostrorum
strenuitas, quia dum ad domini et genitoris nostri Ludovici serenissimi atque religiosissimi Augusti
sacrosanctum votum in Montecinisio quoddam [a] {foot}
[1151C] Hospitale. Uti sanctus Bernardus Menthonensis in Monte Jovis (nunc il gran San Bernardo) ad
transeuntium commoditatem, Augustae Praetoriae circiter annum 980 xenodochium tam egenis quam opulentis
[1151D] fabricavit, ita et in aliis hujusmodi locis idem a Christiana misericordia praestitum. Quem pium ritum
aemulantur nunc Turcae ipsi, hujusmodi aedificia excitantes in peregrinantium sive iter facientium subsidium,
quibus nulla alia diversoria forent. Possem exempla hujus ritus ex universa Italia colligere. Sed juvat in una hac
regione quam incolo, eadem ostendere. In agro Mutinensi ad fluvium Scultennam (quo nomine is adhuc a
montium habitatoribus donatur, cum planitiei incolae Panarium appellent) sanctus Anselmus Nonantulani
monasterii fundator, hospitalem domum sub nomine Sancti Ambrosii excitavit, cujus nulla nunc vestigia
supersunt. Ad fluvium Gabellum, nunc Secchia, in agro Regiensi constitutum antiquitus fuit xenodochium
Herberiae perquam opulentum, quod adhuc viget. Rursus apud nos via est, quae Saxolo ad Garfagnanam ac
Tusciam per interpositum Apenninum ducit. Illic in jugo a vetustis temporibus excitata fuit una cum templo
domus hospitalitati sacra, quam Hospitale Sancti Peregrini adhuc nuncupant, reditibus tamen cunctis atque
9

