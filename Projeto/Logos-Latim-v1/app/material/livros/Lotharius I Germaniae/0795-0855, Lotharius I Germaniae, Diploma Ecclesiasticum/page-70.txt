[1254D] Albulfi villa. Hoc palatium juxta vicum Albesheim ad fluviolum Prumiam prope Kircheim
situm fuisse, docet Chron. Gottwicen. , pag. 881. Ibi quippe e regione dicti vici supersunt Gaversheim et Stetten,
quae hic nominantur Gomurithesheim et Stetin. In Caesarii abbatis Prumiensis registro, apud Leibnitz in Collect.
Etymolog. , part. II, pag. 336 scribitur seqq. Alvesheim; cujus jus patronatus teneat a Prumiensi in feudo comes
de Leiningen. Albulfi villa, mansum videlicet indominicatum, sed et in Gomurithesheim, nec non et in Stetin,
inter haec praescripta loca mansi XIII cum mancipiis utriusque sexus de per commanentibus, nec non et
basilicam in eadem Albulfi villa constructa, cum decimis ex suprascriptis villis ad eam jure pertinentibus, ad
proprium monasterio Prumiae concedimus, cum domibus, aedificiis, vineis, terris, silvis, pratis, aquis aquarumve
decursibus, exitibus et regressibus quantumcunque videlicet in memorata villa in rebus proprietatis nostri juris
esse dignoscitur, totum et ad integrum praedicto monasterio monachisque in eo Domino militantibus, ad eorum
diversas sublevandas necessitates, divino tacti amore [1254D] et honore concedimus: ita videlicet ut quidquid in
[1255A] his vel de his jure ecclesiastico rectores et ministri ejusdem coenobii facere voluerint, liberam in
omnibus habeant potestatem. Et ut haec nostrae largitionis atque concessionis auctoritas inviolabilem atque
inconvulsam obtineat firmitatem, manu propria subter eam firmavimus et annuli nostri impressione assignari
jussimus.
Signum Ludovici seren. imp.
Hirminmaris . . .
Data VIII Kal. Junii, anno, Christo propitio, 22 imperii domini Ludovici piissimi Augusti, indictione
13.

CXCVII. PRO ECCLESIA CENOMANENSI. (Anno 835.) [Apud Baluz. , Miscell. , tom. I, p. 86.]
[1255B]
In nomine Domini Dei et Salvatoris nostri Jesu Christi, Ludovicus, divina repropitiante clementia,
imperator Augustus.
Si illius amore cujus munere caeteris mortalibus praelati sumus, loca divino cultui consecrata congruis
munificentiae nostrae beneficiis ad divinum cultum uberius exsequendum sustollimus, dignae retributionis
praemio nos a Domino remunerari fideliter credimus. Quapropter omnium fidelium nostrorum benevolentiae tam
praesentium quam et futurorum, episcoporum videlicet, abbatum, ducum, comitum, domesticorum, et eorum
superioris et inferioris ordinis tam ecclesiasticae quam reipub. administratorum notum esse volumus quia
complacuit celsitudini nostrae quamdam cellam sitam in pago Cenomanico [1255C] in suburbio ipsius civitatis,
id est, intra fluvium Sarthae et murum praefatae urbis, quae est constructa et dedicata in honore sanctae Dei
genitricis Mariae et sancti Petri apostoli atque aliorum sanctorum quorum reliquiae et memoriae inibi venerantur,
sub integritate cum omnibus rebus appendiciis et terminis suis, et cum omnibus ad se pertinentibus, id est,
basilicis, domibus caeterisque aedificiis, vineis, terris, pratis, silvis, campis, pascuis, aquis aquarumque
decursibus, molendinis, locis cultis et incultis, mobilibus rebus et immobilibus ac seipsas moventibus, mancipiis
diversi sexus et aetatis, matris et civitatis ecelesiae Cenomanicae senioris, quae est fundata et dedicata in honore
sancti Salvatoris et praefixae sanctae Mariae semper virginis et sanctorum martyrum [1255D] Gervasii et
Protasii atque sancti Stephani, ubi praesenti tempore vir venerabilis nobisque fidelis Aldricus episcopus pastor et
rector esse dignoscitur, nostra largitione tradere atque concedere, et de nostro jure in jus ac potestatem illius
solemni donatione transferre, ea videlicet ratione ut famulis servisque Dei inibi consistentibus et stipendia
necessaria uberius ministrentur, et necessitates ejusdem ecclesiae tam exterius quam et interius facilius
procurentur. Per hanc quoque auctoritatem nostram, per quam memoratam cellam cum omnibus ad se
pertinentibus, sicut superius dictum est, praescriptae matris et civitatis ecclesiae ac praefati Aldrici ejusdem sedis
episcopi delegamus, praecipientes interdicimus [1256A] ut nullus aut nostris aut successorum nostrorum
temporibus eamdem cellam inde abstrahere, usurpare aut invadere praesumat, sed in saepedictae Ecclesiae et
antedicti Aldrici ejusdem ecclesiae pontificis successorumque suorum pontificum ditione jure perpetuo consistat
ad ea quae supra diximus exsequenda et perficienda. Et ut haec nostrae concessionis traditionisve auctoritas sui
vigoris perpetuam obtineat firmitatem, manu propria subter eam firmavimus et annuli nostri impressione
assignari jussimus.
Signum Ludovici serenissimi imperatoris.
70

