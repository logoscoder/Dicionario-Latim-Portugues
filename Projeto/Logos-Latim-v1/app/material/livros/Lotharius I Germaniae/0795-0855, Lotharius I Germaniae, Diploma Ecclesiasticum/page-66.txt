dona dare debent sine militia. Constitutum ediderunt Sirmondus, Conc. Gall. tom. II, pag. 685; Duchesn. , Script.
Rer. Franc. , tom. II, pag. 323; Baluzius, Capit. reg. Franc. , tom. I, pag. 589; Mabillonius, Annal. Bened. , lib.
XXVIII, pag. 436; Bouquet. , Script. Rer. Gall. , tom. VI, pag. [1248D] 407. , et non modica pars monachorum
in eo ad Deo deserviendum collocata habetur, sub suo mundiburdio et defensione Â» constituit, et ab omnibus
publicis functionibus aliisque oneribus immune declarat.
Signum domini Ludovici piissimi imperatoris. [1248B]
Hirminhardus [d] {foot}
[1248D] Leg. Hirminmaris, aut Hirminmarus. notarius ad vicem Hugonis recognovi et subscripsi.
Data V Non. Julii, anno, Christo propitio, 21 imperii domini Ludovici piissimi Augusti, indictione 12
[e] {foot}
[1248D] Indictio et annus imp. concinunt.. Actum Aquisgrani [f] {foot}
[1248D] Ludovicum Pium a filio aequivoco manibus Lotharii ereptum, ac solio restitutum, hoc
tempore Aquisgrani egisse, haud obscure colligitur ex narratione Thegani de Gestis Ludovici Pii, cap. 48 seqq.
Ait enim utrumque ibidem sanctum Pascha Domini celebrasse, ac imperatorem eodem anno, qui est annus regni
ejus 21, omnibus indulgentiam praestitisse qui eum coacti reliquerunt. palatio regio in Dei nomine feliciter.
Amen.

CXCII. PRO MONASTERIO PRUMIENSI. (Anno 834.) [Apud Marten. , Ampl. Collect. , pag. 90, ex
chartario Prumiensi.]
In nomine Dei et Salvatoris nostri Jesu Christi, Ludovicus, divina [g] {foot}
[1248D] Observat Mabillonius de Re diplom. , l. I, cap. 3, n. 13, Ludovicum Pium in suis diplomatibus
post suam in thronum restitutionem datis, non uti voce ordinante vel propitiante, ut ante; sed repropitiante; ut
pote qui Deum sibi iterum propitium expertus fuerat. repropitiante clementia, imperator Augustus.
Si servorum Dei rationabiles petitiones ad optatum [1248C] effectum pervenire facimus, non solum ad
Dei misericordiam pro nobis exorandum eosdem servos Dei promptiores et devotiores facimus, sed ejusdem
Domini pro hoc facto clementissimam pietatem promerendam esse confidimus. Igitur noverit omnium fidelium
nostrorum, tam praesentium quam et futurorum, industria, quia Marcoardus venerabilis abbas monasterii quod in
honore Salvatoris Domini nostri Jesu Christi a beatae memoriae avo nostro Pippino gloriosissimo rege in
Arduenna novo opere super fluvium Prumia fundatum habetur, cum quibusdam monachis ex ejusdem monasterii
congregatione nostram adiit celsitudinem, atque clementiae nostrae [1249A] indicavit qualiter Batericus
vassallus noster, dum in memorato monasterio monastice degere deliberasset, quamdam villam sui juris, quam
nuperrime a nostra largitione in proprium perceperat, quae vocatur Madalbodi-Sperarius solemni more per
testamentum donationis manu sua et virorum illustrium manibus roboratum eidem monasterio delegasset. Nam
ut nobis ita factum exstitisse patesceret, obtulerunt praesentiae nostrae largitionis auctoritatem, per quam eadem
villa memorato Baterico in proprium a nobis concessa fuerat, et testamentum donationis atque traditionis, per
quod hanc eamdem villam dum monasticam expeteret vitam, praescripto monasterio et monachis inibi
consistentibus delegavit, simulque petierunt ac deprecati [1249B] sunt nos, ut propter tergiversationes
malevolorum super easdem conscriptiones nostrae auctoritatis praeceptum firmitatis gratia fieri juberemus.
Quorum petitioni annuentes hanc nostrae auctoritatis praeceptionem memorato Marcuardo venerabili abbati, vel
ad partem jam dicti monasterii sui fieri jussimus, per quam decernimus atque jubemus ut nullus fidelium
nostrorum de praedicta villa memorato Marcuardo aut successoribus ejus ullo unquam tempore inquietudinem
facere, aut quamlibet calumniam ingerere praesumat: sed sic eam perpetua possessione pars jam dicti monasterii
possideat, quemadmodum a nobis memorato Baderico in proprium concessa vel tradita fuit, vel quemadmodum
ab eodem Baderico per testamentum suae traditionis [1249C] eidem monasterio delegata fuit, liceatque
memorato Marcuardo venerabili abbati et successoribus ejus atque monachis in eodem monasterio per tempora
degentibus, de eadem vel in eadem villa facere quidquid censura monastica faciendum esse decreverit. Et ut haec
nostrae confirmationis auctoritas perpetuam obtineat firmitatem, de annulo nostro subter eam jussimus sigillare.
Signum Ludovici serenissimi Augusti.
66

