una cum mancipiis, libertis, cum omni peculio ipsorum, una cum accolabus, dedit ad servitium monachorum jure
perpetuo ad possidendum: ecclesiam etiam, quae est in ipsa Bellenavo villa in honore sancti Stephani prorsus ab
omni consuetudinali exactione liberrimam; ecclesiam quoque de villa, quae dicitur Danbrum, cum appendiciis
suis; et villam Danblim cum ecclesia et omnibus appendiciis suis; et villam Trescasas cum ecclesia et omnibus
appendiciis suis. Item ecclesiam de villa quae S. Sequani, cum appendiciis suis; et ecclesiam de villa Morniaco
cum omnibus ad eam pertinentibus; necnon ecclesiam quae est in valle Verona, in honore S. Mauricii; ecclesiam
de villa Beria in honore [1187B] sancti Laurentii cum omnibus appendiciis suis. Praeterea in territorio
Divionensi decimas illarum vinearum, quas donaverat huic ecclesiae domnus Amalgarius dux et fundator hujus
sacri coenobii: apud villam quae dicitur Fiscinis, vinearum non modicam quantitatem, cum pratis, et campis, et
ancillis ad ea excolenda: et in villa Fisciaco vineas similiter et in Marcennaco similiter. Horum omnium facta
donatione, precibus quibus valuit exorans nostram clementiam, ut super eamdem constitutionem nostram
auctoritatem firmitatis gratia mererentur habere, qualiter praedictus locus, quem pro divino amore, et nostra
eleemosyna restauravit, et monachos ibi congregavit, qui pro nobis et cuncto populo nobis subjecto perpetim
Domini misericordiam [1187C] exorent, nostra auctoritate confirmatus esset. Videlicet ut si cuilibet successorum
ejus animo sederit, ut alias res ibi superaddere velit, in suo jure et potestate, salva discretionis ratione, id faciendi
permaneret: sin autem, sua devotio [donatio], quae per consilium tantorum bonorum virorum facta et confirmata
est, nostro liberalitatis praecepto firma et stabilis permaneret. Cujus petitionem dignam ac rationabilem
judicantes hos nostros imperiales apices fieri jussimus per quos decernimus atque jubemus ut memoratus
ordinationis modus, quem praedictus venerabilis Albericus episcopus in praefato loco constituit, inviolabilis
permaneat, et nullus rector, qui in eodem loco successerit, licentiam habeat praescriptum ordinem permutare, aut
res [1187D] quas ibi reddidit sive subjecit, ullo modo auferre: sed ejus constitutio per hanc nostram
confirmationem firma et stabilis permaneat. Et ut haec auctoritas confirmationis nostrae per futura tempora
inviolabilem atque inconvulsam obtineat firmitatem, de annulo nostro subter illam jussimus assignari.
Signum Ludovici imperatoris.
Signum Lotharii filii ejus.
Actum [a] {foot}
[1187D] Incarnationis annus additus est. anno ab incarnatione Domini octingentesimo trigesimo,
indictione 7, epacta 15. [1188A]
CLIII. PRO CARROFENSI MONASTERIO APUD PICTONES. (Anno 830.) [Apud D. Bouquet. ibid.
, ex tabulario Carrofensi.]
In nomine Domini Dei et Salvatoris nostri Jesu Christi, Ludovicus et Lotharius divina ordinante
providentia imperatores Augusti.
Si erga loca divinas cultibus mancipata propter amorem Dei, ejusque in eisdem locis Deo famulantibus
quiddam beneficii largimur, id nobis procul dubio ad stabilitatem imperii nostri et animae salutem proficere
minime dubitamus. Idcirco notum esse volumus cunctis fidelibus sanctae Ecclesiae et nostris, praesentibus
scilicet et futuris, quia suggerente supradicto filio dilecto nostro Lothario Augusto [1188B] et consorte imperii
nostri, communi voluntate parique consensu, pro mercedis nostrae augmento et aeternae retributionis fructu,
concedimus ad monasterium Carroff, quod est situm in pago Pictavensi, constructum in honore Domini et
Salvatoris nostri Jesu Christi, ubi etiam praesenti tempore vir venerabilis Gunbaldus abbas praeesse dignoscitur,
quasdam res proprietatis nostrae quae sunt in tribus locis, id est: in pago Belvacensi villam quae dicitur
Fraxindus; et in pago Rhemensi villam quae dicitur Dominica Villa; et in pago Meldensi villam Montiniaco. Has
vero res superius conscriptas cum appendiciis earum, quantumcunque ad eas praesenti tempore juste et legaliter
aspicere videtur, et nostri juris atque possessionis jure proprietatis est, totum [1188C] et ad integrum vel
inexquisitum, cum ecclesiis, domibus, aedificiis, terris, vineis, pratis, silvis, pascuis, aquis aquarumve
decursibus, molendinis, exitibus et regressibus, de nostro jure in jus et potestatem praedicto venerabili
monasterio solemni donatione concedimus: ita videlicet ut quidquid ab hodierno die et tempore de praedictis
rebus, vel quae ad eas jure aspicere videntur, rectores et ministri praedicti monasterii facere, disponere atque
ordinare voluerint, libero in omnibus potiantur arbitrio faciendi quidquid elegerint. Et ut haec auctoritas
largitionis nostrae per futura tempora inviolabilem atque inconvulsam obstineat firmitatem, manibus nostris
subterfirmavimus, et annuli nostri impressione signari jussimus. [1188D]
Signum Ludovici serenissimi imperatoris.
31

