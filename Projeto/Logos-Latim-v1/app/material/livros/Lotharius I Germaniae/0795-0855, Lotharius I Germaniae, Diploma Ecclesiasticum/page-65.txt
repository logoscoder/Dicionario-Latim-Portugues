CXC. PRO ECCLESIA GERUNDENSI. (Anno 834.) [Florez, España sagrada, tom. XLIII, pag. 375,
ex archiv. episcopii Gerundensis.]
In nomine Domini Dei et Salvatoris nostri Jesu Christi, Ludovicus, divina propitiante clementia,
imperator Augustus.
Si erga loca divinis cultibus mancipata propter amorem Dei ejusque in eisdem locis inibi Deo
famulantibus beneficia opportuna largimur, praemium apud Dominum aeternae remunerationis nobis rependi
non diffidimus. Igitur notum esse volumus omnium fidelium nostrorum, tam praesentium quam et futurorum,
industriae, quia venerabilis Wimer sanctae [1246D] Gerundensis Ecclesiae episcopus nostram adiens
celsitudinem petiit ut memoratam sedem cum villis et hominibus a domno et genitore nostro Carolo aliisque
devotis hominibus eidem sedi collatis, quas nunc possidere dignoscitur, id est, in pago Empuritano villam
nuncupatam Olianus cum suis terminis, et villam vocantem Cacavianus, ac villarem antiquum Celsianum, cum
villula nova, quam vocant Vellosos, cum castello suoque termino, et in pago Gerundense medietatem de villa
Mollero, et Milliasam villam, caeterasque res quas a longo tempore inibi possidere dignoscitur, simul cum tertia
parte de pascuario, et teloneo de ipso pago, aliasque villas, quarum vocabula sunt Castellum fractum, [1247A] et
Parietes Ruffini, cum tertia parte de pasquario et teloneo de ipso pago, et villa quae est in pago Bisuldunense, et
vocatur Bascara, cum suis villaribus et suo termino, nec non et Arcas, et villarem vocantem Spedulias, et alium
villare quod est infra memoratarum villarum terminos. Villas etiam alias quae vocantur Crispianus et Miliarias,
cum tertia parte de pascuario et teloneo de ipso pago propter infestationem malevolorum hominum sub nostra
tuitione et immunitatis defensione constituissemus. Cujus petitioni annuentes propter amorem Dei memoratam
sedem cum supradictis villis praesenti tempore in jure ejus consistentibus sub nostra tuitione constituimus, et
hanc nostram auctoritatem circa eamdem sedem fieri decrevimus, per quam [1247B] decernimus ut nullus judex
publicus, vel quilibet ex judiciaria potestate major minorque praedicta persona in ecclesias aut loca, vel agros seu
reliquas possessiones memoratae sedis, quas moderno tempore infra ditionem imperii nostri legaliter possidet,
vel quae deinceps in jure ipsius loci divina pietas augeri voluerit, ad causas judiciario more audiendas, vel
discutiendas, aut freda exigenda, aut mansiones vel paratas faciendas, aut fidejussores tollendos, aut homines
ipsius Ecclesiae contra rationis ordinem distringendos, nec ullas redhibitiones vel illicitas occasiones ullo
unquam tempore ingredi audeat, vel ea quae supra memorata sunt penitus exigere, aut undecunque modo
legaliter vestituram habet abstrahere praesumat; sed liceat memorato [1247C] episcopo suisque successoribus res
praedictae Ecclesiae cum omnibus quae possidet quieto ordine possidere, et nostro fideliter parere imperio, et pro
nobis, ac conjuge, filiisque ac toto populo Christiano nobis commisso Domini misericordiam jugiter exorare. Et
ut haec auctoritas confirmationis nostrae per curricula annorum inviolabilem atque inconvulsam obtineat
firmitatem, manu propria subter firmavimus, et annuli nostri impressione signari jussimus.
Signum serenissimi imperatoris Ludovici.
Maginarius ad vicem Hugonis recognovit et subscripsit. [1248A]
Data quarto Nonas Decembris, anno, Christo propitio, vicesimo primo imperii domni Ludovici
serenissimi imperatoris.

CXCI. PRO MONASTERIO CAMPIDONENSI. (Anno 834.) [Neugart. , Codex Alemannicus, pag.
217.] [a] {foot}
[1247C] Editum ex prototypo a R. P. Maxim. Rasslero S. J. , in Append. ad Vind. contra vindicias,
etc. , [1247D] pag. 26. Exstat quoque in Refutatione gravaminum civitatis Campidonensis, inscripta: Des
Hochfurst. Stifts Kempten grundliche Widerlegung, etc. , an. 1737, Probat. , pag. 13. Fragmentum refert D.
Bouquet. , Script. Rer. Gall. tom. VI, pag. 595. Ejus exordium: « In nomine Domini Dei et Salvatoris Jesu
Christi, Ludovicus, divina repropitiante clementia, imper. Augustus. »
Diploma Ludovici Pii quo « monasterium cujus vocabulum est Capidona [b] {foot}
[1247D] Kempten, ducalis abbatia ad Hilaram fl. in Algovia. , ubi praesente tempore vir venerabilis
Tatto abbas pastor et rector esse dignoscitur, quod rebus pauperrimum est [c] {foot}
[1247D] Res Campidonensium inde ab anno 817 fuisse accisas, patet ex constituto Ludovici Pii eodem
anno Aquisgrani edito, ubi monasterium Campita in Alemannia adhuc in eorum numero recensetur, quae tantum
65

