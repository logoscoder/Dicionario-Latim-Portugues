VII.— Celebritatem Contra in Epistola Zosimi papae ad Hesychium: Monachorum solitudo omni frequentia
major. Nam, ut ait Hieronymus in Epitaphio Marcellae, monachorum erat immodica multitudo. Quippe monachi,
quibus interdictae erant civitates, [0205D] deserta loca et vastas solitudines sequi atque habitare jubentur, ut est in
Codice Theodosiano. Hieronymus in Epistola ad Rusticum monachum scripsit: Quid desideramus urbium frequentiam
qui de singularitate censemur? Sed ista disciplina, ut ferme accidit, in diversum mutata fuit sequentibus temporibus, et
monachi paulatim, relictis sedibus suis, in urbes commearunt. Non damno posteriorem hanc institutionem, cum sciam,
una et sola fidei regula irreformabili manente, ut Tertullianus ait, caetera conversationis et disciplinae admittere
novitatem correctionis. Scio praeterea et mecum totus orbis scit ingentia commoda provenisse reipublicae christianae
ex monachorum inter nos habitantium conversatione et ex studiis eorum in communem, eamque magnam, Ecclesiae
utilitatem. Sed a me obtinere non possum quin damnem sarabaïtas quosdam et gyrovagos qui se eremitas esse aiunt, et
nihil minus sunt, cum frequentissime derelinquant solitudines suas et urbes frequentent aperte contra vitae formam
quam sibi [0206B] praescripserunt. Illud in primis saepe miratus sum, fuisse paulo ante hos trecentos annos unum
episcopum, Joannem videlicet episcopum Giennensem, qui, dimisso episcopatu, palam et publice professus est se velle
ducere vitam eremiticam, et tamen semper residebat in curia Romana, et qui secundum institutum suum procul abesse
debebat a tractatione negotiorum publicorum, se totum dabat miscendis rebus in initiis nefandi illius schismatis quod
post mortem Gregorii Papae XI exortum est in Ecclesia Romana.
[0206C] Homo occiditur. Seneca Epist. VII: Nunc omissis nugis mera homicidia sunt. Idem lib. I, de Vita
beata, cap. 2: Gladiatoribus quare populus irascitur et tam inique ut injuriam putet quod non libenter pereunt! Contemni
se judicat, et vultu, gestu, ardore de spectatore in adversarium vertitur. Tertullianus in libro de Spectaculis: Certe
quidem gladiatores innocentes in ludum veniunt ut publicae voluptatis hostiae fiant. Etiam qui damnantur in ludum,
quale est ut de leviore delicto in homicidas emendatione proficiant. Et paulo post: Immo qui propter homicidae poenam
probandam ad spectaculum venit, idem gladiatorem ad homicidium flagellis et virgis compellit invitum. Acta
sanctarum Perpetuae et Felicitatis: Cum populus illos in medio postularet ut gladio penetranti in eorum corpore oculos
suos comites homicidii adjungeret, etc. Prudentius in Hamartigenia:
Sanguinis humani spectacula publicus editConsessus.Observant hilarem de funere plebem. [0206D] Idem lib.
I, adversus Symmachum:
Funditur humanus latiali in funere sanguis,Consessusque illic spectantem solvit ad aramPlatonis fera vota sui.
Vide Lactantium lib. V, cap. 20; Cassiodorum lib. V, Epist. 42; et Muretum in Epistolam VII Senecae.
Quos nemo damnavit. In editione Morellii legitur quos nemo damnavit ad bestias. Sed istud est purum
glossema.
Aetate integra. Pacuvius apud A. Gellium lib. XIII, cap. 28: Aetate integra, feroci ingenio, facie procera
virum.
Honesta forma. Codex Gratianopolitanus habet venusta.
Veste pretiosa. Infra in libro de Habitu virginum, pag. 175: Aut veste pretiosa, ex Paulo.
Viventes. Pamelius adjecit juvenes ex codice Camberonensi. Verum cum ea auctoritas sit singularis, et non
constet hic agi de juvenibus, sed de viris fortibus, haec vox sublata est in sequentibus editionibus. [0207B] Quamquam
lectio quae juvenes habet potest confirmari ex iis veterum locis quae refert Bulengerus in libro de Venatione circi, cap.
3.
(i) In ultroneum funus. Id est, se ipsi sponte et ultro destinant ad mortem. Funus autem istic significat mortem,
cadaver, non vero solemnia exequiarum, uti fusius ostendemus ad Epistolam XXXI Cypriani. Non cepit ergo sensum
hujus loci Lombertus. Sic enim vertit: Des gens à la fleur de leur aage, bien faits, bien vestus, s'aprestent de sang froid
pour faire eux-mesmes leurs funérailles.
Pugnant ad bestias. Rigaltius scripsit: Pugnant ad bestias bestiae. Quod ille mihi videtur accepisse ex
annotatione marginali Nicolai Fabri ad editionem Pamelianam, ubi vir doctissimus scripsit: Pugnant ad bestias bestiae,
non nomine, sed furore. Sed non indicavit [0207C] locum unde accepit hanc lectionem. At ego inveni ita scriptum
fuisse in libro Veronensi. Vocem vero bestiae, quae certe inutilis est in hoc loco, neque in aliis libris antiquis inveni
neque in antiquis editionibus. Et hunc quoque locum infeliciter vertit Lombertus, non sua culpa, sed quia exprimere
voluit id quod legebat in editione Rigaltii. Sic ergo vertit: Des bestes combattent ainsi contre des bestes, non pour

