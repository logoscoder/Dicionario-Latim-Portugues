Saturninus cum comitibus suis, sed et collega meus, et Maris, Collecta et Emerita, Calphurnius et Maria, Sabina,
Spesina, et sorores, Januaria, Dativa, Donata. Salutamus cum suis Saturum, Bassianum, et universum [0282A] clerum,
Uranium, Alexium, Quintianum, Colonicam, et universos quorum nomina non scripsi, quia jam lassus eram. Ideo
ignoscere debent. Opto vos bene valere, Alexium et Getulicum et argentarios et sorores. Salutant vos sorores meae
Januaria et Sophia, quas vobis commendo.

[0282D]
409 EPIST. XXII.—Hanc epistolam, quae primum excusa est in editione Manutiana, in nullo eorum veterum
exemplarium quibus utor reperi quam in Fuxensi, in Gratianopolitano, in uno meo, et in eo quod servatur in monasterio
Remensi sancti Dionysii. Angli unicum habuerunt ex bibliotheca Bodleiana. Pamelius eam invenerat in codice
Anglicano Joannis Harrisii. EPISTOLA XXII. (Pamel., XXIII. Rigalt., Baluz., Paris., XXII. Oxon., Lips., XXVII.) AD
CLERUM ROMAE CONSISTENTEM, DE MULTIS CONFESSORIBUS ET DE LUCIANI INVERECUNDIA ET
CELERINI CONFESSORIS MODESTIA.
ARGUMENTUM.— His litteris Cyprianus Clerum Romanum certiorem reddit de seditiosa lapsorum
postulatione, ut ad pacem restituerentur et de inverecundia [0282B] Luciani. Quae quo melius intelligantur, litteras tum
suas, tum Celerini et Luciani transmittendas curat Cyprianus.

[0282D]
I.— Post factas. Editio Morellii, codex meus, Gratianopolitanus et unus Bodleianus habent: Factis ad vos
litteris.
Imperii jampridem. Vox jampridem deest in codice Remensi. In Fuxensi scriptum est imperitia sua pridem se.
Quae lectio videtur convenire cum iis quae paulo ante dixit Cyprianus de Luciano, illum minus Dominica lectione
fundatum fuisse. Vocatur autem [0283B] iterum imperitus in hac ipsa epistola. Sanctus Hieronymus in epistola ad
Nepotianum de vita clericorum: Celeritate dicendi apud imperitum vulgus admirationem sui facere indoctorum
hominum est. Et infra: Nihil tam facile quam vilem plebeculam et indoctam concionem linguae volubilitate decipere,
quae quicquid non intelligit plus miratur. Arnulphus Lexoviensis, epist. XXXII: Sunt enim quidam qui eo difficilia
majoris aestimant quia minus intellecta mirantur, et tanquam puerilia reputant quae jucunda lucidi sermonis serenitas
illustrat. Notum est quod tradit Quintilianus, lib. VIII, cap. 2, fuisse praeceptorem aliquem qui discipulos obscurare
quae dicerent juberet.
Scripti libelli. Codex Fuxensis, in quo bis descripta [0283C] est haec epistola, habet in uno loco libellus
scriptus gregatim multis nomine Pauli daretur.
Multis. In codice sancti Dionysii Remensis scriptum est ructis, in Fuxensi rustis. In vita sanctae Tygris
virginis Maurianae in Sabaudia edita in tomo quinto Junii Bollandiani legitur, pag. 75: Concessit etiam vallem
Cottianam in gyrum Maurianae structam et rustes et fivum, quae muris et tectis ecclesiae ministrarent. Ubi Daniel
Papebrochius conjicit per rustes intelligi debere rusticos, quos alias dicimus servos glebae. Ex quo fortassis colligi
posset reponendum esse rusticis, tamquam Cyprianus in eo perstiterit quod paulo ante dixit, Lucianum se imperiti vulgi
auctorem constituisse. Si quis hanc conjecturam approbat, ea uti potest.
Matri suae. Haec tantum editio Manutii. Morellius et Pamelius adjecerunt et sorori. Nulla porro sororis mentio
est in codice Remensi, neque in Fuxensi, in quibus scriptum est quae lapsa fuerat. In variis lectionibus [0283D] quas
habeo ex codice Veronensi nulla quoque sororis mentio. Exstat tamen in meo et in Gratianopolitano.
Sub ejus nomine. Codex Remensis, sub ejusmodi occasione perseveraverit.
Litteras non nosset. Hinc ergo colligi potest hunc Aurelium esse diversum ab Aurelio lectore ecclesiae
Carthaginensis, de cujus ordinatione agitur in epistola XXXII. Sic in prima collatione Carthaginensi inter Catholicos et
Donatistas, cap. 133, Trifolius episcopus Aborensis subscribit pro Paulino Zumensi praesente litteras nesciente. Et in
professione Zenonis chorepiscopi sectae quartodecimanorum, relata in actione prima concilii Chalcedonensis, Flavius

