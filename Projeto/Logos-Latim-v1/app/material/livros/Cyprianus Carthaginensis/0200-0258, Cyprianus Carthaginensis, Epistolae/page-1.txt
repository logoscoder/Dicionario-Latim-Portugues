Cyprianus Carthaginensis - Epistolae
[0191]
EPISTOLAE.

[0191A]
369 EPIST. I.â€”Hanc epistolam habent omnes editiones et plerique libri veteres. Non extat tamen in uno
bibliothecae Regiae, in uno monasterii sancti Remigii Remensis, in duobus monasterii Compendiensis, in eo quem
habui ex monasterio sancti Michaelis in periculo maris, neque demum in Corbeiensi. Quod ideo [0191B] annotandum
esse arbitratus sum quia vir doctissimus Nicolaus Rigaltius, haud dubie lapsu memoriae, vel per incogitantiam, in
observationibus suis ad opera sancti Cypriani refert plures varias lectiones istius epistolae ex codice Corbeiensi, in quo
ea non habetur.
Primum illa locum obtinet in multis codicibus antiquis, in Veronensi nimirum omnium vetustissimo, in
Seguieriano item antiquissimo, in duobus Vaticanis, in omnibus iis quibus usus est Guillelmus Morellius, in eo qui fuit
Raymundi episcopi Acconensis, ut annotatum reperi manu Simonis Goulartii, qui eo usus est, et in viginti et uno eorum
cum quibus ego contuli opera beati Martyris. Immo in codice sancti Eligii Attrebatensis ita scriptum vidi in calce istius
epistolae: Explicit prima epistola.
Illam sanctus Augustinus citat, ex eaque fragmenta refert in libro IV de Doctrina Christiana, cap. 14, et
[0191C] in Sermone 312, in nova editione pag. 1256. Cyprianumque graviter reprehendit quod illam spumeo verborum
ambitu ornaverit; quia nimirum putabat, ut opinor, regnum Dei, ut verbis utar Sulpitii Severi in prologo libri de Vita
Sancti Martini, non in eloquentia sed in fide constare. Ego vero mecum saepenumero admiratus sum illam Augustini
censuram in hac epistola, quae tota de Deo est et reprehensio morum corruptorum et depravatorum saeculi,
reprehendentis gravitatem et eloquentiam sermonis, tamquam si res Dei electissimis verbis gravissimisque sententiis
rhetorice ornare fas non esset. Contra, si uspiam opus est eloquentia, id vero in primis, mea quidem sententia, palam est
obtinere [0192A] debere in compositionibus ad majestatem et gloriam summi Dei pertinentibus, quamvis, ut ait sanctus
Hilarius in libro II de Trinitate, ad ea quae Dei sunt exequenda sermo omnis infirmus sit. Item Macarius Mucius in
praefatione ad carmen suum de Triumpho Crucis: Negare non ausim, inquit, eam esse divinarum [0192B] rerum vim
atque dignitatem, ut nullo stylo assequi possimus non tamen ita remotam censeo, ut Camoenis inaccessibilem rear.
Nam, ut ait Novatianus in libro de Trinitate, ad cogitandam et ad eloquendam Dei majestatem, et eloquentia omnis
merito muta est et mens exigua est. Exemplis talibus plena sunt omnia. Quis umquam reprehendit eloquentiam in
sancto Joanne Chrysostomo? quid eruditius aut acutius Apologetico Tertulliani? qui, ut ait sanctus Hieronymus in
epistola ad Magnum adversus Jovinianum, cunctam saeculi continet disciplinam: quid elegantius Octavio Minucii
Felicis? Neque Arnobio sua defuit eloquentia. Lactantii libros divinarum Institutionum omnes consentiunt Tullianam
eloquentiam redolere. Etiam lucubrationes sancti Hieronymi, tamen etsi is in epistola ad Pammachium scribat
dissimulandam et fugiendam esse eloquii venustatem in interpretatione ecclesiastica, quam ipse vitavit in
interpretatione librorum sacrae Scripturae, rhetoricae tamen flosculis [0192C] ubique abundant et ambitiosa eloquentia,
et illorum qui hoc scribendi genere utuntur defensionem suscepit in eadem epistola ad Magnum. Ex quo necessario
consequitur reprehensioni obnoxios esse auctores ecclesiasticos melioris 370 notae, si censura a sancto Augustino lata
adversus hanc Cypriani epistolam justa est ac legitima. Quare amplectenda omnino mihi videtur Lactantii sententia qui
(lib. V, cap. 1) ait scientiam litterarum non modo nihil nocere religioni atque justitiae, sed etiam prodesse
quamplurimum si is qui eas didicerit sit virtutibus instructior et veritate sapientior. Etiam is qui anno 1483 procuravit
editionem Venetam operum sancti Cypriani [0193A] ita loquitur in praefatione sua: Aequo enim satis animo ferre
nequaquam possum recentiorum quorumdam novam haeresim, qui nullum orationis florem sequentes putant quod
expolito limatoque tractatur eloquio rei sacrae admodum officere. Et paulo post: Nam [0193B] si eloquentiam rem
mediam esse agnoscunt, qua et recte uti et male possumus, quis mentis compos dicere audet non debere dogmatis
christiani professores in defendenda veritate ea uti qua in extollenda falsitate omnes abusi sunt gentiles? Ita etiam sensit
Joannes Maldonatus scribens ad Petrum Madurum: Cur enim, inquit, Christus non habeat meliores oratores quam
diabolus? In eadem quoque sententia fuisse Joannem Sichardum liquet ex praefatione ejus ad libros Recognitionum
sancti Clementis. Extat in volumine Orationum M. Antonii Majoragii oratio adversus eos qui ornandae orationis
studium et dicendi elegantiam vituperant, eorumque opinionem vocat haeresim. Paulus quoque Cortesius in prooemio
libri sui sententiarum damnat eos theologos qui disserendi elegantiam a theologia sejungunt. Et nihilominus verum est
quod ait sanctus Hieronymus in epistola de Filio prodigo ad Papam Damasum, in ecclesiasticis rebus non quaeri verba

