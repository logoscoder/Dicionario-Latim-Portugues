non os tuum. Augustinus in Epistola ad Valerium Comitem: Et ideo de te narratio suavior nobis erat quia ea dicebat
quae ipse non posses, ne quidem me inquirente, rescribere, ne tuarum laudum, quod sancta Scriptura prohibet, fieres
praedicator. Apud Eusebium, lib. II Hist. eccles., cap. 30, [0201C] multum vituperatur Paulus Samosatenus quod de se
magnifice loqueretur, non ut episcopus, sed ut sophista quidam et impostor. Plinius, lib. I, Epist. VIII: Etenim, si
alienae quoque laudes parum aequis auribus accipi solent, quam difficile est obtinere ne molesta videatur oratio de se
aut de suis disserentis. Dionysius Halicarnasseus in initio Historiarum suarum ait non futurum se esse multum in
propriis laudibus quod audientibus graves molestasque se esse sciret. Symmachus, lib. I, Epist. I: Nempe derides quod
de me aliqua justo indulgentius praedicavi. Et haec est vera atque digna reprehensio. Omnis quippe ostentatio non caret
suspicione mendacii; quia quicquid assumitur, proprium non putatur. Dehinc jactantia avara laudis multum decoquit de
pudore. Hinc fortassis illud Symmachianum a Sidonio laudatum: Ut vera laus ornat, ita falsa castigat. Cui sententiae
consonat Anastasius papa in epistola ad Joannem episcopum Hierosolymitanum: Duplex enim causa me hoc poscere
constringit, ne consacerdotis tui sensibus aut dolorem falsa laus ingerat, aut pudorem vera succendat. [0201D]
Quintilianus lib. IV, cap. 1: Nonnumquam contingit relatio meritorum, de quibus verecundius dicendum erit sua quam
aliena laudantis. Et lib. XI, cap. 1: Omnis sui vitiosa jactatio est, affertque audientibus non fastidium modo, sed
plerumque etiam odium. Ante eum Cicero dixerat in libro I Officiorum: Deforme etiam est de se ipso praedicare.
Sciebat enim verum esse quod Julius Caesar ait in libro secundo Commentariorum de bello civili, libenter homines de
suis laudibus praedicare: quod non factitasse illum tradit Dio Cassius lib. XXXVII. Et tamen idem Cicero putabat licere
interdum de se magnifice praedicare. Ait quippe in libro Officiorum: Licet enim, Marce fili, apud te gloriari, ad quem
et haereditas hujus gloriae et facinorum imitatio pertinet. Idem in Oratione de Responsis aruspicum: Potest quisquam in
rebus magnis cum invidia versatus satis graviter contra inimici contumeliam sine sua laude respondere. Plautus in
Amphitruone: Qui non deliquit, decet audacem esse, [0202B] confidenter pro se et proterve loqui. Licet enim aliquando
excurrere in proprias laudes, exemplo sancti Pauli apostoli in Epistola secunda ad Corinthios (XI, 22): In quo quis
audet, ut insipiens dico, audeo et ego. Hebraei sunt, et ego. Israelitae sunt, et ego. Ministri Christi sunt, ut minus
sapiens dico, plus ego. In sudoribus plurimis, in carceribus abundantius, in plagis supra modum, in mortibus frequenter,
etc. Quomodo autem se quis possit aliquando laudare explicat sanctus Augustinus in Psalmum CXLIV. Extat apud
Plutarchum libellus qua quis ratione se ipsum citra invidiam laudare possit. Aristoteles de semetipso, [0202C] ut
Valerius Maximus tradit lib VII, cap. 3, in neutram partem loqui debere praedicabat, quoniam laudare se vani,
vituperare stulti esset. Nam in se dicere non est fere nisi scurrarum, ut ait Quintilianus lib. VI, cap. 3. Vide
Demosthenis orationem de Corona.
Timor innocentiae custos. Columella in praefatione libri XII: Metus plurimum confert ad diligentiam
custodiendi. T. Livius lib. XXXIV: Disciplina custos infirmitatis, quam inter validiores optime timor continet. Vegetius
lib. IV, cap. 12: Timor magis frangit insuetos. Tertullianus lib. II, de Cultu feminarum: Timor fundamentum salutis est.
In Psalmo CXVIII: Initium sapientiae timor Domini. Et alibi: Beatus vir qui timet Dominum. Lactantius in libro de Ira
Dei, cap. 11, ait religionem esse non posse ubi metus nullus est. Item illud in libro III Thebaidos et apud Petronium:
Primus in orbe deos fecit timor. Relatio Leonis Papae II, ad Constantinum imperatorem inserta actis sextae
synodi: Pietas enim vestra [0202D] fructus misericordiae est. Potestas autem custos est disciplinae. Ennodius in Vita
sancti Epiphanii ait verecundiam esse matrem bonorum operum.
Ne securitas. Cyprianus in libro de Lapsis p. 132: Traditam nobis disciplinam pax longa corruperat. Secnndae
enim res, ut ait T. Livius libro VI, negligentiam creant; ideoque eis non multum fidendum idem ait in libro XLII. Vide
notas nostras ad librum sextum Salviani. IV. Haec egomet [j] {Lectiones Variantes}
[0200C] Ego memini Ebor. Ben. saepe mecum. Nam, ut ipse [k] {Lectiones Variantes}
[0200C] Nam et ipse Lam. Ebor. Voss. 2. Vict. quamplurimis vitae prioris erroribus implicitus [l] {Lectiones
Variantes}
[0200C] Implicatus Thu. Foss. tenebar, quibus exui me posse non crederem, sic vitiis [m] {Lectiones
Variantes}
[0200C] Segnis vitiis Thu. adhaerentibus obsecundans eram, et desperatione [n] {Lectiones Variantes}
[0200C] Eram desperatione Thu. Voss. Fict. meliorum, malis meis veluti jam propriis ac vernaculis
offavebam. Sed, postquam, undae genitalis auxilio superioris aevi labe detersa, in expiatum pectus serenum ac purum
desuper se lumen [o] {Lectiones Variantes}

