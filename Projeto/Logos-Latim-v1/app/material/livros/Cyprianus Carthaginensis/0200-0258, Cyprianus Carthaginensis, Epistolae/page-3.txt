praefatione dialogi adversus Acephalos: Silentium loci et temporis commoditas et commune constitutum et ab aliis
rebus feriae nobiscum interim concurrunt simul.
Fatiscentis Id est fessi et labentis, ut apud Virgilium et Ovidium. Hanc lectionem, quae optima et verissima
est, non inveni nisi in uno libro meo veteri optimo. Reliqui omnes et omnes editiones habent fatigantis. Lucretius, libro
III, loquens de anima, cum dixisset eam ceu fumum dissolvi in altas aeris auras, addit,
Simul aevo fessa fatiscit. Et lib. V dicit omnia vinci ab aevo, etiam saxa et altas turres,
Et delubra deum simulacraque fessa fatisci. Similem errorem in Actis sanctarum martyrum Perpetuae [0195B]
et Felicitatis annotavit Lucas Holstenius, ubi, pro eo quod legitur defatigationibus, censet legendum esse de factionibus.
(Male codicum prope omnium et editionum lectioni Baluzius ex uno libro substituit fatiscentis. Fatigantis enim idem
est ac jocantis, ludentis. Cf. Chr. Gfr. Mulleri obss. ad 5 loca epist. Cypr., Gerae 1776, p. 2 sqq. GOLDHORN.)
Studentibus fabulis. Ego semper existimavi locum hunc esse mendosum et viros doctissimos frustra hactenus
laborasse in eo emendando vel explicando. Cum vero ei quaererem medicinam, occurrit mihi commutandam fortean
esse vocem studentibus cum voce ludentibus, ut istic legatur ludentibus fabulis, ut apud Minucium fabulis fallentibus.
Nam fabulis ludere dixit Ausonius in epistola tertia ad librum, ut eat ad Probum: Suescat peritis fabulis simul jocari et
ludere. Ludentibus igitur fabulis, sed peritis et seriis, colloquium agebant Cyprianus et Donatus. Neque enim putandum
est eorum sermones fuisse ludicros aut rerum colloquia leviorum, cum de rebus maximi momenti ad gloriam [0195C] et
religionem summi Dei pertinentibus tractaretur inter viros graves: nisi si, qui mos est dialogorum, Donatum et se ipsum
locutos esse supposuit Cyprianus quae numquam locuti erant, ut de se ipso et Varrone ait Cicero in initio
Academicarum Quaestionum. Julius Firmicus in praefatione librorum de Institutione Matheseos, honestas et varias
sermonum fabulas serebamus.
Erudire. Deest hic aliquid; sensus enim non est integer. Sed sunt pleraque istiusmodi in Cypriano. Cum
videret autem Lombertus sensum non esse integrum, sic vertit hunc locum ac si Cyprianus scripsisset, conscientiam
pectoris erudire juvat.
Familiae strepentis. Sanctus Hieronymus in Epistola ad Demetriadem, de virginitate servanda, eam laudat
quod inter gemmas et sericum, inter eunuchorum et puellarum catervas, et adulationem et ministeriae familiae
perstrepentis, et exquisitas epulas, quas amplae domus praebebat abundantia, appetisset jejuniorum laborem, [0195D]
asperitatem vestium, victus continentiam. Item in epistola ad Laetam, de institutione filiae, monet ne intersit nuntiis
servitorum, neque familiae perstrepentis lusibus misceatur. Et in calce libri adversus Helvidium, inter incommoda
matrimonii rursum numerat familiam perstrepentem.
Petamus hanc sedem. Citat hunc locum Abaelardus in extremo libro II Theologiae Christianae.
Erratici palmitum nexus. Cicero in libro de Senectute: «Vitis quidem, quae natura caduca est, et nisi fulta sit,
ad terram fertur, eadem, ut se erigat, claviculis suis quasi manibus quicquid est nacta complectitur, quam serpentem
multiplici lapsu et erratico ferro amputans coercet ars agricolarum, ne silvescat sermentis et in omnes partes fundatur.»
372 Sidonius lib V, Epist. 17: «Hic pars sub umbra palmitis adulti quam stipitibus altatis cancellatimque pendentibus
pampinis superducta texuerat.» Vide infra in notis ad librum primum Testimoniorum adversus Judaeos cap. 21, in voce
cilicium.
[0196B] Viteam porticum. Virgilius, lib. III Georgicorum:
Hic noctem ludo ducunt, et pocula laetiFermento atque acidis imitantur vitea sorbis. Prudentius in
Hamartigenia:
Sepibus et densis vallentur vitea rura. Et in Hymno ante cibum:
Hic ubi vitea pampineoBrachia palmite luxuriant.
Frondea tecta. Ex Virgilio, lib. IV Georgicorum,
Et frondea semperTecta petunt. Ovidius, lib. III Fastorum,
Frondea facta casa est. Arator. lib. II Actuum Apostolicorum, dixit frondeam comam veris. Sic Cicero,
enarraturus sermones inter ipsum, Quintum fratrem et Titum Pomponium Atticum [0196C] habitos de legibus, cum

