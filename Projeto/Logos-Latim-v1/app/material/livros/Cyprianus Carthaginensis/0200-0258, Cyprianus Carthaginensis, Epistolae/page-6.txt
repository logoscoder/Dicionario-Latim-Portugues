[0198A] Domino et de Deo Foss. Et de Domino et de Deo Thu. vox est, vocis pura [h] {Lectiones Variantes}
[0198B] Purae Voss. 4. sinceritas non eloquentiae 2 viribus nititur ad fidei argumenta, sed rebus. Denique
accipe non diserta sed fortia, nec ad audientiae popularis illecebram [i] {Lectiones Variantes}
[0198B] Illecebras Ar. Lam. culto sermone fucata [j] {Lectiones Variantes}
[0198B] Fucatam Thu., sed ad divinam indulgentiam praedicandam rudi veritate simplicia. Accipe quod
sentitur antequam discitur, nec per moras temporum longa agnitione colligitur, sed compendio gratiae maturantis
hauritur.

[0198C]
III.â€” Ego cum in tenebris. Citat hunc locum sanctus Augustinus, Sermone 312, in nova editione. Videtur
autem Sedulius ab hoc loco mutuasse quae de sua conversione ad Deum scribit in Epistola ad Macedonium. Cum
saecularibus igitur studiis occupatus, inquit, vim impatientis ingenii, quod Divinitatis in me providentia [0198D]
generavit, non utilitati animae sed inani vitae dependerem, et litterariae solatia disciplinae lusibus infructuosi operis,
non auctori, deservire, tandem misericors Deus rerum conditor clementius fabricam sui juris aspexit et stultos in me
mundanae sapientiae diutius haberi sensus indoluit, ac fatuum prudentiae mortalis ingenium coelesti sale condivit Mox
ut carnis oculos interior caligo deseruit, per sentes dumosi ruris errantia in herbam florei cespitis revolvi vestigia,
tutoque nisu melioris arbitrii cultum illustrati pectoris Deo dicavi. Minucius Felix de se loquens: Cum, discussa
caligine, de tenebrarum profundo in lucem sapientiae et virtutis emergerem. Lucianus, presbyter Antiochenus, apud
Rufinum, lib. IX, cap. 6, asserens fidem nostram adversus gentiles: Erravimus etiam nos aliquando, et simulacra quae
ipsi finximus deos coeli ac terrae putabamus auctores. Commodianus, Instructione 26: Gens et ego fui, perversa mente
moratus, et vitam istius saeculi veram esse putabam. Vide etiam Instruct. 1 et 33.
[0199C] In nocte caeca. Id est idololatria. Hieronymus in caput tertium Jonae: Proponamus beatum
Cyprianum, qui prius idololatriae assertor fuit, et in tantam gloriam crevit eloquentiae ut oratoriam quoque doceret
Carthagini, audisse tandem sermonem Jonae, et ad poenitentiam conversam in tantam venisse virtutem ut Christum
publice praedicaret, et pro illo cervicem gladio flecteret.
Renasci. Non enim nascimur sed renascimur Christiani. Tertullianus in Apologetico: Fiunt, non nascuntur
Christiani. Item Hieronymus in libro adversus Vigilantium et in Epistola ad Laetam de Institutione filiae. Apud
Primasium in Prologo commentarii in Epistolas Pauli, Christiani aiunt ad Judaeos: Filios Abrahae non facit nativitas,
sed fides. Vide quae de Christianorum nativitate ait Munnulus a Girba in Concilio Carthaginensi, et quae Pontius
diaconus in vita Cypriani dicit de nativitate coelesti.
In auro . . . purpura. Hieronymus in Epistola ad [0199D] Heliodorum de Laude vitae solitariae, et in Epistola
ad Laetam de Institutione filiae, In auro atque purpura ludere. M. Cato apud A. Gellium, lib. II, cap. 18: Fures
privatorum facinorum in nervo atque in compedibus aetatem agunt, fures publici in auro atque in purpura. Sanctus
Ambrosius sive quis alius, lib. III Officior., cap. 3, ait: Servorum tamen occulta furta, divitum rapinae publicae. Seneca,
Epist. LXXVI: Nemo ex istis quos purpuratos vides felix est, non magis quibus sceptrum et chlamydem in scena
fabulae assignant.
Fascibus ille. Ista Cyprianum de se scripsisse censuit Guillelmus Cave, quia putabat illum honoribus in
republica functum antequam fieret christianus. Verum cum nuspiam inveniamus illum habuisse honores, magistratus,
imperia, nulla nos ratio movere potest ut verba illa pertinere putemus ad Cyprianum. Rhetorem fuisse scimus, sed non
proconsulem, praetorem, aut praesidem, nec ullo alio magistratu functum. Error ille hinc ortus est quod Cyprianum
nostrum [0200C] confudit cum Cypriano Antiocheno. Porro fascium decus et imperium dixit Columella in praefatione
librorum de Agricultura.
Officiosi agminis. In uno ex veteribus libris meis legitur honestioris agminis . . . Sic etiam habebat codex
episcopi Acconensis.
Poenam putat. Vide quae de hoc argumento annotat Casaubonus ad librum tertium Suetonii in verbo: Si non
dominaris.

