[0245C] In plerisque Foss. Corb. famulis suis Dominus dignatur ostendere, redintegrationem Ecclesiae,
securitatem salutis nostrae, post pluvias serenitatem, post tenebras lucem, post procellas et turbines placidam lenitatem,
pia paternae dilectionis auxilia, divinae majestatis solita magnalia, [0245B] quibus et persequentium 16 blasphemia
retundatur, et lapsorum poenitentia reformetur, et fortis et stabilis perseverantium fiducia glorietur. Opto vos, fratres
charissimi, semper bene valere et nostri meminisse. Fraternitatem meo nomine salutate, et ut nostri meminerint
admonete. Valete.

[0245D]
EPIST. VIII.â€” Ecclesia gloriatur. In codice sancti Arnulphi Metensis legitur Ecclesia gratulatur. Et nuper
quidem. In Carnotensi gratulatur vel gloriatur. Et nuper.
Devotione redistis. Iidem codices habent prodistis.
Quaestio. Revocavi hanc lectionem, quam et libri veteres et editiones antiquae praeferunt. In editione
Manutiana scriptum est laniena. Pamelius ita quoque posuit. Sed nostra lectio, quae nititur auctoritate, recte congruit
cum his quae paulo ante dicta sunt: Tolerastis durissimam quaestionem, et infra, in quaestione victores. Angli
protulerunt quasdam varias lectiones quae probare possunt aliam lectionem posse esse bonam.
Credentes. Hanc lectionem praeferunt veteres [0246D] libri et editiones, nisi quod interdum vidi scriptum
credentis. In libro tamen Divionensi et in recentiore Remigiano legitur constanter. Quod mihi videtur esse melius. Sed
mutare non sum ausus propter repugnantiam aliorum exemplarium.
395 Torti . . . fortiores. Sulpitius Severus in Epistola ad Eusebium: Sed his tolerandis atque vincendis
praecipuam semper justorum fuisse virtutem, dum per omnia tentamenta patientes, semper invicti, tanto fortius
vincerent quanto gravius pertulissent. Apud Rufinum lib. V, cap. 1, in historia martyrum Lugdunensium: Ex ipsa
quippe sanctorum patientia saevior eis contentionis rabies accendebatur, et velut pudore quodam fatigabantur, quia
major inesset cruciatis quam cruciantibus virtus.
[0247C] Jam non membra. Sic supra, in epistola ad Donatum, p. 5: Jam non membra, sed vulnera. Ammianus
Marcellinus lib. XXIX, enarrans lanienam exercitam in Diogenem quemdam ut verba placentia principi loqueretur, ait
illum, cum poenis non sufficerent membra, vivum combustum. Idem lib. XIV, loquens de Eusebio quodam misere
cruciato ait illum ita evisceratum ut cruciatibus membra deessent. Sanctus Ambrosius in libro I de Virginibus, loquens
de martyrio sanctae Agnetis: Fuitne in illo corpusculo vulneri locus! T. Livius lib. IV, quid jam integri esse in corpore
loci ad nova vulnera recipienda? Justinus lib. II: Velut a singulis membris poenae exigerentur. Eleganter varia illa
tormentorum et cruciatuum genera [0247D] describuntur in libro I Silii Italici:
Non ignes, candensque calybs, non verbera passimIctibus innumeris lacerum scindentia corpus.Carnificesve
manus, penitusque infusa medullisPestis, et in medio lucentes vulnere flammaeCessavere.
Spectaculum Domino. Codices sancti Arnulphi et Carnotensis habent Domini.
Quam laetus illic. Iidem codices praeferunt in illis.
Mappalicus. Kalendarium Carthaginiense editum a Mabillonio: XIII kalend. maias martyris Mappalici. At in
Martyrologio monasterii Einsidlensis edito ab eodem Mabillonio est XV kal. maii, uti etiam in antiquis
martyrologiorum scriptoribus. Sanctum Cyprianum fuisse sepultum in loco qui Mappalia vocatur scribit Victor Vitensis
lib. I, cap. 5.
[0248C] Praedixit. Veteres editiones Manutiana antiquiores et quaedam vetera exemplaria praeferunt
promisit.
Accipiet. In quibusdam codicibus antiquis scriptum est concipiet. Sic etiam editiones quae praecesserunt
Erasmicam.

