hoc tantum ne possidere alteri liceat. Et, o nominum quanta diversitas! bona appellant ex quibus nullus illis nisi ad res
malas usus est.

[0219B]
XIII.â€” Tam ille timere. Cicero in libro primo de Officiis: [0219C] Etenim qui se metui volunt a quibus
metuuntur, eosdem metuant ipsi necesse est. Idem in Libro de Amicitia: Quis enim aut eum diligit quem metuit, aut
eum a quo se metui putat? Seneca lib. I, de Clementia cap. 9: Tantum enim necesse est timeat quantum timeri voluit.
Idem Epist. 105: Adjice nunc quod qui timetur timet. Idem lib. IV de Beneficiis cap. 19: Nec quisquam amat quos
timet. Non potest enim (ut idem ait in Epistola 47) amor cum timore misceri. Seneca Oedipo: Qui sceptra duo saevus
imperio regit, timet timentes. Idem Agamemnone: Metui cupiunt, metuique timent. Elegans est in Octavia ejusdem
auctoris Dialogus inter Neronem et Senecam. Nero ait: Ferrum tuetur principem. Seneca respondet: Melius fides.
Reponit Nero: Decet timeri Caesarem. Seneca vero: At plus diligi. Recte profecto. Adnotat enim Velleius Paterculus
Caesarem, quem Dio Cassius lib. XXXVIII et XLII scribit natura placidum et mansuetissimum et nequaquam
iracundum fuisse, itemque Augustum, ita a patre, ut idem Dio Lib. XLVII testatur, [0219D] edoctum, adnotat inquam
Velleius Caesarem, cum ei Pansa et Hirtius consulerunt ut principatum armis quaesitum armis teneret, respondisse,
amari se quam timeri malle, diversum nimirum a Maximino, cui, ut ait Julius Capitolinus, persuasum erat nisi
crudelitate imperium non teneri. Nam amari, coli, diligi majus imperio esse scripsit Symmachus Lib. X, Epist. 54, sive
in Relatione ad Imperatores Laudat Sidonius Lib. II, Epist. 3, regem Gothorum Theodoricum, et ponit inter praecipuas
ejus laudes: Dicam quod sentio. Timet timeri. Et tamen aliquando timor signum est amoris, et Martialis dicit lib. X,
epigr. 59; res est imperiosa timor. Vulcatius Gallicanus ait de Avidio Cassio: Meruit timeri quia non metuit. Id ipsum
dixerat Lucanus Lib. V: Meruitque timeri non metuens. Ammianus Marcellinus Lib. XV adnotat Julianum Imperatorem
dilectum arctissime dum timeretur, et lib. XXVII, Praetextatum praefectum Urbi, cum timeretur, amorem non
perdidisse civium; quia maximo amori, ut ait Mamertinus, [0220B] maximus timor junctus est. Contra Flavius
Vopiscus queritur de Infelicitate principis Aureliani, qui cum esset optimus, timebatur quidem, sed non amabatur. Sunt
enim aliquando subjecti protervi et contumaces, quia, ut ait Xenophon in Libro V de Paedia Cyri, metus et lex satis sunt
ad amorem inhibendum. Sunt enim aliquando principes ita parum [0220C] amantes subjectos ut se ab illis amari non
curent, uti de Alexandro M. testatur Seneca lib. I de Beneficiis, c. 15, aiens illum summum bonum duxisse terrori esse
cunctis mortalibus. Sane justum est ut populi obediant principibus eosque timeant. Alioqui corruit respublica. Sed
tamen principes omni ope niti decet ut se plus amari diligant quam timeri, uti faciebat Titus Imperator, ob hoc vocatus
Deliciae generis humani. Sic se tutos praestabunt adversus insidias et conspirationes, et se liberabunt a metu. Nam
verum est quod multi prodidere, necesse esse ut multos timeat quem multi timent. Nemo enim potest terribilis esse
securus, ut ait Seneca Epist. CV.
Protectum Latus. Hinc orta dignitas Protectorum inclinante imperio Romano, qui ita dicti sunt quod principis
latus protegerent. Imperatores Honorius et Theodosius l. IX Cod. Theodos. de Domesticis et Protectoribus:
Devotissimos Protectores, qui armatam militiam subeuntes, non solum defendendi corporis sui, verum etiam protegendi
lateris nostri sollicitudinem patiuntur, [0220D] unde etiam Protectorum nomen sortiti sunt, inglorios esse non patimur.
Arridet ut saeviat. Infra in libro de Habitu Virginnm pag. 130: Hic diabolus blanditur ut fallat, arridet ut
noceat, illicit ut occidat. Ruricius lib. II, Epist. XII: Blanditur ut capiat, famulatur ut teneat, illicit ut occidat.
Honorum. Miror auctorem editionis quae dicitur Gravii, Pameiium, Rigaltium, et Anglos maluisse scribere
bonorum. Et enim omnes editiones antiquae et omnia vetera exemplaria quibus usus sum habent honorum vel honoris.
In uno tamen Regio, qui fuit olim monasterii sancti Martini Tornacensis, mendose scriptum est bonorum. XIII. An tu
vel illos putas tutos, illos saltem inter honorum infulas et opes largas stabili firmitate securos, quos regalis aulae
splendore fulgentes armorum excubantium tutela circumstat? Major illis quam caeteris [0219B] metus est. Tam ille
timere cogitur quam timetur. Exigit poenas pariter de potentiore sublimitas, sit licet satellitum manu septus [b]
{Lectiones Variantes}
[0219B] Septum Bod. 3., et clausum [0220A] ac protectum latus numeroso stipatore tueatur. Quam securos
non sinit esse subjectos, tam necesse est non sit et ipse securus. Ante ipsos terret potestas sua quos facit [c] {Lectiones
Variantes}
[0219B] Quam facit Aod. 3. esse terribiles. Arridet ut saeviat, blanditur ut fallat, illicit ut occidat, extollit [d]
{Lectiones Variantes}

