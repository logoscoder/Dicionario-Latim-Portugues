facta et manu eis in poenitentiam imposita, cum pace sibi a martyribus promissa ad Dominum remitterentur. Nec in hoc
legem dedi, aut me auctorem temere constitui. Sed, cum videretur et honor martyribus habendus [0263C] et eorum qui
omnia turbare cupiebant impetus comprimendus, et praeterea vestra scripta legissem quae huc ad clerum nostrum per
Crementium [d] {Lectiones Variantes}
[0264C] Clementium Oxon. hypodiaconum nuper feceratis, ut iis qui post lapsum infirmitate apprehensi
essent, et poenitentes communicationem desiderarent, subveniretur, standum putavi [0264A] et cum vestra sententia, ne
actus noster, qui adunatus esse et consentire circa omnia debet, in aliquo discreparet. Plane caeterorum causas, quamvis
libello a martyribus accepto, differri mandavi et in nostram praesentiam reservari, ut, cum, pace a Domino nobis data,
plures praepositi convenire in unum coeperimus, communicato etiam vobiscum consilio, disponere singula et reformare
possimus. Opto vos, fratres charissimi, semper bene valere.

EPISTOLA XV. (Erasm., II. 4. Pamel., XVI. Rig., Baluz., Paris., XV. Oxon., Lips. XXXVII.) AD MOYSEN
ET MAXIMUM ET CAETEROS CONFESSORES.
[0264B] ARGUMENTUM hujus Epistolae habes infra, Epistola XXXI, ubi Clerus Romanus: «In quo loco,
inquiunt, maximas tibi atque uberes gratias referre debemus et reddimus, quod illorum carceris tenebras litteris
illuminasti; quod ad illos venisti, quomodo introire potuisti; quod illorum animos sua fide et confessione robustos tuis
allocutionibus litterisque recreasti; quod, felicitates eorum condignis laudibus prosecutus, accendisti ad multo
ardentiorem coelestis gloriae cupiditatem; quod pronos impulisti; quod, ut credimus et optamus, victores futuros viribus
tui sermonis animasti; ut, quamquam hoc totum de fide confitentium et divina indulgentia venire videatur, tamen in
martyrio suo tibi ex aliquo debitores facti esse videantur.»
[0264C]
[0264C]
EPIST. XV.—I. Celerinus. Cujus egregias laudes commemorat [0264D] sanctus Cyprianus Epist. 34, ad
clerum et plebem (pag. 47), et cujus perhonorifica mentio habetur in epistola Cornelii Papae ad Fabium episcopum
Antiochenum apud Eusebium, lib. VI, cap. 43, Historiae ecclesiasticae, scripta, ut opinor, eo tempore quo Celerinus
erat apud Cornelium. Omnino enim sentio cum illustrissimo Cardinale Baronio Celerinum in hac Cornelii epistola
laudatum, eum esse qui fuit lector ecclesiae Carthaginensis. Illud autem obiter admonebo, Marianum Victorium in
annotationibus suis ad opera sancti Hieronymi confudisse hunc Fabium episcopum Antiochenum cum Flaviano
episcopo Constantinopolitano, cujus multa mentio in concilio Ephesino et in Chalcedonensi. In hunc errorem inductus
401 est vir doctissimus ex falsa lectione quae antiquitus irrepsit in librum sancti Hieronymi de Viris illustribus, ubi
scriptum est Cornelium Papam scripsisse quatuor epistolas ad Flavianum episcopum Antiochenum; pro quo vetera
illius libri exemplaria et postrema Hieronymianorum operum editio recte habent [0265C] scriptum nomen Fabii. Hujus
porro Celerini epistola ad Lucianum extat infra inter epistolas sancti Cypriani. Vide notas ad Epistolam XXXIV.
Alterius Celerini, qui pater erat Ageruchiae, meminit sanctus Hieronymus in epistola ad Ageruchiam; alterius
inscriptio vetus, edita a Reinesio, pag. 161. Celerini praetoris nomen extat in historia passionis sanctorum Chrysanthi et
Dariae apud Surium, tom. V.
Vos in illo. Ruricius, lib. II, epist. 32: Frater et compresbyter noster Capillutus dupliciter hac vice nobis gratus
apparuit, dum et ipse nobis jamdiu desideratus occurrit, et quamdam vestri praesentiam per vestras litteras repraesentat.
Ornamenta. Ita Rigaltius, propterea reprehensus [0265D] in editione Anglicana. Et tamen auctorem hujus
lectionis habuit editionem Manutianam, in qua ita scriptum est, eique scripturae consentiunt novem vetera exemplaria.
Sane vox hortamento, quam praeferunt veteres editiones et decem item vetera exemplaria, bona esse potest. Illam ergo
praetulit Reinhartus. Adjuvari autem potest ex hoc loco libri de Lapsis (pag. 183): Episcopi plurimi, quos et hortamento
esse oportet caeteris et exemplo.
In secessu. Duo libri veteres habent in secreto, quod videtur melius. Et tamen mutare noluimus, quia omnes
fere libri veteres et omnes editiones habent in secessu.
A Domino faventiam. Codices Carnotensis et Beccensis habent Domini faventiam. Festus: Faventia bonam
orationem significat. Accius Oenom., apud Nonium Marcellum: Omnibus faustis acceptam habeant faventiam. Sic
enim recte hunc locum emendavit Hadrianus Junius.

