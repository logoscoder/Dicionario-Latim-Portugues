Iterato tenti. Sic emendavimus, repugnantibus licet antiquis codicibus et editionibus. Emendatio certa est.
Nam et Celerinus, pag. 28, dicet: te pro nomine Domini nostri tentum, et Lucianus, pag. 30: iterato reclusi sumus. Sunt
etiam alia loca his similia in lucubrationibus Cypriani. Sulpitius Severus, Dial. I, cap. 14: tentus in vinculis. Rufinus,
lib. V Hist. eccl., cap. 16: Quis eorum pro nomine Domini tentus non est? Gesta pontificalia edita ab Emmanuele
Schelstrato, pag. 431, tentus a Maximiano. Hieronymus in epistola ad Lucianum Boeticum: Adolescens ille qui opertus
syndone sequebatur Jesum, quia tentus fuerat a ministris, terrenum abjiciens operimentum nudus evasit. Rhabanus in
libro de Computo, cap. 64: Dominum [0272B] eadem vespera tentum a Judaeis. Recte. Nam in Evangelio Matthaei
scriptum est Judaeos manus injecisse in Jesum et tenuisse eum. Hinc in actis sancti Savini episcopi et martyris, in libro
II miscellaneorum notrorum, pag. 47, Maximianus Aug. ait: Tamen, patres conscripti, concedam facultatem ut
ubicumque inventi fuerint Christiani, teneantur a praefecto. Apud Ammianum Marcellinum, lib. XVI, sed fastus
barbaricus ridens, tentis legatis adusque perfectum opus castrorum. Antoninus Constantiniensis in epistola consolatoria
ad Arcadium: Ecce pro homine tentus es. Vide acta passionis sancti Stephani papae et martyris.
[0272C] Presbyterium subministrabat. Quamvis alii aliter sentiant, ego puto meliorem esse opinionem Pamelii
censentis illic intelligi hunc Felicem vices exercuisse Decimi in ecclesia cujus cura commissa erat Decimo, qui, aut
extorris aut tentus in carcere, non poterat exequi ministerium suum.
Proximus mihi vinculis. Hanc lectionem, quam praefert editio Morellii, quam praeferunt etiam antiqui
codices, revocari debere visum est. Est enim optima. Alia, quae habet vicinus pro vinculis, non potest esse bona.
Felix et Victoria. Vetus Kalendarium ecclesiae Carthaginensis editum a Mabillonio: V idus feb. sanctorum
Felicis, Victoris et Januarii.
Extorres. Codex Dionysianus et meus habent extorrentes. In eodem codice meo scriptum est extorrentes in
epistola 20, pag. 29, et de extorrentibus in epistola 39, pag. 52. Quo etiam modo positum est in [0272D] editione
Manutiana. Ita etiam habuisse codicem Veronensem hinc colligo quod in variis lectionibus ex codice illo descriptis, in
margine exemplaris mei editionis Manutianae nulla varia lectio apposita est ad hanc epistolam. Extorris porro est qui
extra patrium solum et terram patriam ejectus est. Cyprianus in libro de Lapsis, pag. 184: Relinquenda erat patria et
patrimonii facienda jactura. Vide Baronium ad annum 25, et in annotationibus ad martyrologium Romanum die
secunda januarii. Vide etiam Glossarium latinum Cangii.
Sed et mulier. Editio Morelliana, sed et seu per se aut per eosdem mulier nomine Bona. Codex Remensis, sed
et super se opera eadem mulier nomine Ibono. Bodleianus, sed et super se et pro eodem. Gratianopolitanus, sed et
superest aut eodem. Meus, sed et super se opere eadem mulier nomine Bono. Alterius Bonae mentio est in martyrologio
Romano die 24 aprilis. Sed illa erat Remensis. Altera vero Bona, cujus mentionem facit Petrus de Natalibus, lib. VIII,
cap. 71, erat Aegyptiaca, [0273C] quae alio nomine apud suos Aegyptios Cordimunda vocabatur.
Quae conscientia. Editio Manutii et codex Remensis, quae conscientiam non 405 commisit. Morellius, quae
etiam conscientia non commissi. Sic etiam in meo vetere. Rigaltius, quae conscientia non commissi. Codex
Gratianopolitanus, quae conscientia non commisit.
Sacrificaverunt. Ita editio Morellii et codex Remensis. [0273D] Sic etiam legitur in meo et in
Gratianopolitano. Aliae editiones habent sacrificabant. Et postea additur in iisdem codicibus et in editione Morelliana,
sic ipse coepit dicere.
Consilium. Antea scriptum erat consultum. Sed hujus vocis alia est significatio, videlicet de re deliberata.
Emendatum est ex manuscriptis.
Videantur debere. In codice Remensi, in Gratianopolitano et in meo legitur videantur ac debeant accipere. Sic
etiam editio Morelliana.
Salutate nostros. Angli monent legendum esse vestros. Quae conjectura videtur esse bona. Verum editiones et
scripti libri repugnant.
Opto vos. Sic reposuimus ex eodem codice Remensi, cum antea legeretur: Opto vos felicissimos bene valere.
{main}
EPISTOLA XVIII. (Pamel., XIX. Rigalt., Baluz., Paris., XVIII. Oxon., Lips. XXIV.) CALDONII AD
CYPRIANUM.

