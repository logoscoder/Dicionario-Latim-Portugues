episcopis. Postea istud displicuit Romanis. Qua de re vide quae dicta olim a nobis sunt ad Epistolam 81 Lupi
Ferrariensis, et Ludovicum Caelium Rhodiginum, lib. VI, cap. 43.
Dedisse pacem. Vel hic locus ostendit errorem Goulartii scribentis nuspiam neque apud Tertullianum neque
apud Cyprianum inveniri martyres pacem dedisse lapsis. Praeterea ex epistola Luciani ad Celerinum et ex epistola
istius ad Lucianum liquet Paulum et caeteros in carcere constitutos dedisse pacem lapsis. Et nota est tempestas quae
orta est in ecclesia Africana quia Cyprianus recusabat eis dare pacem quibus concessa erat a martyribus. Tertullianus in
libro de Pudicitia: Pacem quidam in Ecclesia non habentes a martyribus in carcere exorare consueverunt. Vide Henrici
Valesii notas ad librum VI Historiae ecclesiasticae Eusebii, cap. 42.
Optamus te. Angli putarunt verba haec interminationem [0269D] continere, ita nimirum ut, si haec minus
praestaret Cyprianus, martyres cum ipso non communicarent. 403 Quam observationem ut certam et minime ambiguam
repetunt in observationibus ad Epistolam XXII, quae data est ad presbyteros et diaconos Romae consistentes. At ego
non video quonam modo excommunicatio possit his verbis intelligi. Videbant Lucianus et caeteri qui cum eo erant
confessores Cyprianum se praebere admodum difficilem in recipiendis lapsis quibus martyres et confessores, quorum
illi magnam in hoc credebant esse auctoritatem, pacem dederant, quibus Lucianus et caeteri dederant pacem in nomine
martyrum et confessorum, et aegre ferebant duram illam antistitis sui disciplinam, quam praeter aequum et bonum esse
putabant. Hanc ob causam, quia seditio propterea commota erat in quibusdam oppidis provinciae, optant ei scribentes
ut pacem habeat cum martyribus, ut severitatem misericordia mitiget, sic concordiam et pacem [0270B] redintegrari
posse inter eum et martyres ac plebem commotam. An ideo minantur excommunicationem, si eorum desideriis non
adquiescat? Non ita sane. [0270C] Preces sunt, non mandata, nec minae. Aliud est optare, aliud jubere, aliud poenam
intentare. Nemo sic petit ut minetur, inquit Hieronymus in vita Pauli primi eremitae. Item Petrus Venerabilis, abbas
Cluniacensis, lib. I, epist. 8: Precibus non minis, obsequiis non contumeliis, solet quod petitur impetrari. Sane
Cyprianus vehementer admodum conqueritur de audacia Luciani, non tamen propter minas excommunicationis,
quarum ne verbo quidem meminit, sed quia, quod ei minime conveniebat neque licebat, pacem dederat lapsis in nomine
martyrum et confessorum absque ulla interventione auctoritatis episcopi, et quia se vulgi imperiti auctorem constituerat,
quod eo suasore seditiones multas esse factas et conflatas constabat. Haec est Cypriani conquestio de Luciano. Quae
quamvis magna et justa foret, ei tamen Cyprianus non minatur excommunicationem. Vide quae adnotamus ad
Epistolam XXX.
Praesente. Haec vox deest in libro meo vetere, ubi locus vacuus relictus est. In Gratianopolitano [0270D]
scriptum est Praeterea. Editio Manutii habet presbyter. Ego puto ponendum esse praesente de clero et exorcista et
lectore, ut significare voluerint confessores epistolam scriptam esse praesentibus exorcista et lectore, praesente pro
praesentibus, ut apud Plautum legisse me memini praesente nobis. Dicebant autem, ut docet Nonius Marcellus, absente
nobis et praesente nobis pro praesentibus et absentibus nobis. Et mox affert locum Plauti ex Amphitryone. Vide etiam
in verbo Praesente et Salmasium ad scriptores Historiae Augustae, pag. 91.
Lucianus. A quo scriptam esse hanc epistolam docet Cyprianus Epist. XXII. EPISTOLA XVI. (Pamel., XVII.
Rigalt., Baluz., Paris., XVI. Oxon., Lips. XXIII.) CONFESSORUM AD CYPRIANUM.
ARGUMENTUM.— Libellus martyrum nomine a Luciano scriptus.
Universi confessores Cypriano Papae salutem. [0269A] Scias nos universis de quibus apud te [a] {Lectiones
Variantes}
[0269B] Ad te Ver. ratio constiterit quid post commissum egerint, dedisse pacem, et hanc formam per te et
aliis episcopis innotescere voluimus. Optamus te cum sanctis martyribus pacem habere. Praesente de clero et exorcista
et lectore, Lucianus scripsit.

[0270D]
EPIST. XVII.—Pamelius, in annotationibus ad epistolam XXI, notat istam esse fictitiam. Non possum autem
divinare quibus rationibus permotus ita senserit.
Sententiam exspectet. Melius in codice Carnotensi spectet. Atque ita posuissem si codicem illum, qui [0271B]
sero venit in manus meas, habuissem eo tempore quo epistola ista excudebatur.

