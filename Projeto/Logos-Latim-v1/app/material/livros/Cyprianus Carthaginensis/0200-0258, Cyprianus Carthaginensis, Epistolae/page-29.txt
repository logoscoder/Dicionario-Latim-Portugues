communionem, utique [0227B] que subveniri eis debet, sive viduae, sive clinomeni, qui se exhibere non possunt, sive
hi qui in carceribus sunt, sive exclusi de sedibus suis [c] {Lectiones Variantes}
[0228B] Expulsi a sedibus. Vat. 1., utique habere debent qui eis ministrent. Sed et catechumini apprehensi
infirmitate decepti esse non debebunt, ut eis subveniatur; et, quod maximum est, corpora martyrum aut caeterorum si
non sepeliantur, grande periculum imminet eis quibus incumbit hoc opus. Cujuscumque ergo vestrum, quacumque
occasione fuerit effectum hoc opus, certi sumus eum bonum [0228A] servum aestimari, ut qui in minimo fidelis fuit
constituatur super decem civitates. Faciat autem Deus, qui omnia praestat sperantibus in se, ut omnes nos in his
operibus inveniamur. Salutant vos fratres qui sunt in vinculis, et presbyteri et tota Ecclesia, quae et ipsa cum summa
sollicitudine excubat pro omnibus qui invocant nomen Domini. Sed et vos [d] {Lectiones Variantes}
[0228B] Sed et nos Imo. petimus mutua vice memores sitis nostri. Sciatis autem Bassianum pervenisse ad
nos; et petimus vos, qui habetis zelum Dei, harum litterarum exemplum ad quoscumque poteritis transmittere per
idoneas occasiones, vel vestras faciatis, sive nuntium mittatis, ut stent fortes et immobiles in fide. Optamus vos, fratres
charissimi, semper bene valere.

[0229B]
EPIST. III.—I. Boni viri. Fabiani episcopi Romani. Hoc epithetum tribuere consuevit Cyprianus episcopis
defunctis, ut in Epistola LXXII, Agrippino episcopo Carthaginensi. Epistolae ab Origene scriptae ad Fabianum,
Romanae urbis episcopum, meminit Hieronymus in Epistola ad Pammachium et Oceanum, itemque Rufinus in libro
priore Apologiarum suarum adversus Hieronymum.
Praepositi. Baronius, loquens de excessu Papae Fabiani, notat illum a Cypriano nominatum modo [0229D]
collegam, modo praepositum, utpote qui, cum coepiscopus esset, potestate tamen in hierarchiae ecclesiasticae ordine
caeteris ille praepositus esset episcopis. Poterat Baronius suam illam opinionem confirmare auctoritate epistolae
Bonifacii papae II ad Eulalium, in qua Episcopus Romanus dicitur esse unus ad quem possit recurri praepositus. Verum
Baronius sciebat epistolam illam esse supposititiam. Officii mei est annotare errores commissos in interpretatione
eorum quae scripta reperiuntur a Cypriano. Baronii observatio posset habere speciem veri, si Cyprianus solum Papam
nominaret praepositum: at, cum certum sit illum omnes episcopos vulgo vocare praepositos, ruit omnino sententia
Baronii. Itaque istic Cyprianus Fabianum papam vocat praepositum, quia episcopus erat et collega Cypriani episcopi.
Agendum est in rebus historicis simpliciter, procul ab omni affectu; alioqui perit fides rerum. EPISTOLA III. (Erasm.,
III, 21; Pamel., IV; Rig., Baluz., Paris., III; Oxon., Lips., IX.) AD PRESBYTEROS ET DIACONOS ROMAE
CONSISTENTES. [0228B]
ARGUMENTUM.— Epistola haec familiaris est; quare argumento non indiget, potissimum cum ex titulo
ipso id satis colligi queat. Desideratur autem epistola Cleri Romani ad quam respondet Cyprianus.
I. Cyprianus presbyteris et diaconibus Romae consistentibus fratribus salutem. Cum de excessu [0229A] boni
viri collegae mei rumor apud nos incertus esset, fratres charissimi, et opinio dubia nutaret, accepi a vobis litteras ad me
missas per Crementium [a] {Lectiones Variantes}
[0229B] Clementium Oxon. hypodiaconum, quibus plenissime de glorioso ejus exitu instruerer; et exultavi
satis quod, pro integritate administrationis ejus, consummatio quoque honesta processerit. In quo vobis quoque
plurimum gratulor quod ejus memoriam tam celebri et illustri testimonio prosequamini, ut per vos innotesceret nobis
quod et vobis esset circa praepositi memoriam gloriosum, et nobis quoque fidei ac virtutis praeberet exemplum. Nam
quantum [b] {Lectiones Variantes}
[0229B] Quanto Lam. Ebor. NC. 1. perniciosa res est ad sequentium lapsum ruina praepositi, in tantum contra
utile est et salutare cum se episcopus per firmamentum fidei fratribus praebet imitandum.
[0229B]
[0229D]

