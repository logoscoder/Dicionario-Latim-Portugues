sed sensus. Ita etiam sensit Faustinus episcopus in praefatione libri de Fide contra Arianos: [0193C] In causa, inquit,
fidei non sermonum sublimitas requirenda est, quando ipsa sola testimonia sufficiunt. EPISTOLA PRIMA. AD
DONATUM [a] {Lectiones Variantes}
[0191A] Ad Donatum de erroribus mundi et contemptu ejus Camb. Dun. Vict. De disciplina ad Donatum
Voss. 4. de [0192A] Gratia Dei. Oxon. Gold.. (Erasm., Pamel., ep. II. Rigal., ep. I. Oxon., Lips., liber de Gratia Dei.)
[0191A]
ARGUMENTUM.— Promiserat Donato Cyprianus sermonem se cum illo habiturum de rebus divinis; jam
[0192A] promissis admonitus satisfacit, ac multis gratiam Dei per Baptismum collatam commendans, quantum sit
mutatus ab illo significat, et ad oculum demonstratis mundi erroribus, ad contemptum ejus, ad assiduam denique
lectionem et orationem adhortatur.

[0193C]
I.— Bene admones. In libro Fuxensi scriptum est: Vere admones, et in margine, Alii dicunt: Bene. Hanc porro
lectionem esse meliorem, praeter auctoritatem veterum exemplarium, probatur etiam auctoritate Rufini in prologo
Homiliarum Origenis in Numeros, apud Henricum Valesium in annotationibus ad Historiam Ecclesiasticam Eusebii
(pag. 129), ubi sic habetur: Utor verbis tibi, frater, beati martyris. «Bene admones, Donate charissime. Nam et
promisisse me memini.» Et paulo post: « Sed reddendae pollicitationi non tempestivum, ut ille ait, sed tempestuosum
nobis tempus ac turbidum fuit.» Ex his interim beati Cypriani verbis colligi posse videtur illum in hac epistola
respondere ei qua Donatus eum admonuerat uti promissis ac recepto suo satisfaceret. Non inde tamen colligi debet
epistolium quod Pamelius invenit in codice Camberonensi, quodque nos invenimus [0193D] etiam in veteri libro qui
fuit Francisci Pithoei, inde, inquam, colligi non debet epistolium illud, in cujus fronte positum est nomen Donati ad
Cyprianum scribentis, esse admonitionem qua permotus Cyprianus hanc epistolam ad eum dedit Non dubitabat
Pamelius quin legitimus Donati foetus esset, eamque sententiam facile amplexus est illustrissimus cardinalis Baronius
in Annalibus ecclesiasticis. Alii illud ut spurium rejecerunt, quorum ego opinioni lubenter accedo. Et tamen arbitror
istic, uti fecere Rigaltius et episcopus Oxoniensis, esse ponendum, ne quam mihi negligentiam curiosus lector imputare
possit. Sic ergo habet:
Donatus Cypriano. Credo te retinere, sanctissime Cypriane, quae nobis fuerit apud oratores garrulitas, unus
sensus, una cogitatio, individua dilectio. Quare non et in divina lectione ita animis roboramur, aut non ea semper nobis
fuit cogitatio, sicut promittebamus, ut simul crederemus?
[0194A] Donate. Donati nomen vulgatissimum erat in Africa, ut etiam scriptum est in capite tertio epistolae
secundae sancti Augustini ad Eleusium, Glorium et Felices. Sequenti saeculo, Lactantius librum de Mortibus
Persecutorum scripsit ad Donatum confessorem, [0194B] illum ipsum, ut opinari licet, cui dicavit etiam librum de Ira
Dei. Persto enim in ea sententia quam prompsi cum ederem librum de Mortibus Persecutorum. Scio virum optimum et
mihi reverendum Nicolaum Le Nourry aliter sensisse, et Donatum cui inscriptus est liber de Ira Dei putasse fuisse
diversum ab eo cujus nomen extat in initio libri a me editi. Diversos autem fuisse hinc se probare putavit vir optimus
quod ex libro de Ira Dei manifestum sit Donatum cui dicatus est fuisse recenter conversum ad religionem Christi, quod
de alio dici non posse ait. Erravit in nomine vir clarissimus. Transtulit ad Donatum ea quae pertinebant ad
Demetrianum, cui dicatus est liber de Opificio Dei, ex quo constat Demetrianum rudem adhuc fuisse nostrorum
mysteriorum.—371 Donate. In codice sancti Arnulphi Metensis scriptum est: Bene admones, frater charissime Donate.
Indulgente vindemia. Ennodius, lib. IX, epist. 2: Sit inter nos felicium vindemiarum vice colloquium.
[0194C] Solemnes ac statas. Multum variant in hoc loco libri veteres. Quidam enim habent statutas pro ratas,
alii ratas tutasque, vel ratas tantum. Unus vero habet solemnes ac ratas, et supra lineam vel statutas. Ego praefero
lectionem vulgatam, quae mihi videtur optima et certissima. Nam Cicero dixit alicubi solemne et statum sacrificium In
lege III Cod. de Dilationib., legitur: Feriae sunt vel repentinae vel solemnes. Solemnes autem jurisconsulti eas esse
aiunt quae sunt anniversariae ac legitimae. Recte igitur Cyprianus dixit inducias sive ferias solemnes ac statas, quas
ideo statas appellari ait Festus quia certo statutoque die observantur. Vide Macrobium lib. I Saturn., caput 16, et
Juretum ad Symmachum, lib. III, epist. 21, ad illum locum, et feriarum reliquiae.
Locus etiam. Cicero in libro de claris Oratoribus: Sed, quo facilius sermo explicetur, sedentes, si videtur,
agamus. Cum idem placuisset illis, tum in propatulo propter Platonis statuam consedimus. Hieronymus, lib. II [0194D]
adversus Jovinianum: Platonici quoque et Stoici in templorum locis et porticibus versabantur. Rusticus diaconus in

