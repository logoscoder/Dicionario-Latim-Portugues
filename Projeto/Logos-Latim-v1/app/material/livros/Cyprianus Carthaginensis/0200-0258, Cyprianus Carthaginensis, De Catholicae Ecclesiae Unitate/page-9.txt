inclusimus, quaeque desunt in pluribus codd.: quare ea in pluribus editionibus jam omittuntur, ut in editione
critica cl. Krabinger Tubingae 1853. et Hartel Vindobonae 1868. Eorum genuinitas defenditur ab anonymo in
Memoires de Trevoux 1726 p. 1877 s.; 1728 p. 2291 ss. Recentissime vero J. Chapmann in Revue Bened. 1902
p. 246-254; 357-373 et 1903 p. 26-51 laudabilissima solertia et acri judicio critico tuetur ea utique fuisse inserta
textui originali, sed jam sec. III., et probabilissime quidem ab ipso libelli auctore s. Cypriano, cum eum mitteret
ad confessores Romae degentes. Nolumus hanc controversiam criticam dirimere; sufficit cum Marano (in praef.
ad op. s. Cypr. ยง 3.) animadvertere "si ea retineantur quae Oxoniensis editor et Baluzius expunxerunt, nihil
affuturum quod non cum Cypriani doctrina optime quadret. Sin autem recidantur, reliquas testimonii hujus partes
satis per se habituras momenti ad primatum Ecclesiae romanae. Hospes sane et peregrinus sit in Cypriani
doctrina, si quis miretur Petro primatum ab eo attribui, et unum gregem et unam cathedram adstrui, cum tot locis
eundem primatum defendat, ac unum gregem, unum episcopatum et, nominatim in ep. 40., unam cathedram
commendet. Non magis mirandum quod in Ecclesia non esse pronunciat nefarios illos schismaticos, qui hoc uno
episcopatu conculcato, hac una cathedra, quae super Petrum fundata est, deserta, humanam prorsus ecclesiam
instituere tentabant. Non erat ergo cur Cypriani testimonium ab his verbis editor Oxoniensis (Fellus) velut a
quodam, ut ipse appellat, veneno purgasse sibi videretur".
(4) Haec verba primatui s. Petri non adversantur. Quam enim hic aequalitatem apostolis vindicat Cyprianus, tum
in antecedentibus tum in consequentibus circumscribit limitibus, cum nec super omnes sed super unum aedificata
sit Ecclesia, nec unitatis origo ab omnibus sed ab uno Christo auctore incipiat.
(5) Hisce verbis abutuntur primatus s. Petri ejusque successorum adversarii. Sane episcopatus unus est unitate
originis, naturae, finis, corporis, quod episcopi constituunt: sed non est unus unitate subjecti, pluribus enim
inest, et quidem quoad potestatem ordinis singulis eadem ratione, non autem quoad eandem jurisdictionis
plenitudinem. Quod si dicit, a singulis partem in solidum possideri, distinguimus: hoc dicit ut excludat
subjectum, cui exclusive insit, conc.; ut affirmet eum a pluribus participari, subd. ita ut tamen supponat unum,
qui sit centrum, radix, fundamentum unitatis episcopalis, ideoque qui praesit ceteris majori auctoritate, conc.; ut
originem, matricem et exordium unitatis episcopalis excludat habeatque omnes episcopos cum romano episcopo
prorsus aequales, neg. Legantur sequentia et liquebit, eum episcoporum inter se tueri si vis aequalitatem, quod
episcopatus naturam attinet, non autem cum illo, qui unitatis episcopatus est origo et centrum.
(6) Tunica inconsutili Christi Domini adumbratam fuisse Ecclesiae unitatem docent praeterea Alexander alex.
apud Theodoretum H. E. 1. 3; Fulgentius de Trinitate c. 1; Augustinus tr. 118. in Ev. s. Joan. n. 4;
Cassiodorius in Ps. 21, 20; Gelasius tr. 2. n. 8; Anastasius II. ep. 1. n. 1; Beda in Luc. 23, 24: in Joan. 19, 23;
Pseudo-Beda hom. 53; Candidus de pass. Dom. c. 17. (Mig. 106, 93.); Druthmarus in Matth. 27, 35. (ib.
1490.); Rabanus M. in eundem l. etc.
(7) Conjicit Petrus Langen Theol. Literatur bl. Bonn 1870 col. 262 pro edere legendum esse educere i. e.
educare. Substituit cod. monacensis, sed manu aliena, alere.
(8) Confessores dicebantur qui coram judicibus ethnicis gloriose fidem confessi erant quique propter eandem
tormenta sustinuerant, vel adhuc in vinculis detinebantur.
(*) Vide: Andreas Retke, Patrologiae Compendium. S. Cyprianus. (Nota ab red. Ultra montes).

9

