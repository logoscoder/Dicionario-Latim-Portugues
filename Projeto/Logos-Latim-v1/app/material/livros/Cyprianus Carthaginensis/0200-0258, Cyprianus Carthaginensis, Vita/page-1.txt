0200-0258- Sanctus Cyprianus Carthaginensis

Sanctus Cyprianus, episcopus et martyr, Doctor Ecclesiae, alias Thascius Caecilius Cyprianus natus est in Africa
ca a.D. 200 et passus 14 Septembris 258.
Vita et passio
Primum rhetor fuit Carthagine. Aetate profecto conversus est Christo, presbyter ordinatus est, dein episcopus
Carthaginensis (a.D. 248 vel 249).
In tempore persecutionum, primum damnatus est exsilio (Augustus 257), postea decapitatus, die 14. Septembris
258.
Haec legitur in Martyrologio Romano (MMI, 14. Sept.) : Carthagine, passio sancti Cypriani, episcopi,
sanctitate et doctrina clarissimi, qui funestissimis temporibus Ecclesiam optime rexit, confessores fidei in
ærumnis firmauit et, Valeriano et Gallieno principibus, post durum exsilium, coram frequentissimo populo a
proconsule gladio animaduerti iussus martyrium consummauit. eius memoria perendie celebratur.
Vita eius scripta est a diacono Pontio, sub titulo "Vita Cypriani". Eius passionis Acta Proconsularia authentica
servata sunt.
Opera
Sanctus Cyprianus multa tractata scripsit et litteras, ad Christianismum defendendum et ad fidem Christifidelium
tuendam.
Usque ad tempus sancti Augustini, praecipuus erat scriptor ecclesiasticus Latinus. Huius opera multi lecturi sunt.
Prudentius poeta stylum eius celebravit in Peristephanon liber, poema 13 :
Punica terra tulit quo splendeat omne quidquid usquam est,
inde domo Cyprianum, sed decus orbis et magistrum.
Est proprius patriæ martyr, sed amore et ore noster;
incubat in Libya sanguis, sed ubique lingua pollet,
sola superstes agit de corpore, sola obire nescit,
dum genus esse hominum Christus sinet et uigere mundum.
Dum liber ullus erit, dum scrinia sacra litterarum,
te leget omnis amans Christum, tua, Cypriane, discet.
Spiritus ille Dei, qui fluxerat auctor in prophetas,
fontibus eloquii te cælitus actus irrigauit.
Sanctus Hieronymus scipsit de eo "De viris illustribus", 67: Huius ingenii superfluum est indicem texere, cum
sole clariora sint eius opera.
Cultus
1

