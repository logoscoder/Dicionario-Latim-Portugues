1935 Ad res publicas gerendas accedere, nisi alicubi ob singularem rerum temporumque conditionem aliter
caveatur, honestum est : immo vero probat Ecclesia, singulos operam suam in communem afferre fructum, et
quantum quisque industria potest, tueri, conservare, augere rempublicam.
3255 1936 Neque illud Ecclesia damnat, velle gentem suam nemini servire nec externo, nec domino, si modo
fieri incolumi iustitia queat. Denique nec eos reprehendit, qui efficere volunt, ut civitates suis legibus vivant
civesque quam maxima augendorum commodorum facultate donentur. Civicarum sine intemperantia libertatum
semper esse Ecclesia fautrix fidelissima consuevit : quod testantur potissimum civitates Italicae, scilicet
prosperitatem, opes, gloriam nominis municipali iure adeptae, quo tempore salutaris Ecclesiae virtus in omnes
reipublicae partes nemine repugnante pervaserat.

1.682

RESP. S. OFFICII AD ARCHIEP. CAMERACENSEM (SOUS LÉON XIII),

1.683

14 (19) AOÛT 1889; D 1889-1890

3258 In scholis catholicis tuto doceri non posse, licitam esse operationem chirurgicam, quam 'craniotomiam'
appellant, sicut declaratum fuit die 28. Maii 1884, et quamcumque chirurgicam operationem directe occisivam
fetus vel matris gestantis.

1.684

LÉON XIII, ENCYCL. 'SAPIENTIAE CHNSTIANAE', 10 JANVIER 1890

1936a Esse in usu vitae plura ac maiora catholicorum officia, quam eorum, qui sint fidei catholicae aut perperam
compotes aut omnino expertes, dubitari non potest. ... Christianam fidem homo, ut debet, complexus, hoc ipso
Ecclesiae ut ex ea natus subicitur eiusque fit societatis maximae sanctissimaeque particeps, quam summa cum
potestate regere, sub invisibili capite Christo Iesu, Romani Pontificis proprium est munus. - Nunc vero si
civitatem, in qua editi susceptique in hanc lucem sumus, praecipue diligere tuerique iubemur lege naturae usque
eo, ut civis bonus vel mortem pro patria oppetere non dubitet, officium est Christianorum longe maius, simili
modo esse in Ecclesiam semper affectos. Est enim Ecclesia civitas sancta Dei viventis, Deo ipso nata, eodemque
auctore constituta : quae peregrinatur quidem in terris, sed vocans homines et erudiens atque deducens ad
sempiternam in coelis felicitatem. Adamanda igitur patria est, unde vitae mortalis usuram accipimus: sed necesse
est, caritate Ecclesiam praestare, cui vitam animae debemus perpetuo mansuram : quia bona animi corporis bonis
rectum est anteponere, multoque, quam erga homines, sunt erga Deum officia sanctiora.
1936b Ceterum, vere si iudicare volumus, supernaturalis amor Ecclesiae patriaeque caritas naturalis, geminae
sunt ab eodem sempiterno principio profectae caritates, cum ipse sit utriusque auctor et causa Deus : ex quo
consequitur, non posse alterum officium pugnare cum altero. ... Nihilominus horum officiorum ordo, vel
calamitate temporum vel iniquiore hominum voluntate, aliquando pervertitur. Nimirum incidunt causae, cum
aliud videtur a civibus respublica, aliud a christianis religio postulare; idque non alia sane de causa, quam quod
rectores reipublicae sacram Ecclesiae potestatem aut nihil pensi habent aut sibi volunt esse subiectam. ... Si
reipublicae leges aperte discrepent cum iure divino, si quam Ecclesiae imponant iniuriam, aut iis, quae sunt de
religione, officiis contradicant, vel auctoritatem Iesu Christi in Pontifice Maximo violent, tum vero resistere
officium est, parere scelus: idque cum ipsius reipublicae iniuria coniunctum, quia peccatur in rempublicam,
quidquid in religione delinquitur.
1936c Neque est, quod opponat quisquam, Ecclesiae conservatorem et vindicem Iesum Christum nequaquam
opera hominum indigere. Non enim inopia virium, sed magnitudine bonitatis vult ille, ut aliquid a nobis
conferatur operae ad salutis, quam ipse peperit, obtinendos adipiscendosque fructus. Huiusce partes officii
primae sunt, catholicam doctrinam profiteri aperte et constanter, eamque, quoad quisque potest, propagare. ...
Profecto praedicandi, hoc est docendi, munus iure divino penes magistros est, quos 'Spiritus Sanctus posuit
episcopos regere Ecclesiam Dei' (Act 20,28), maximeque penes Pontificem Romanum, Iesu Christi vicarium,
Ecclesiae universae summa cum potestate praepositum, credendorum, agendorum magistrum. Nihilominus nemo
putet, industriam nonnullam eadem in re ponere privatos prohiberi, eos nominatim, quibus ingenii facultatem
Deus cum studio bene merendi dedit: qui, quoties res exigat, commode possunt non sane doctoris sibi partes
assumere, sed ea, quae ipsi acceperint, impertire ceteris, magistrorum voci resonantes tamquam imago. Quin
immo privatorum opera visa est Patribus Concilii VATICANI usque adeo opportuna ac frugifera, ut prorsus
315

