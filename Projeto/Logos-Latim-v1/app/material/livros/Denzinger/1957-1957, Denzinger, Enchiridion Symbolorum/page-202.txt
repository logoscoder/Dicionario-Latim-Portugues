matrimonium: sed quia durissimum est separare eos ab uxoribus, cum quibus ipsi Indi baptismum susceperunt,
maxime quia difficillimum foret primam coniugem reperire: ideo Nos, statui dictorum Indorum paterno affectu
benigne consulere atque ipsos episcopos et ministros ab huiusmodi scrupulis eximere volentes, motu proprio et
ex certa scientia Nostra ac Apostolicae potestatis plenitudine, ut Indi, sicut praemittitur, baptizati et in futurum
baptizandi cum uxore, quae cum ipsis fuerit baptizata et baptizabitur, remanere valeant, tamquam cum uxore
legitima, aliis dimissis, Apostolica auctoritate tenore praesentium, declaramus, matrimoniumque huiusmodi inter
eos legitime consistere.

1.453

GRÉGOIRE XIII, DÉCRET POUR L'EGLISE GRÉCO-RUSSE, 1575;

1.454

PROFESSION DE FOI PRESCRITE AUX GRECS

1985 1083 Ego N. firma fide credo et profiteor omnia et singula quae continentur in Symbolo fidei, quo sancta
Romana Ecclesia utitur, videlicet: Credo in unum Deum . . . (ut in Symbolo Constantinopolitano, DS 150).
1986 1084 Credo etiam, suscipio atque profiteor ea omnia, quae sacra oecumenica Synodus Florentina super
unione occidentalis et orientalis Ecclesiae definivit et declaravit, videlicet quod Spiritus Sanctus a Patre et Filio
aeternaliter est; et essentiam suam suumque esse subsistens habet ex Patre simul et Filio, et ex utroque
aeternaliter, tamquam ab uno principio et unica spiratione procedit; cum id, quod sancti Doctores et Patres
dicunt, ex Patre per Filium procedere Spiritum Sanctum, ad hanc intelligentiam tendat, ut per hoc significetur,
Filium quoque esse secundum Graecos quidem causam secundum Latinos vero principium subsistentiae Spiritus
Sancti, sicut et Patrem. Cumque omnia quae Patris sunt, ipse Pater unigenito Filio suo gignendo dederit, praeter
esse Patrem, hoc ipsum quod Spiritus Sanctus procedit ex Filio, ipse Filius a Patre aeternaliter habet, a quo
aeternaliter etiam genitus est. Illamque verborum illorum " Filioque " explicationem, veritatis declarandae gratia,
et imminente tunc necessitate, licite ac rationabiliter Symbolo fuisse appositam... (Sequitur textus ex Decr.
unionis Graecorum DS 1303 1307 Conc. Florentini.).
1987 1085 Insuper profiteor ac recipio alia omnia, quae ex decretis sacrae oecumenicae generalis Synodi
Tridentinae sacrosancta Romana et Apostolica Ecclesia, etiam ultra contenta in supradictis fidei Symbolis,
profitenda ac recipienda proposuit atque praescripsit, ut sequitur. Apostolicas... (et cetera omnia, ut in
Professione fidei Tridentina DS 1863ss).

1.455

GRÉGOIRE XIII, CONST. 'POPULIS AC NATIONIBUS', 25 JANVIER 1585

1988 Populis ac nationibus nuper ex gentilitatis errore ad fidem catholicam conversis expedit indulgere circa
libertatem contrahendi matrimonia, ne homines, continentiae servandae minime assueti, propterea minus libenter
in fide persistant, et alios illorum exemplo ab eius perceptione deterreant. Quoniam igitur saepe contingit multos
utriusque sed praecipue virilis sexus infideles, post contracta gentili ritu matrimonia, ... ab hostibus captos, a
patriis finibus et propriis coniugibus in remotissimas regiones exterminari, adeo ut tam ipsi, captivique, qui in
patria remanent, si postea ad fidem convertantur, coniuges infideles tam longo locorum intervallo disiunctos, an
sine contumelia Creatoris secum cohabitare velint, ut par est, monere nequeant, vel quia interdum ad hostiles et
barbaras provincias ne nuntiis quidem accessus pateat, vel quia ignorent prorsus in quas regiones fuerint
transvecti, vel quia itineris longitudo magnam afferat difficultatem: idcirco Nos, attendentes huiusmodi connubia
inter infideles contracta, vera quidem, non tamen adeo rata censeri, ut necessitate suadente dissolvi non
possint, ... locorum Ordinariis et parochis ... concedimus facultatem dispensandi (super interpellatione) cum
quibuscumque utriusque sexus Christifidelibus incolis dictarum regionum et serius ad fidem conversis, qui ante
baptisma susceptum matrimonium contraxerunt, ut eorum quilibet, superstite coniuge infideli, et eius consensu
minime requisito, aut responso non exspectato, matrimonia cum quovis fideli alterius etiam ritus contrahere et in
facie Ecclesiae sollemnizare et in eis postea carnali copula consummatis quoad vixerint remanere licite valeant :
dummodo constet etiam summarie et extraiudicialiter, coniugem, ut praefertur, absentem moneri legitime non
posse, aut monitum intra tempus in eadem monitione praefixum suam voluntatem non significasse; quae quidem
matrimonia, etiamsi postea innotuerit coniuges priores infideles suam voluntatem iuste impeditos declarare non
potuisse, et ad fidem etiam tempore transacti secundi matrimonii conversos fuisse, nihilominus rescindi
numquam debere, sed valida et firma prolemque inde suscipiendam legitimam fore decernimus.

202

