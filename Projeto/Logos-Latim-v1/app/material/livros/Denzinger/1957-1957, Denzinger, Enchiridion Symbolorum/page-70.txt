553 289 Quae praesens sancta et univesalis Synodus fideliter suscipiens et expansis manibus amplectens tam
suggestionem, quae a sanctissimo ac beatissimo Agathone Papa antiquae Romae facta est ad Constantinum,
piissimum atque fidelissimum nostrum imperatorem, quae nominatim abjecit eos, qui docuerunt vel
praedicaverunt, sicut superus dictum est, unam voluntatem et unam operationem in incarnationis dispensatione
Domini nostri Jesu Christi veri Dei nostri (cf DS548), adaeque amplexa est et alteram synodalem suggestionem,
quae missa est a sacro Concilio, quod est sub eodem sanctissimo Papa centum viginti quinque Deo amabilium
episcoporum, ad ejus a Deo instructam tranquillitatem, utpote consonantes sancto Chalcedonensi Concilio (cf
DS300ss) et tomo sacerrimi ac beatissimi Papae ejusdem antiquae Romae Leonis, qui directus est ad sanctum
Flavianum (cf DS290ss), quem et columnam rectae fidei hujusmodi Synodus appellavit.
554 290 Ad haec et synodicis epistolis, quae scripta sunt a beato Cyrillo adversus impium Nestorium et ad
orientales episcopos: (Synodus) assecuta quoque sancta V universalia Concilia et sanctos atque probabiles
Patres, consonanterque confitetur definiens Dominum nostrum Jesum Christum verum Deum nostrum, unum de
sancta et consubstantiali et vitae originem praebente Trinitate, perfectum in deitate, et perfectum eundem in
humanitate, Deum vere et hominem vere, eundem ex anima rationali et corpore; consubstantialem Patri
secundum deitatem, et consubstantialem nobis secundum humanitatem, per omnia similem nobis absque peccato
(Heb 4.15).
555 290 ante saecula quidem ex Patre genitum secundum deitatem, in ultimis diebus autem eundem propter nos
et propter nostram salutem de Spiritu Sancto et Maria Virgine proprie et veraciter Dei genitrice secundum
humanitatem, unum eundemque Christum Filium Dei unigenitum in duabus naturis inconfuse, inconvertibiliter,
inseparabiliter, indivise cognoscendum, nusquam exstinctaz harum naturarum differentia propter unitionem,
salvataque magis proprietate utriusque naturae, et in unam personam, et in unam subsistentiam concurrente, non
in duas personas partitum vel divisum, sed unum eundemque unigenitum Filium Dei Verbum Dominum Jesum
Christum, juxta quod olim Prophetae de eo et ipse nos Dominus JesusChristus erudivit, et sanctorum Patrum
nobis tradidit symbolum.
556 291 Et duas naturales voluntates in eo, et duas naturales operationes indivise, inconvertibiliter,
inseparabiliter, inconfuse secundum sanctorum Patrum doctrinam adaeque praedicamus; et duas naturales
voluntates non contrarias, absit, juxta quod impii asseruerunt haeretici, sed sequentem ejus humanam voluntatem
et non resistentem vel eluctantem, sed potius et subjectam divinae ejus atque omnipotenti voluntati. Oportebat
enim carnis voluntatem moveri, subici vero voluntati divinae, juxta sapientissimum Athanasium. Sicut enim ejus
caro Dei Verbi dicitur et est,ita et naturalis carnis ejus voluntas propria Dei Verbi dicitur et est, sicut ipse ait:
Quia descendi de caelo, non ut faciam voluntatem meam, sed ejus qui misit me Patris (Jo 6.38), suam propriam
dicens voluntatem, quae erat carnis ejus. Nam et caro propria ejus facta est. Quemadmodum enim sanctissima
atque immaculata animata ejus caro deificata non est perempta, sed in proprio sui statu et ratione permansit: ita
et humana ejus voluntas deificata non est perempta, salvata est autem magis,secundum deiloquum Gregorium
dicentem: "Nam illius velle, quod in Salvatore intelligitur, non est contrarium Deo, deificatum totum" (Oratio 30,
c.12).
557 Duas vero naturales operationes indivise, inconvertibiliter, inconfuse, inseparabiliter in eodem Domino
nostro Jesu Christo vero Deo nostro glorificamus, hoc est, divinam operationem et humanam operationem,
secundum divinum praedicatorem Leonem apertisime asserentem: " agit enim utraque forma cum alterius
communione quod proprium est, Verbo scilicet operante quod Verbi est, et carne exsequente quod carnis est " (cf
DS 294). Nec enim in quoquam unam dabimus naturalem operationem Dei et creaturae, ut neque quod creatum
est, in divinam educamus essentiam, neque quod eximium est divinae naturae, ad competentem creaturis locum
deiciamus. Unius enim ejusdemque tam miracula quamque passiones cognoscimus, secundum aliud et aliud
earum ex quibus est, naturarum et in quibus habet esse, sicut admirabilis inquit Cyrillus. (DS 558) Undique igitur
inconfusum atque indivisum conservantes, brevi voce cuncta proferimus: unum sanctae Trinitatis et post
incarnationem Dominum nostrum Jesum Christum verum Deum nostrum esse credentes, asserimus, duas ejus
esse naturas in una ejus radiantes subsistentia, in qua tam miracula quamque passiones per omnem sui
dispensativam conversationem, non per phantasiam,sed veraciter demonstravit, ob naturalem differentiam in
eadem una subsistentia cognoscendam, dum cum alterius communione utraque natura indivise et inconfuse
propria vellet atque operaretur: juxta quam rationem et duas naturales voluntates et operationes confitemur, ad
salutem humani generis convenienter in eo concurrentes.
559 293 His igitur cum omni undique cautela auque diligentia a nobis formatis, definimus, aliam fidem nulli
licere proferre aut conscribere componereve aut sapere vel etiam aliter docere. Qui vero praesumpserint fidem
alteram componere vel proferre vel docere, vel tradere aliud symbolum volentibus converti ad agnitionem
70

