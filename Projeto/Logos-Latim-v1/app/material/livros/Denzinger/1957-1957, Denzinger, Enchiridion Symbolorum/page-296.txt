perspicue traditur a Card. Bellarmino De sacramentis in genere lb.1 cap.27 n.13, ubi (contra asserentes, Conc.
Tridentinum in sess.VII can.11 (DS 1611) definivisse, non esse ratum sacramentum, nisi minister intendat non
solum actum, sed etiam finem sacramenti, i.e. illud propter quod sacramentum est institutum,) haec subdit:' ...
Concilium enim in toto canone 11 non nominat finem sacramenti, neque dicit oportere ministrum intendere quod
Ecclesia intendit, sed quod Ecclesia facit. Porro, quod Ecclesia facit, non finem, sed actionem significat. ... Ex
quo est, quod Innocentius IV, in cap. 2 De baptismo n.9 ait, validum esse baptisma collatum a saraceno, de quo
notum est non credere per immersionem aliquid fieri nisi madefactionem, dummodo intenderit facere, quod
ceteri baptizantes faciunt.
Conclusio Responsi: Ad 1. Negative: quia non obstante errore quoad effectus baptismi non excluditur intentio
faciendi quod facit Ecclesia. Ad 2. Provisum in primo.

1.643

INSTRUCTIO S. CGR. DE PROPAGANDA FIDE, A. 1873 (SOUS PIE IX

3105 Conclusio (ex omnibus resolutionibus in Instructione allatis): 1. Generatim loquendo de lucro ex mutuo,
nihil omnino percipi inde posse vi mutui, seu immediate et praecise ratione ipsius.
3106 2. Aliquid ultra sortem percipere licitum esse, si forte titulus aliquis extrinsecus, non mutui naturae
universim coniunctus et innatus, mutuo accedat.
3107 3. Deficientibus licet aliis quibuslibet titulis, cuiusmodi sunt lucrum cessans, damnun emergens, atque
periculum amittendae sortis, vel assumendi insolitos labores pro sortis recuperatione, unum quoque legis civilis
titulum ceu sufficientem in praxi haberi posse, tum a fidelibus, tum ab eorum confessariis, quibus proinde suos
paenitentes hac super re inquietare non licet, donec quaestio haec sub iudice pendeat nec S. Sedes ipsam
explicite definierit.
3108 4. Praxis huius tolerantiam minime extendi posse sive ad cohonestandam usuram quamvis modicam erga
pauperes sive usuram immodicam ac naturalis aequitatis limites excedentem.
3109 5. Denique, quaenam usurae quantitas dicenda sit immodica et excessiva, quaenam iusta ac moderata,
universim determinari non posse cum hoc dimetiri oporteat in singulis casibus, respectu habito ad omnes et
singulas circumstantias locorum, personarum ac temporum.

1.644

PIE IX, ENCYCL. 'ETSI MULTA LUCTUOSA', 21 NOVEMBRE 1873

1841 Fides (tamen) docet et humana ratio demonstrat, duplicem exsistere rerum ordinem simulque binas
distinguendas esse potestates in terris, alteram naturalem, quae humanae societatis tranquillitati et saecularibus
negotiis prospiciat, alteram vero, cuius origo supra naturam est, quae praeest civitati Dei, nimirum Ecclesiae
Christi, ad pacem animarum et salutem aeternam divinitus instituta. Haec autem duplicis potestatis officia
sapientissime ordinata sunt, ut reddantur, quae sunt Dei, Deo, et propter Deum, quae sunt Caesaris Caesari (Mt
22, 21); qui 'ideo magnus est, quia coelo minor est; illius enim est ipse, cuius (et) coelum est et omnis creatura'.
A quo certe divino mandato nunquam deflexit Ecclesia, quae semper et ubique fidelium suorum animis ingerere
contendit obsequium, quod inviolabiliter servare debent erga supremos principes eorumque iura quoad
saecularia; docuitque cum Apostolo, esse principes non timori boni operis sed mali, iubens fideles subditos esse
non solum propter iram, quia princeps gladium portat vindex in iram ei qui malum agit, sed etiam propter
conscientiam, quia in officio suo Dei minister est (Rom 13, 8sqq). Hunc autem principum metum ipsa cohibuit
ad opera mala, eundem plane excludens a divinae legis observantia, memor eius quod fideles docuit beatus
PETRUS : 'Nemo vestrum patiatur ut homicida, aut fur, aut maledicus, aut alienorum appetitor ; si autem ut
Christianus, non erubescat, glorificet autem Deum in isto nomine (1 Petr 4, 15sq).
1.645

PIE IX, ENCYCL. 'QUOD NUNQUAM' AD EPISCOPOS BORUSSIAE,

1.646

6 FÃ‰VRIER 1876

1842 ... Partes Nostri muneris implendas intendimus per hasce litteras aperta testatione denuntianTes omnibus,
ad quos ea res pertinet, et universo catholico orbi, leges illas irritas esse, utpote quae divinae Ecclesiae
296

