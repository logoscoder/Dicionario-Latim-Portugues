defunctis, atque in sanctissimo Eucharistiae sacramento, iuxta fidem, quae semper in Ecclesia Dei fuit, contineri
vere, realiter et substantialiter corpus et sanguinem una cum anima et divinitate Domini nostri Jesu Christi ac
proinde totum Christum, fierique conversionem totius substantiae panis in corpus et totius substantiae vini in
sanguinem, quam conversionem catholica Ecclesia aptissime transsubstantiationem appellat, et sub unaquaque
specie, et singulis cuiusque speciei partibus, separatione facta, totum Christum contineri.
2536 1470 Item septem esse Novae Legis sacramenta a Christo Domino nostro instituta ad salutem humani
generis, quamvis non omnia singulis necessaria, videlicet baptismum, confirmationem, Eucharistiam,
paenitentiam, extremam unctionem, ordinem et matrimonium: illaque gratiam conferre, et ex his baptismum,
confirmationem et ordinem (sine sacrilegio) iterari non posse. Item baptismum esse necessarium ad salutem, ac
proinde, si mortis periculum immineat, mox sine ulla dilatione conferendum esse, et a quocumque et
quandocumque sub debita materia et forma et intentione collatum esse validum. Item sacramenti matrimonii
vinculum indissolubile esse, et quamvis propter adulterium, haeresim aut alias causas possit inter coniuges thori
et cohabitationis separatio fieri, non tamen illis aliud matrimonium contrahere fas esse.
2537 1471 Item apostolicas et ecclesiasticas traditiones suscipiendas esse et venerandas. Indulgentiarum etiam
potestatem a Christo Ecclesiae relictam fuisse, illarumque usum christiano populo maxime salutarem esse.
2538 1472 Pariter, quae de peccato originali, de iustificatione de sacrorum librorum tam Veteris quam Novi
Testamenti indice et interpretatione in praefata Tridentina Synodo definita sunt, suscipio et profiteor.
2539 (Jussu Leonis XIII, Decreto S. Cgr. de Propag. Fide, 16 Iul. 1878, hic additur: Item veneror et suscipio
oecumenicam synodum Vaticanam, atque omnia ab eadem tradita, definita et declarata, praesertim de Romani
Pontificis primatu ac de eius infallibili magisterio, firmissime amplector et profiteor.)
2540 1473 Cetera item omnia suscipio et profiteor, quae recipit et profitetur sancta Romana Ecclesia, simulque
contraria omnia, et schismata et haereses ab eadem Ecclesia damnatas, reiectas et anathematizatas ego pariter
damno, reicio et anathematizo. Insuper Romano Pontifici beati Petri principis Apostolorum successori ac Jesu
Christi vicario veram oboedientiam spondeo ac iuro. Hanc fidem catholicae Ecclesiae, extra quam nemo salvus
esse potest, etc. (ut in professione fidei Tridentina, DS 1870ss).

1.509

BENOÃŽT XIV, BREVE 'SUPREMA OMNIUM ECCLESIARUM', 7 JUILLET 1745

2543 1474 (1) Pervenit (enim) haud ita pridem ad aures Nostras, nonnullos istarum partium confessarios falsa
zeli imagine seduci se passos, sed a zelo secundum scientiam (cf: Rom 10, 2) longe aberrantes, perversam
quandam et perniciosam praxim in audiendis Christi fidelium confessionibus et in saluberrimo paenitentiae
sacramento administrando invehere atque introducere coepisse: ut videlicet, si forte in paenitentes incidissent
socium criminis habentes, ab iisdem paenitentibus socii huiusmodi seu complicis nomen passim exquirerent,
atque ad illud sibi revelandum non inducere modo suadendo conarentur, sed quod detestabilius est, denuntiata
quoque, nisi revelarent, absolutionis sacramentalis negatione prorsus adigerent atque compellerent; immo etiam
complicis eiusdem nedum nomen, sed habitationis insuper locum sibi exigerent designari: quam illi quidem
intolerandam imprudentiam tum procurandae complicis correctionis aliorumque bonorum colligendorum
specioso praetextu colorare, tum emendicatis quibusdam doctorum opinionibus defendere non dubitarent; cum
revera opiniones huiusmodi vel falsas et erroneas sequendo, vel veras et sanas male applicando, perniciem tam
suis quam paenitentium animabus consciscerent, ac sese praeterea plurium gravium damnorum, quae inde facile
consecutura fore praevidere debuerant, reos coram Deo aeterno iudice constituerent. ...
2544 1474 (3) (Censura:) Nos autem, ne in tam gravi animarum discrimine ulla ex parte Apostolico Nostro
ministerio deesse videamur, neve mentem hac super re Nostram apud vos obscuram aut ambiguam esse sinamus:
notum vobis esse volumus, memoratam superius praxim penitus reprobandam esse, eandemque a Nobis per
praesentes Nostras in forma Brevis litteras reprobari atque damnari tamquam scandalosam et perniciosam, ac
tam famae proximorum quam ipsi etiam sacramento iniuriosam, tendentemque ad sacrosancti sigilli
sacramentalis violationem atque ab eiusdem paenitentiae sacramenti tantopere proficuo et necessario usu fideles
abalienantem.

238

