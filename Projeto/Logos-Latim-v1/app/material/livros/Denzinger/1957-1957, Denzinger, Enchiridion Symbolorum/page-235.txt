sententiis conviciis et contumeliis incessere audeant, donec de iisdem controversiis haec S. Sedes aliquid
definiendum ac pronuntiandum censuerit.

1.501

CLÉMENT XII, LITT. AP. 'IN EMINENTI APOSTOLATUS SPECULA',

1.502

28 AVRIL 1738; DE SOCIETATIBUS CLANDESTINIS

2511 (1) ... Nobis innotuit longe lateque progredi atque in dies invalescere nonnullas societates, coetus,
conventus, collectiones, aggregationes seu conventicula vulgo de 'liberi Muratori' seu 'Francs Massons' , aut alia
quavis nomenclatura pro idiomatum varietate nuncupata, in quibus cuiuscumque religionis et sectae homines,
affectata quadam contenti honestatis naturalis specie, arcto aeque ac impervio foedere secundum leges et statuta
sibi condita invicem consociantur, quaeque simul clam operantur tum districto iureiurando ad sacra Biblia
interposito tum gravium poenarum exaggeratione inviolabili silentio obtegere adstringuntur. Verum cum ea sit
sceleris natura, ut se ipsum prodat et clamorem edat sui indicem, hinc societates seu conventicula praedicta
vehementem adeo fidelium suspicionem ingesserunt, ut iisdem aggregationibus nomen dare apud prudentes et
probos idem omnino sit ac pravitatis et perversionis notam incurrere; nisi enim male agerent, tanto nequaquam
odio lucem haberent. Qui quidem rumor eo usque percrebuit, ut in plurimis regionibus memoratae societates per
saeculi potestates tamquam regnorum securitati adversantes proscriptae ac provide eliminatae iam pridem
exstiterint.
2512 (2) Nos itaque animo volventes gravissima damna, quae ut plurimum ex huiusmodi societatibus seu
conventiculis nedum temporalis rei publicae tranquillitati verum etiam spirituali animarum saluti inferuntur
atque idcirco tum civilibus tum canonicis minime cohaerere sanctionibus, cum divino eloquio doceamur, ...
vigilandum esse, ne huiusmodi hominum genus veluti fures domum perfodiant, ... ne videlicet simplicium corda
pervertant,... ad latissimam quae iniquitatibus impune patrandis inde aperiri posset viam obstruendam aliisque de
iustis ac rationabilibus causis Nobis notis easdem societates ... de 'liberi Muratori' seu 'Francs Massons' aut alio
quocumque nomine appellata de nonnullorum ... cardinalium consilio ac etiam motu proprio ... deque
Apostolicae potestatis plenitudine damnanda et prohibenda esse statuimus...

1.503

BENOÎT XIV, DECLARATIO 'MATRIMONIA QUAE IN LOCIS',

1.504

4 NOVEMBRE 1741; DE MATRIMONIIS CLANDESTINIS

2515 1452 Matrimonia, quae in locis Foederatorum Ordinum dominio in Belgio subiectis iniri solent sive inter
haereticos ex utraque parte, sive inter haereticum ex una parte virum et catholicam feminam ex alia, aut
viceversa, non servata forma a sacro Tridentino Concilio praescripta (Decr. 'Tametsi' DS 1813ss), utrum valida
habenda sint necne, diu multumque disceptatum est animis hominum ac sententiis in diversa distractis; id quod
satis uberem anxietatis ac periculorum sementem per multos annos subministravit...
2516 1453 (1) ... Sanctissimus D. N.... hanc nuper declarationem et instructionem exarari praecepit, qua veluti
certa regula ac norma omnes Belgii antistites, parochi earumque regionum missionarii, et vicarii apostolici
deinceps in huiusmodi negotiis uti debeant.
2517 1454 (2) Primo scilicet, quod attinet ad matrimonia ab haereticis inter se in locis Foederatorum Ordinum
dominio subiectis celebrata, non servata forma per Tridentinum praescripta, licet Sanctitas Sua non ignoret, alias
in casibus quibusdam particularibus et attentis tunc expositis circumstantiis sacram Congregationem Concilii pro
eorum invaliditate respondisse, aeque tamen compertum habens, nihil adhuc generatim et universe super
eiusmodi matrimoniis fuisse ab Apostolica Sede definitum, et alioquin oportere omnino, ad consulendum
universis fidelibus in iis locis degentibus et plura avertenda gravissima incommoda, quid generaliter de hisce
matrimoniis sentiendum sit declarare: ... declaravit statuitque, matrimonia in dictis Foederatis Belgii provinciis
inter haereticos usque modo contracta, quaeque imposterum contrahentur, etiamsi forma a Tridentino praescripta
non fuerit in iis celebrandis servata, dummodo aliud non obstiterit canonicum impedimentum, pro validis
habenda esse; adeoque si contingat, utrumque coniugem ad catholicae Ecclesiae sinum se recipere, eodem quo
antea coniugali vinculo ipsos omnino teneri, etiamsi mutuus consensus coram parocho catholico ab eis non
renovetur; sin autem unus tantum ex coniugibus, sive masculus sive femina, convertatur, neutrum posse,
quamdiu alter superstes erit, ad alias nuptias transire.
235

