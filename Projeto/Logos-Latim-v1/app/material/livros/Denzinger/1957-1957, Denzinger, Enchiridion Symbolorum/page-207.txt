1.473

PROPOSITIONES XLV DAMNATAE IN DECRETIS S. OFFICII (SOUS

1.474

ALEXANDRE VII); ERRORES DOCTRINAE MORALIS LAXIORIS;

1.475

PROP.

1-28, DÃ‰CRET V DU 24 SEPT. 1665; 29-45, DU 18 MARS 1666

2021 1101 1. Homo nullo umquam vitae suae tempore tenetur elicere actum fidei, spei et caritatis ex vi
praeceptorum divinorum ad eas virtutes pertinentium.
2022 1102 2. Vir equestris ad duellum provocatus potest illud acceptare, ne timiditatis notam apud alios incurrat.
2023 1103 3. Sententia asserens, Bullam 'Coenae' solum prohibere absolutionem haeresis et aliorum criminum,
quando publica sunt, et id non derogare facultati Tridentini, in qua de occultis criminibus sermo est, anno 1629,
18. Iulii in Consistorio sacrae Congregationis Eminentissimorum Cardinalium visa et tolerata est.
2024 1104 4. Praelati regulares possunt in foro conscientiae absolvere quoscumque saeculares ab haeresi occulta
et ab excommunicatione propter eam incursa.
2025 1105 5. Quamvis evidenter tibi constet, Petrum esse haereticum, non teneris denuntiare, si probare non
possis.
2026 1106 6. Confessarius, qui in sacramentali confessione tribuit paenitenti chartam postea legendam, in qua ad
venerem incitat, non censetur sollicitasse in confessione, ac proinde non est denuntiandus.
2027 1107 7. Modus evadendi obligationem denuntiandae sollicitationis est, si sollicitatus confiteatur cum
sollicitante: hic potest ipsum absolvere absque onere denuntiandi.
2028 1108 8. Duplicatum stipendium potest sacerdos pro eadem Missa licite accipere, applicando petenti partem
etiam specialissimam fructus ipsimet celebranti correspondentem, idque post decretum Urbani VIII.
2029 1109 9. Post decretum Urbani potest sacerdos, cui Missae celebrandae traduntur, per alium satisfacere,
collato illi minori stipendio, alia parte stipendii sibi retenta.
2030 1110 10. Non est contra iustitiam, pro pluribus sacrificiis stipendium accipere, et sacrificium unum offerre.
Neque etiam est contra fidelitatem etiamsi promittam promissione, etiam iuramento firmata, danti stipendium,
quod pro nullo alio offeram.
2031 1111 11. Peccata in confessione omissa seu oblita ob instans periculum vitae aut ob aliam causam, non
tenemur in sequenti confessione exprimere.
2032 1112 12. Mendicantes possunt absolvere a casibus episcopis reservatis, non obtenta ad id episcoporum
facultate.
2033 1113 13. Satisfacit praecepto annuae confessionis, qui confitetur regulari episcopo praesentato, sed ab eo
iniuste reprobato.
2034 1114 14. Qui facit confessionem voluntarie nullam, satisfacit praecepto Ecclesiae (cf. DS 2155).
2035 1115 15. Paenitens propria auctoritate substituere sibi alium potest, qui loco ipsius paenitentiam adimpleat.
2036 1116 16. Qui beneficium curatum habent, possunt sibi eligere in confessarium simplicem sacerdotem non
approbatum ab Ordinario.
2037 1117 17. Est licitum religioso vel clerico, calumniatorem gravia crimina de se vel de sua religione spargere
minantem occidere, quando alius modus defendendi non suppetit: uti suppetere non videtur, si calumniator sit
paratus vel ipsi religioso, vel eius religioni publice et coram gravissimis viris praedicta impingere, nisi occidatur.
2038 1118 18. Licet interficere falsum accusatorem, falsos testes ac etiam iudicem, a quo iniqua certo imminet
sententia, si alia via non potest innocens damnum evitare.
2039 1119 19. Non peccat maritus occidens propria auctoritate uxorem in adulterio deprehensam.
207

