Simon Bar Iona: quia caro et sanguis non revelavit tibi, sed Pater meus, qui in caelis est. Et ego dico tibi, quia tu
es Petrus, et super hanc petram aedificabo Ecclesiam meam, et portae inferi non praevalebunt adversus eam: et
tibi dabo claves regni caelorum. Et quodcumque ligaveris super terram, erit ligatum et in caelis: et quodcumque
solveris super terram, erit solutum et in caelis' (Mt 16, 16ss). Atque uni Simoni Petro contulit Iesus post suam
resurrectionem summi pastoris et rectoris iurisdictionem in totum suum ovile dicens; 'Pasce agnos meos', 'Pasce
oves meas' (Io 21, 15ss).
3054 1822 Huic tam manifestae sacrarum Scripturarum doctrinae, ut ab Ecclesia catholica semper intellecta est,
aperte opponuntur pravae eorum sententiae, qui constitutam a Christo Domino in sua Ecclesia regiminis formam
pervertentes negant, solum Petrum prae ceteris Apostolis sive seorsum singulis sive omnibus simul vero
proprioque iurisdictionis primatu fuisse a Christo instructum; aut qui affirmant, eundem primatum non
immediate directeque ipsi beato Petro, sed Ecclesiae et per hanc illi ut ipsius Ecclesiae ministro delatum fuisse.
3055 (Canon.) Si quis igitur dixerit, beatum Petrum Apostolum non esse a Christo Domino constitutum
Apostolorum omnium principem et totius Ecclesiae militantis visibile caput; vel eundem honoris tantum, non
autem verae propriaeque iurisdictionis primatum ab eodem Domino nostro Jesu Christo directe et immediate
accepisse: anathema sit.

1.637

2. DE PERPETUITATE PRIMATUS BEATI PETRI IN ROMANIS

1.638

PONTIFICIBUS

3056 Quod autem in beato Apostolo Petro princeps pastorum et pastor magnus ovium Dominus Christus in
perpetuam salutem ac perenne bonum Ecclesiae instituit, id eodem auctore in Ecclesia, quae fundata super
petram ad finem saeculorum usque firma stabit, iugiter durare necesse est. 'Nulli' sane 'dubium, immo saeculis
omnibus notum est, quod sanctus beatissimusque Petrus, Apostolorum princeps et caput fideique columna et
Ecclesiae catholicae fundamentum, a Domino nostro Iesu Christo, Salvatore humani generis ac Redemptore,
claves regni accepit: qui ad hoc usque tempus et semper in suis successoribus', episcopis sanctae Romanae Sedis,
ab ipso fundatae eiusque consecratae sanguine 'vivit' et praesidet et 'iudicium exercet'.
3057 Unde quicumque in hac cathedra Petro succedit, is secundum Christi ipsius institutionem primatum Petri in
universam Ecclesiam obtinet. 'Manet ergo dispositio veritatis, et beatus Petrus in accepta fortitudine petrae
perseverans suscepta Ecclesiae gubernacula non reliquit.' Hac de causa ad Romanam Ecclesiam 'propter
potentiorem principalitatem necesse' semper fuit 'omnem convenire Ecclesiam, hoc est eos, qui sunt undique
fideles', ut in ea sede, e qua 'venerandae communionis iura' in omnes dimanant, tamquam membra in capite
consociata in unam corporis compagem coalescerent.
3058 (Canon.) Si quis ergo dixerit, non esse ex ipsius Christi Domini institutione seu iure divino, ut beatus
Petrus in primatu super universam Ecclesiam habeat perpetuos successores: aut Romanum Pontificem non esse
beati Petri in eodem primatu successorem: anathema sit.

1.639

3. DE VI ET RATIONE PRIMATUS ROMANI PONTIFICIS

3059 1826 Quapropter apertis innixi sacrarum Litterarum testimoniis, et inhaerentes tum praedecessorum
Nostrorum, Romanorum Pontificum, tum Conciliorum generalium disertis perspicuisque decretis, innovamus
oecumenici Concilii Florentini definitionem, qua credendum ab omnibus Christi fidelibus est, 'sanctam
Apostolicam Sedem, et Romanum Pontificem in universum orbem tenere primatum, et ipsum Pontificem
Romanum successorem esse beati Petri, principis Apostolorum, et verum Christi vicarium totiusque Ecclesiae
caput et omnium Christianorum patrem ac doctorem exsistere; et ipsi in beato Petro pascendi, regendi ac
gubernandi universalem Ecclesiam a Domino nostro Iesu Christo plenam potestatem traditam esse;
quemadmodum etiam in gestis oecumenicorum conciliorum et in sacris canonibus continetur' (DS 1307).
3060 1827 Docemus proinde et declaramus, Ecclesiam Romanam, disponente Domino, super omnes alias
ordinariae potestatis obtinere principatum, et hanc Romani Pontificis jurisdictionis potestatem,quae vere
episcopalis est, immediatam esse: erga quam cujuscumque ritus et dignitatis pastores atque fideles, tam seorsum
singuli quam simul omnes, officio hierarchicae subordinationis veraeque oboedientiae obstringuntur, non solum
293

