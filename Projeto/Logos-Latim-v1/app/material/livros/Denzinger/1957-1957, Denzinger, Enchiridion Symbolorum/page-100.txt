1.246

INNOCENT III, EP. 'EX PARTE TUA' AD ANDREAM ARCHIEP. LUND, 12

1.247

JANVIER

1206

786 409 Nos nolentes a praedecessorum Nostrorum vestigiis in hoc articulo subito declinare, qui respondere
consulti, antequam matrimonium sit per carnalem copulam consummatum, licere alteri coniugum, reliquo etiam
inconsulto, ad religionem transire, ita quod reliquus extunc legitime poterit alteri copulari: hoc ipsum tibi
consulimus observandum.

1.248

INNOCENT III, EP. 'MAIORES ECCLESIAE CAUSAS' AD YMBERTUM

1.249

ARCHIEP.

ARELAT., EXEUNTE A. 1201

780 410 ... Asserunt enim, parvulis inutiliter baptisma conferri... Respondemus, quod baptisma circumcisione
successit... Unde, sicut anima circumcisi de populo suo non peribat (Gn 17,14), sic, qui ex aqua fuerit et Spiritu
sancto renatus, regni caelorum introiturn obtinebit (Jo 3, 5) ... Etsi originalis culpa remittebatur per
circumcisionis mysterium, et damnationis periculum vitabatur, non tamen perveniebatur ad regnum caelorum,
quod usque ad mortem Christi fuit omnibus obseratum; sed per sacramentum baptismi Christi sanguine rubricati
culpa remittitur, et ad regnum caelorum etiam pervenitur, cuius ianuam Christi sanguis fidelibus suis
misericorditer reseravit. Absit enim, ut universi parvuli pereant, quorum quotidie tanta multitudo moritur quin et
ipsis rnisericors Deus, qui neminem vult perire, aliquod remedium procuraverit ad salutem ... Quod opponentes
inducunt, fidem aut caritatem aliasque virtutes parvulis, utpote non consentientibus, non infundi, a plerisque non
conceditur absolute..., aliis asserentibus per virtutem baptismi parvulis quidem culpam remitti, sed gratiam non
conferri; nonnullis vero dicentibus, et dimitti peccatum, et virtutes infundi, habentibus illas quoad habitum (cf.
DS 904), non quoad usum, donec perveniant ad aetatem adultam.... Dicimus distinguendum, quod peccatum est
duplex: originale scilicet et actuale: originale, quod absque consensu contrahitur, et actuale, quod committitur
cum consensu. Originale igitur, quod sine consensu contrahitur, sine consensu per vim remittitur sacramenti;
actuale vero, quod cum consensu contrahitur, sine consensu minime relaxatur.... Poena originalis peccati est
carentia visionis Dei, actualis vero poena peccati est gehennae perpetuae cruciatus...
781 411 Id est religioni christianae contrarium, ut semper invitus et penitus contradicens ad recipiendam et
servandam Christianitatem aliquis compellatur. Propter quod inter invitum et invitum, coactum et coactum alii
non absurde distinguunt, quod is, qui terroribus atque suppliciis violenter attrahitur, et, ne detrimentum incurrat,
baptismi suscipit sacramentum, talis quidem sicut et is, qui ficte ad baptismum accedit, characterem suscipit
Christianitatis impressum et ipse tamquam conditionaliter volens, licet absolute non velit, cogendus est ad
observantiam fidei christianae.... Ille vero, qui numquam consentit, sed penitus contradicit, nec rem nec
characterem suscipit sacramenti, quia plus est expresse contradicere, quam minime consentire: sicut nec ille
notam alicuius reatus incurrit, qui contradicens penitus et reclamans thurificare idolis cogitur violenter.
Dormientes autem et amentes, si prius quam amentiam incurrerent aut dormirent, in contradictione persisterent:
quia in eis intelligitur contradictionis propositum perdurare, etsi fuerint sic immersi, characterem non suscipiunt
sacramenti; secus autem si prius catechumeni exstitissent et habuissent propositum baptizandi; unde tales in
necessitatis articulo consuevit Ecclesia baptizare. Tunc ergo characterem sacramentalis imprimit operatio, cum
obicem voluntatis contrariae non invenit obsistentem.

1.250

INNOCENT III, EP. 'CUM MARTHAE CIRCA' AD IOHANNEM QUONDAM

1.251

ARCHIEP.

LUGDUN., 29. NOV. 1202

782 414 Quaesivisti siquidem, quis formae (al.: quae sit forma) verborum, quam ipse Christus expressit, cum in
corpus et sanguinem suum panem transsubstantiavit et vinum, (cum) illud in canone Missae, quo Ecclesia utitur
generalis, adiecerit, quod nullus Evangelistarum legitur expressisse... In canone Missae sermo iste videlicet
'mysterium fidei' verbis ipsi(u)s interpositus invenitur. ... Sane multa tam de verbis quam de factis dominicis
invenimus ab Evangelistis omissa, quae Apostoli vel supplevisse verbo vel facto expressisse leguntur. ... Ex eo
autem verbo, de quo movit tua fraternitas quaestionem, videlicet 'mysterium fidei', munimentum erroris quidam
100

