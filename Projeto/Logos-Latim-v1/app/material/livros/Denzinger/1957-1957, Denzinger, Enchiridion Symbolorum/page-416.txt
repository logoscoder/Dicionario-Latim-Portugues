saeculorum experientia probe noscit Aquinatis methodum ac rationem sive in tironibus erudiendis, sive in
absconditis veritatibus pervestigandis, singulari praestantia eminere. ...(D 2323) Hac de causa quam maxime
deplorandum est, philosophiam in Ecclesia receptam ac agnitam hodie a nonnullis despectui haberi, ita ut
antiquata quoad formam, rationalistica, ut aiunt, quoad cogitandi processum, impudenter renuntietur. Dictitant
enim, hanc nostram philosophiam perperam opinionem tueri, metaphysicam absolute veram exsistere posse ;
dum contra asseverant, res, praesertim transcendentes, non aptius exprimi posse quam disparatis doctrinis, quae
sese mutuo compleant, quamvis sibi invicem quodammodo opponantur.
3895 2326 (575) Non pauci expostulant ut catholica religio earumdem disciplinarum quam plurimum rationem
habeat. Quod sane laude dignum est ubi de factis agitur reapse demonstratis ; caute tamen accipiendum est ubi
potius de 'hypothesibus' sit quaestio, etsi aliquo modo humana scientia innixis, quibus doctrina attingitur in
Sacris Litteris vel in 'traditione' contenta. Quodsi tales coniecturales opiniones doctrinae a Deo revelatae directe
vel indirecte adversentur, tum huiusmodi postulatum nullo modo admitti potest.
3896 2327 Quamobrem Ecclesiae Magisterium non prohibet quominus 'evolutionismi' doctrina, quatenus nempe
de humani corporis origine inquirit ex iam exsistente ac vivente materia oriundi - animas enim a Deo immediate
creari catholica fides nos retinere iubet - pro hodierno humanarum disciplinarum et sacrae theologiae statu,
investigationibus ac disputationibus peritorum in utroque campo hominum pertractetur, ita (576) quidem ut
rationes utriusque opinionis, faventium nempe, vel obstantium, debita cum gravitate, moderatione ac temperantia
perpendantur ac diiudicentur; dummodo omnes parati sint ad Ecclesiae iudicio obtemperandum, cui a Christo
munus demandatum est et Sacras Scripturas authentice interpretandi et fidei dogmata tuendi. Hanc tamen
disceptandi libertatem nonnulli temerario ausu transgrediuntur, cum ita sese gerant quasi si ipsa humani corporis
origo ex iam exsistente ac vivente materia per indicia hucusque reperta ac per ratiocinia ex iisdem indiciis
deducta, iam certa omnino sit ac demonstrata ; atque ex divinae revelationis fontibus nihil habeatur, quod in hac
re maximam moderationem et cautelam exigat.
3897 2328 Cum vero de alia coniecturali opinione agitur, videlicet de polygenismo, quem vocant, tum Ecclesiae
filii eiusmodi libertate minime fruuntur. Non enim christifideles eam sententiam amplecti pos sunt, quam qui
retinent asseverant vel post Adam hisce in terris veros homines exstitisse, qui non ab eodem prouti omnium
protoparente naturali generatione originem duxerint, vel Adam significare multitudinem quamdam
protoparentum; cum nequaquam appareat quomodo huiusmodi sententia componi queat cum iis quae fontes
revelatae veritatis et acta Magisterii Ecclesiae proponunt de peccato originali, quod procedit ex peccato vere
commisso ab uno Adamo, quodque generatione in omnes transfusum, inest unicuique proprium (cf. Rom 5,12-19
; DS 1511-1514).
3898 2329 Quemadmodum autem in biologicis et anthropologicis disciplinis, ita etiam in historicis sunt qui
limites et cautelas ab Ecclesia statuta audacter transgrediantur. Ac peculiari modo deploranda est quaedam nimio
liberior libros historicos Veteris Testamenti interpretandi ratio, cuius fautores Epistulam haud ita multo ante a
Pontificio Consilio de re biblica Archiepiscopo Parisiensi datam ad suam defendendam causam immerito
referunt (cf. DS 3862ss). Haec enim Epistula aperte monet undecim priora (577) capita Geneseos, quamvis cum
historicae compositionis rationibus proprie non conveniant, quibus eximii rerum gestarum scriptores graeci et
latini, vel nostrae aetatis periti usi fuerint, nihilominus quodam vero sensu, exegetis amplius investigando ac
determinando, ad genus historiae pertinere ; eademque capita, oratione simplici ac figurata mentique populi
parum exculti accomodata, tum praecipuas veritates referre, quibus aeterna nostra procuranda salus innititur, tum
etiam popularem descriptionem originis generis humani populique electi. Si quid autem hagiographi antiqui ex
narrationibus popularibus hauserint (quod quidem concedi potest), numquam obliviscendum est eos ita egisse
divinae inspirationis afflatu adiutos, quo in seligendis ac diiudicandis documentis illis ab 'omni errore immunes
praemuniebantur.
3899 2330 Quae autem ex popularibus narrationibus in Sacris Litteris recepta sunt, ea cum mythologiis aliisve id
genus minime aequanda sunt, quae magis ex effusa imaginatione procedunt quam ex illo veritatis ac simplicitatis
studio, quod in Sacris Libris Veteris etiam Testamenti adeo elucet ut hagiographi nostri antiquos profanos
scriptores aperte praecellere dicendi sint.

1.812
PIE XII, CONST. AP. 'MUNIFICENTISSIMUS DEUS', 1 NOVEMBRE 1950
3900 2331 (767) Haec omnia Sanctorum Patrum ac theologorum argumenta considerationesque Sacris Litteris
tamquam ultimo fundamento nituntur ; quae quidem almam Dei Matrem nobis veluti (768) ante oculos
416

