Atque huiusmodi humanae rationis sectatores seu cultores potius, qui eam sibi certam veluti magistram
proponunt eiusque ductu fausta sibi omnia pollicentur, obliti certe sunt, quam grave et acerbum ex culpa primi
parentis inflictum sit vulnus humanae naturae, quippe quod et obfusae tenebrae menti et prona effecta ad malum
voluntas. Hinc celeberrimi ex antiquissima aetate philosophi quamvis multa praeclare scripserint, doctrinas
tamen suas gravissimis erroribus contaminarunt; hinc assiduum illud certamen, quod in nobis experimur, de quo
loquitur Apostolus: " Sentio in membris meis legem repugnantem legi mentis meae " (Rom 7.23).
Nunc quando ex originis labe in universos Adami posteros propagata extenuatum esse constet rationis lumen, et
ex pristino iustitiae atque innocentiae statu miserrime deciderit humanum genus, ecquis satis esse rationem ducat
ad assequendam veritatem ? Ecquis, in tantis periculis atque in tanta virium infirmitate ne labatur et corruat,
necessaria sibi neget ad salutem religionis divinae et gratiae coelestis auxilia? Quae quidem auxilia benignissime
iis largitur Deus, qui humili prece eadem flagitent, cum scriptum sit " Deus superbis resistit, humilibus autem dat
gratiam " (Jac 4,6). Idcirco conversus olim ad Patrem Christus Dominus altissima veritatum arcana patefacta
haud esse affirmavit " prudentibus et sapientibus huius saeculi ", qui ingenio doctrinaque sua superbiunt et
praestare negant obsequium fidei, sed vero humilibus ac simplicibus hominibus, qui fidei divinae oraculo
nituntur et conquiescunt (Cf Mt 11, 25; Lc 10.21).
Salutare hoc documentum eorum animis inculcetis oportet, qui humanae rationis vim usque adeo exagerant,
illius ut ope mysteria ipsa scrutari audeant atque explicare, quo nihil ineptius, nihil insanius. Revocare illos
contendite a tanta mentis perversitate, exponentes nimirum, nihil esse praestabilius a providentia Dei concessum
hominibus, quam fidei divinae auctoritatem, hanc nobis esse quasi facem in tenebris, hanc ducem quam
sequamur ad vitam, hanc necessariam prorsus esse ad salutem, utpote quod " sine fide . . . impossibile est placere
Deo " (Heb 11.6), et " qui... non crediderit, condemnabitur " (Mc 16.16)
1646 Errorem alterum nec minus exitiosum aliquas catholici orbis partes occupasse non sine moerore novimus
animisque insedisse plerumque catholicorum, qui bene sperandum de aeterna illorum omnium salute putant qui
in vera Christi Ecelesia nequaquam versantur (cf. D 1717). Idcirco percontari saepenumero solent, quaenam
futura post obitum sit eorum sors et conditio, qui catholicae fidei minime addicti sunt, vanissimisque adductis
rationibus responsum praestolantur, quod pravae huic sententiae suffragetur. Absit, Venerabiles Fratres, ut
misericordiae divinae, quae infinita est, terminos audeamus apponere; absit, ut perscrutari velimus arcana
consilia et iudicia Dei, quae sunt abyssus multa (Ps 35, 7), nec humana queunt cogitatione penetrari. Quod vero
apostolici Nostri muneris est, episcopalem vestram et sollicitudinem et vigilantiam excitatam volumus, ut,
quantum potestis contendere, opinionem illam impiam aeque ac funestam ab hominum mente propulsetis,
nimirum quavis in religione reperiri posse aeternae salutis viam. Ea qua praestatis sollertia ac doctrina
demonstretis commissis curae vestrae populis, miserationi ac iustitiae divinae dogmata catholicae fidei
neutiquam adversari.
1647 Tenendum quippe ex fide est, extra apostolicam Romanam Ecclesiam salvum fieri neminem posse, hanc
esse unicam salutis arcam, hanc qui non fuerit ingressus, diluvio periturum; sed tamen pro certo pariter
habendum est, qui verae religionis ignorantia laborent, si ea sit invincibilis, nulla ipsos obstringi huiusce rei
culpa ante oculos Domini. Nunc vero quis tantum sibi arroget, ut huiusmodi ignorantiae designare limites queat
iuxta populorum, regionum, ingeniorum aliarumque rerum tam multarum rationem et varietatem ? Enimvero
cum soluti corporeis hisce vinculis videbimus Deum sicuti est (1 Io 3, 2), intelligemus profecto, quam arcto
pulchroque nexu miseratio ac iustitia divina copulentur; quamdiu vero in terris versamur mortali hac gravati
mole, quae hebetat animam, firmissime teneamus ex catholica doctrina unum Deum esse, unam fidem, unum
baptisma (Eph 4,6); ulterius inquirendo progredi nefas est.
1648 Ceterum prout caritatis ratio postulat, assiduas fundamus preces, ut omnes quaquaversus gentes ad
Christum convertantur, communique hominum saluti pro viribus inserviamus, neque enim abbreviata est manus
Domini (Is 59, 1), gratiaeque coelestis dona nequaquam illis defutura sunt, qui hac luce recreari sincero animo
velint et postulent. Huiusmodi veritates defigendae altissime sunt fidelium mentibus, ne falsis corrumpi queant
doctrinis eo spectantibus, ut religionis foveant indifferentiam, quam ad exitium animarum serpere latius videmus
ac roborari.
1.580

DECR. S. CGR. INDICIS, 11 (15) JUIN 1855; THESES CONTRA

1.581

TRADITIONALISMUM

AUGUSTINI BONNETTY

2811 1649 1. Etsi fides sit supra rationem, nulla tamen vera dissensio, nullum dissidium inter ipsas inveniri
umquam potest, cum ambae ab uno eodemque immutabili veritatis fonte, Deo optimo maximo, oriantur atque ita
270

