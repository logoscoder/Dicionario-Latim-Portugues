concreta situatione posito innotescit quid sibi agendum sit. Haec igitur hominis ultima decisio secundum eos non
est, sicut ethica obiectiva apud auctores maioris momenti tradita docet, legis obiectivae ad particularem casum
applicatio, attentis simul ac ponderatis secundum regulas prudentiae particularibus 'situationis' adiunctis, sed
immediatum illud internum lumen et iudicium. Hoc iudicium saltem multis in rebus ultimatim nulla norma
obiectiva extra hominem posita atque ab eius persuasione subiectiva independente, quoad suam obiectivam
rectitudinem ac veritatem est mensuratum neque mensurandum neque mensurabile, sed sibi ipsi plene sufficit.
3919 Secundum hos auctores 'naturae humanae' conceptus traditionalis non sufficit, sed recurrendum est ad
conceptum naturae humanae 'exsistentis', qui quoad plurima non habet valorem obiectivum absolutum, sed
relativum tantum ideoque mutabilem, exceptis fortasse illis paucis elementis atque principiis, quae ad humanam
naturam metaphysicam (absolutam (145) et immutabilem) spectant. Eiusdem valoris tantum relativi est
traditionalis conceptus 'legis naturae'. Perplura autem, quae hodie circumferuntur tamquam legis naturae
postulata absoluta, nituntur secundum eorum opinionem... in dicto conceptu naturae exsistentis, ideoque non sunt
nisi relativa et mutabilia atque omni semper situationi adaptari queunt.
3920 Acceptis atque ad rem deductis his principiis dicunt... homines in sua quisque conscientia non imprimis
secundum leges obiectivas sed mediante lumine illo interno individuali secundum intuitionem personalem
iudicantes, quid ipsis in praesenti situatione agendum sit, a multis conflictibus ethicis aliter insolubilibus
praeservari vel facile liberari.
3921 Multa, quae in huius 'Ethicae situationis' systemate statuuntur, rei veritati sanaeque rationis dictamini
contraria sunt, relativismi et modernismi vestigia produnt, a doctrina catholica per saecula tradita longe aberrant.
(Sequitur prohibitio defendendi illam doctrinam).

1.819

LITT. ENCYCL. 'HAURIETIS AGUAS', 15 MAI 1956

3922 (316) (Constat causam, cur Ecclesia sacratissimo Cordi Jesu cultum latriae tribuit,) duplicem esse: Altera
nempe, quae ad cetera quoque pertinet sacrosancta Iesu Christi corporis membra, eo principio innititur, quo
novimus eius Cor, utpote nobilissimam humanae naturae partem, divini Verbi personae hypostatice coniungi ;
ideoque ei tribuendum esse eundem adorationis cultum, quo Ecclesia personam ipsius Filii Dei incarnati honorat.
... Altera vero (causa), quae peculiari modo ad divini Redemptoris Cor pertinet ac peculiari itidem ratione
postulat latriae cultum eidem tribuendum, ex eo oritur quod Cor eius, magis quam cetera omnia eius corporis
membra, immensae eius caritatis erga hominum genus naturalis index seu symbolus est. 'Inest in sacro Corde ...
symbolum atque expressa imago infinitae Iesu Christi caritatis, quae movet ipsa nos ad amandum mutuo'...
3923 (323) (Christus) reapse humanam naturam, individuam, integram et perfectam, quae in purissimo Mariae
Virginis sinu ex Spiritus Sancti virtute concepta est, divinae personae suae coniunxit. Nihil igitur ei defuit
humanae naturae, quam sibi Dei Verbum copulavit, eam ipse profecto assumpsit nullo modo imminutam, nullo
modo immutatam ad spiritualia et ad corporea quod attinet: hoc est intelligentia ac voluntate ditatam ceterisque
internis externisque cognoscendi facultatibus, itemque sensuum appetitu omnibusque naturalibus impulsionibus
(Allegantur documenta DS 293 301 355). Quapropter cum nullo modo dubitari possit Iesum Christum (324)
verum adeptum esse corpus omnibus qui eidem proprii sunt affectibus pollens, in quibus quidem ceteris omnibus
amor praestat, nullum pari modo dubium esse potest eum physico nostroque simili corde praeditum fuisse, cum
sine excellentissimo hoc corporis membro hominum vita, ad affectus etiam quod attinet, haberi non posset...
3924 (327) Quamobrem iure meritoque Incarnati Verbi Cor praecipuus consideratur index et symbolus triplicis
illius amoris, quo, divinus Redemptor aeternum Patrem hominesque universos continenter adamat. Symbolus
nempe est divini illius amoris, quem cum Patre et Spiritu Sancto communicat, sed qui tamen in ipso tantum,
utpote in Verbo, quod caro factum est, per caducum et fragile humanum corpus nobis manifestatur. ... symbolus
praeterea est incensissimae illius caritatis, quae, eius in animum infusa, humanam ditat Christi (328) voluntatem,
et cuius actus duplici scientia perfectissima collustratur et dirigitur, hoc est beata et indita vel infusa. Ac denique
- idque modo magis naturali ac directo - sensibilis quoque affectus symbolus est, cum Jesu Christi corpus, in sinu
Virginis Mariae Spiritus Sancti opera formatum sentiendi percipiendique vi polleat perfectissima, magis utique
quam cetera omnia hominum corpora.
3925 (343) Itaque a re corporali, quae est Cor Christi Jesu, eiusque naturali significatione, nobis licet ...
ascendere non solum ad contemplandum eius amorem qui sensibus percipiatur, sed altius etiam ad
considerandum et adorandum celsissimum amorem infusum; ac denique ad meditandum et adorandum amorem
420

