et offerrentur.
1406 Nuper vero non sine gravi animi Nostri displicentia intelleximus, nonnullos minus recte et longe aliter
quam intentio Nostra fuerit aut sit, huiusmodi verba interpretatos esse. ... Non enim Nos ... ad praelatos
scripsimus et declaravimus, supradictam indulgentiam plenariam animabus in purgatorio exsistentibus, acsi
fierent pro eisdem devotae orationes piaeque eleemosynae efficerentur, videre prodesse, non quod intenderemus,
prout nec intendimus, neque etiam inferre vellemus, indulgentiam non plus proficere aut valere quam
eleemosynae et orationes, aut eleemosynas et orationes tantum proficere tantumque valere quantum indulgentia
per modum suffragii, cum sciamus orationes et eleemosynas et indulgentiam per modum suffragii longe distare;
sed eam 'perinde' valere diximus, id est, per eum modum, 'ac si' id est per quem orationes et eleemosynae valent.
Et quoniam orationes et eleemosynae valent tamquam suffragia animabus impensa, Nos, quibus plenitudo
potestatis ex alto est attributa, de thesauro.universalis Ecclesiae qui ex Christi Sanctorumque eius meritis constat,
Nobis commisso, auxilium et suffragium animabus purgatorii afferre cupientes supradictam concessimus
indulgentiam, ita tamen, ut fideles ipsi pro eisdem animabus suffragium darent, quod ipsae defunctorum animae
per se nequeant adimplere. Haec in scriptis Nostris sensimus et sentimus...
1407 Ut igitur sanctum et laudabile desiderium hoc Nostrum a nullo potest iure damnari, etiam intentio et sana
mens, quae non nisi ad apertum bonum intendit, impugnari per ambiguitatis medium non debet, cum secundum
theologicae disciplinae rationem quaecumque propositio dubium intellectum in se continens semper in eo sensu
sit accipienda in quo vera redditur locutio. Quamobrem... praesentium tenore motu proprio decernimus et
declaramus, in quibuscumque scriptis Nostris semper Nostrae intentionis fuisse et nunc esse: ipsam plenariam
indulgentiam per modum suffragii animabus in purgatorio exsistentibus concessam sic valere et suffragari,
quemadmodum communis Doctorum schola eas valere et suffragari concedit.

1.387

OSMA, DAMNATAE IN BULLA 'LICET EA QUAE DE NOSTRO MANDATO',

1.388

9 AOÃ›T 1479

1411 724 (1) Confessionem peccatorum in specie, ex universalis Ecclesiae realiter statuto, non divino iure
compertam fore (Complut. 2.: Quod conf. de pecc. in specie fuerit ex aliquo statuto universalis Ecclesiae, non de
iure divino).
1412 725 (2) Peccata mortalia quoad culpam et poenam alterius saeculi absque confessione, sola cordis
contritione (supplendum ex (3): deleri) (Complut. 1: ... alterius saeculi delentur per solam cordis contritionem
sine ordine ad claves),
1413 726 (3) pravas vero cogitationes sola displicentia deleri (3: Quod pravae cogit. confiteri non debent, sed
sola displ. delentur sine ordine ad claves).
1414 727 (4) Quod confessio secreta sit, necessario non exigi (4: Confessio debet esse secreta, i. e. de peccatis
secretis, non de manifestis).
1415 728 (5) Non peracta paenitentia, confitentes absolvi non debere (5: Non sunt absolvendi paenitentes, nisi
peracta prius paenitentia eis iniuncta).
1416 729 (6) Romanum Pontificem purgatorii poenam remittere (suppl. ex (7): non posse) (6: Papa non potest
indulgere alicui vivo poenam purgatorii),
1417 731 (7) et super his, quae universalis Ecclesia statuit, dispensare non posse (=8).
1418 732 (8) Sacramentum quoque paenitentiae, quantum ad collationem gratiae, naturae, non autem
institutionis Novi vel Veteris Testamenti exsistere (9: ... qu. ad coll. gratiae, sacramentum naturae est, non
alicuius institutionis Vet. vel N. T.).
1419 733 (Censura in Bulla 6) Pro potioris cautelae suffragio, omnes et singulas propositiones praedictas falsas,
sanctae catholicae fidei contrarias, erroneas et scandalosas et ab evangelica veritate penitus alienas, sanctorum
quoque Patrum decretis et aliis Apostolicis constitutionibus contrarias fore ac manifestam haeresim continere...
declaramus.
153

