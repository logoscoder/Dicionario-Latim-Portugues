sacrificia reprobant, quae privatim ac non adstante populo offerantur ... (item quae eodem tempore pluribus in
altaribus offerantur.) (557) Perperam hac in re ad socialem eucharistici sacrificii indolem provocatur.
Quotiescumque enim sacerdos id renovat, quod divinus Redemptor in novissima cena peregit, reapse sacrificium
consummatur: quod quidem sacrificium semper et ubique itemque necessario ac suapte natura publico et sociali
munere fruitur quandoquidem is, qui illud immolat, et Christi et christifidelium, cuius divinus Redemptor est
Caput, nomine agit, atque illud Deo offert pro Ecclesia sancta catholica, ac pro vivis et defunctis.
3854 (562) Augustum altaris sacrificium divinae dapis communione concluditur. Attamen ... ad eius sacrificii
integritatem habendam requiritur solummodo, ut sacerdos caelesti pabulo reficiatur, non autem, ut populus etiam
- quod ceteroquin summopere optandum est - ad sacram synaxim accedat. (Recoluntur errores in hac re iam
reiecti ; refelluntur deinde asserentes) (563) heic agi non de sacrificio solummodo, sed de sacrificio ac cena
fraternae communitatis, atque sacram synaxim ponant, communiter actam, quasi totius celebrationis culmen.
Etenim etiam atque etiam animadvertendum est, eucharisticum sacrificium suapte natura incruentam esse divinae
victimae immolationem, quae quidem mystico modo ex sacrarum specierum separatione patet, ex earumque
oblatione aeterno Patri peracta. Sacra autem synaxis ad idem integrandum ad idemque augusti sacramenti
communione participandum pertinet; dumque administro sacrificanti omnino necessaria est, christifidelibus est
tantummodo enixe commendanda.
3855 2297 (580)...Liturgicus annus... non frigida atque iners earum rerum repraesentatio est, quae ad praeterita
tempora pertinent, vel simplex ac nuda superioris aetatis rerum recordatio. Sed potius est Christus ipse, qui in
sua Ecclesia perseverat, quique immensae misericordiae suae iter pergit, quod quidem in hac mortali vita, cum
pertransiit benefaciendo (cf. Act 10, 38), ipse pientissimo eo consilio incepit, ut hominum animi mysteria sua
attingerent ac per eadem quodammodo viverent; quae profecto mysteria non incerto ac subobscuro eo modo, quo
recentiores quidam scriptores effutiunt, sed quo modo catholica doctrina nos docet, praesentia continenter adsunt
atque operantur; quandoquidem, ex Ecclesiae Doctorum sententia, et eximia sunt christianae perfectionis
exempla, et divinae gratiae sunt fontes ob merita deprecationesque Christi, et effectu suo in nobis perdurant, cum
singula secundum indolem cuiusque suam salutis nostrae causa suo modo exsistant.
3857 2301 1. Sacramentum Ordinis a Christo Domino institutum, quo traditur spiritualis potestas et confertur
gratia ad rite obeunda munia ecclesiastica, unum esse idemque pro universa Ecclesia, catholica fides
profitetur. ... Neque his a Christo Domino institutis Sacramentis Ecclesia saeculorum cursu alia Sacramenta
substituit vel substituere potuit, cum, ut Concilium Tridentinum (cf. DS 1601 1728) docet, septem Novae Legis
Sacramenta sint omnia a Iesu Christo Domino Nostro instituta et Ecclesiae nulla competat potestas in
'substantiam Sacramentorum', id est in ea quae, testibus divinae revelationis fontibus, ipse Christus Dominus in
signo sacramentali servanda statuit. ...
3858 2301 Constat autem inter omnes Sacramenta Novae Legis, utpote signa sensibilia atque gratiae invisibilis
efficientia, debere gratiam et significare quam efficiunt et efficere quam significant. Iamvero effectus, qui sacra
Diaconatus, Presbyteratus et Episcopatus Ordinatione produci ideoque significari debent, potestas scilicet et
gratia, in omnibus Ecclesiae universalis diversorum temporum et regionum ritibus sufficienter significati
inveniuntur manuum impositione et verbis eam determinantibus. Insuper nemo est qui ignoret Ecclesiam
Romanam semper validas habuisse Ordinationes graeco ritu collatas absque instrumentorum traditione, ita ut in
ipso Concilio Florentino, in quo Graecorum cum Ecclesia Romana unio peracta est, minime Graecis impositum
sit, ut ritum Ordinationis mutarent vel illi instrumentorum traditionem insererent: immo voluit Ecclesia ut in ipsa
Urbe Graeci secundum proprium ritum ordinarentur. Quibus colligitur, etiam secundum mentem ipsius Concilii
Florentini (cf. DS 1326), traditionem instrumentorum non ex ipsius Domini Nostri Jesu Christi voluntate ad
substantiam et ad validitatem huis Sacramenti requiri. Quod si ex Ecclesiae voluntate et praescripto eadem
aliquando fuerit necessaria ad valorem quoque, omnes norunt Ecclesiam quod statuit etiam mutare et abrogare
valere.
3859 2301 4. Quae cum ita sint, divino lumine invocato, suprema Nostra Apostolica Auctoritate et certa scientia
declaramus et, quatenus opus sit, decernimus et disponimus: Sacrorum Ordinum Diaconatus, Presbyteratus et
Episcopatus materiam eamque unam esse manuum impositionem : formam vero itemque unam esse verba
applicationem huius materiae determinantia, quibus univoce significantur effectus sacramentales - scilicet
potestas Ordinis et gratia Spiritus Sancti -, quaeque ab Ecclesia qua talia accipiuntur et usurpantur. Hinc
consequitur ut declaremus, sicut revera ad omnem controversiam auferendam et ad conscientiarum anxietatibus
viam praecludendam Apostolica Nostra Auctoritate declaramus, et, si umquam aliter legitime dispositum fuerit,
statuimus instrumentorum traditionem saltem in posterum non esse necessariam ad Sacrorum Diaconatus,
Presbyteratus et Episcopatus Ordinum validitatem.
410

