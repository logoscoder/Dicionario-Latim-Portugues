1.607

PIE IX, SYLLABUS PII IX, SEU COLLECTIO ERRORUM IN DIVERSIS

1.608

ACTIS PII IX PROSCRIPTORUM, EDITUS 8 DÃ‰CEMBRE 1864

1.609

I. PANTHEISMUS, NATURALISMUS ET RATIONALISMUS ABSOLUTUS

2901 1701 1. Nullum supremum, sapientissimum, providentissimumque Numen divinum exsistit, ab hac rerum
universitate distinctum, et Deus idem est ac rerum natura et idcirco immutationibus obnoxius, Deusque reapse fit
in homine et mundo, atque omnia Deus sunt et ipsissimam Dei habent substantiam; ac una eademque res est
Deus cum mundo et proinde spiritus cum materia, necessitas cum libertate, verum cum falso, bonum cum malo
et iustum cum iniusto (26').
2902 1702 2. Neganda est omnis Dei actio in homines et mundum (26').
2903 1703 3. Humana ratio, nullo prorsus Dei respectu habito, unicus est veri et falsi, boni et mali arbiter, sibi
ipsi est lex et naturalibus suis viribus ad hominum ac populorum bonum curandum sufficit (26').
2904 1704 4. Omnes religionis veritates ex nativa humanae rationis vi derivant; hinc ratio est princeps norma,
qua homo cognitionem omnium cuiuscunque generis veritatum assequi possit ac debeat (1' 17' 26').
2905 1705 5. Divina revelatio est imperfecta et idcirco subjecta continuo et indefinito progressui, qui humanae
rationis progressui respondeat.
2906 1706 6. Christi fides humanae refragatur rationi; divinaque revelatio non solum nihil prodest, verum etiam
nocet hominis perfectioni (1' 26').
2907 1707 7. Prophetiae et miracula in sacris Litteris exposita et narrata sunt poetarum commenta, et christianae
fidei mysteria philosophicarum investigationum summa; et utriusque Testamenti libris mythica continentur
inventa; ipseque Jesus Christus est mythica fictio (1' 26').

1.610

II. RATIONALISMUS MODERATUS

2908 1708 8. Cum ratio humana ipsi religioni aequiparetur, idcirco theologicae disciplinae perinde ac
philosophicae tractandae sunt (13').
2909 1709 9. Omnia indiscriminatim dogmata religionis christianae sunt obiectum naturalis scientiae seu
philosophiae; et humana ratio historice tantum exculta potest ex suis naturalibus viribus et principiis ad veram de
omnibus etiam reconditioribus dogmatibus scientiam pervenire, modo haec dogmata ipsi rationi tamquam
obiectum proposita fuerint (27' 30' (vd. DS 2878)).
2910 17010 10. Cum aliud sit philosophus, aliud philosophia, ille ius et officium habet se submittendi auctoritati,
quam veram ipse probaverit; at philosophia neque potest neque debet ulli sese submittere auctoritati (27' 30' (vd.
DS 2856s)).
2911 1711 11. Ecclesia non solum non debet in philosophiam umquam animadvertere, verum etiam debet ipsius
philosophiae tolerare errores eique relinquere, ut ipsa se corrigat (27' (vd. DS 2860)).
2912 1712 12. Apostolicae Sedis Romanarumque Congregationum decreta liberum scientiae progressum
impediunt (30' (vd. DS 2875)).
2913 1713 13. Methodus et principia, quibus antiqui Doctores scholastici Theologiam excoluerunt, temporum
nostrorum necessitatibus scientiarumque progressui minime congruunt (v. D.1680).
2914 1714 14. Philosophia tractanda est nulla supernaturalis revelationis habita ratione (30').
NB. Cum rationalismi systemate cohaerent quoad maximam partem errores Antonii Guenther, qui damnantur in
19' et 21'.

280

