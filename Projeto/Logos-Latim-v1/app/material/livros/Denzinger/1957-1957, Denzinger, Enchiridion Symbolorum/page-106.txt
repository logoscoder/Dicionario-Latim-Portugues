1.266

CONCILE LATRAN IV (OECUM. XII), 11 - 30 NOVEMBRE 1215 (SOUS

1.267

INNOCENT III); CAP. 1 DE FIDE CATHOLICA; DÃ‰FINITION CONTRE LES

1.268

ALBIGEOIS ET LES CATHARES

800 428 Firmiter credimus et simpliciter confitemur, quod unus solus est verus Deus, aeternus, immensus et
incommutabilis, incomprehensibilis omnipotens et ineffabilis, Pater et Filius et Spiritus Sanctus: tres quidem
personae, sed una essentia, substantia seu natura simplex omnino: Pater a nullo, Filius a Patre solo, ac Spiritus
Sanctus pariter ab utroque: absque initio, semper ac sine fine: Pater generans, Filius nascens, et Spiritus Sanctus
procedens: consubstantiales et coaequales et coomnipotentes et coaeterni: unum universorum principium: creator
omnium visibilium et invisibilium, spiritualium et corporalium: qui sua omnipotenti virtute simul ab initio
temporis utramque de nihilo condidit creaturam, spiritualem et corporalem, angelicam videlicet et mundanam: ac
deinde humanam, quasi communem ex spiritu et corpore constitutam. Diabolus enim et alii daemones a Deo
quidem natura creati sunt boni, sed ipsi per se facti sunt mali. Homo vero diaboli suggestione peccavit. Haec
sancta Trinitas, secundum communem essentiam individua, et secundum personales proprietates discreta, primo
per Moysen et sanctos Prophetas aliosque famulos suos, iuxta ordinatissimam dispositionem temporum,
doctrinam humano generi tribuit salutarem.
801 429 Et tandem unigenitus Dei Filius Jesus Christus, a tota Trinitate communiter incarnatus, ex Maria semper
Virgine Spiritus Sancti cooperatione conceptus, verus homo factus, ex anima rationali et humana carne
compositus, una in duabus naturis persona, viam vitae manifestius demonstravit. Qui cum secundum divinitatem
sit immortalis et impassibilis, idem ipse secundum humanitatem factus est passibilis et mortalis: qui(n) etiam pro
salute humani generis in ligno crucis passus et mortuus, descendit ad infernos, resurrexit a mortuis et ascendit in
caelum: sed descendit in anima, et resurrexit in carne: ascenditque pariter in utroque: venturus in fine saeculi,
iudicaturus vivos et mortuos, et redditurus singulis secundum opera sua, tam reprobis quam electis: qui omnes
cum suis propriis resurgent corporibus, quae nunc gestant, ut recipiant secundum opera sua, sive bona fuerint
sive mala, illi cum diabolo poenam perpetuam, et isti cum Christo gloriam sempiternam.
802 430 Una vero est fidelium universalis Ecc1esia, extra quam nullus omnino salvatur, in qua idem ipse
sacerdos est sacrificium Iesus Christus, cuius corpus et sanguis in sacramento altaris sub speciebus panis et vini
veraciter continentur, transsubstantiatis pane in corpus, et vino in sanguinem potestate divina: ut ad perficiendum
mysterium unitatis accipiamus ipsi de suo, quod accepit ipse de nostro. Et hoc utique sacramentum nemo potest
conficere, nisi sacerdos, qui rite fuerit ordinatus, secundum claves Ecclesiae, quas ipse concessit Apostolis
eorumque successoribus Iesus Christus. Sacramentum vero baptismi (quod ad Dei invocationem et individuae
Trinitatis videlicet Patris, et Filii, et Spiritus Sancti, consecratur in aqua) tam parvulis, quam adultis in forma
Ecclesiae a quocunque rite collatum proficit ad salutem. Et si post susceptionem baptismi quisquam prolapsus
fuerit in peccatum, per veram potest semper paenitentiam reparari. Non solum autem virgines et continentes,
verum etiam coniugati, per rectam fidem et operationem bonam placentes Deo, ad aeternam merentur
beatitudinem pervenire.

1.269

CAP. 2 DE ERRORE ABBATIS JOACHIM

803 431 Damnamus ergo et reprobamus libellum seu tractatum, quem Abbas Joachim edidit contra Magistrum
Petrum Lombardum, de unitate seu essentia Trinitatis, appellans ipsum haereticum et insanum pro eo, quod in
suis dixit Sententiis: " Quoniam quaedam summa res est Pater, et Filius, et Spiritus Sanctus, et illa non est
generans, neque genita, neque procedens. " Unde asserit, quod ille non tam Trinitatem, quam quaternitatem
astruebat in Deo, videlicet tres personas, et illam communem essentiam quasi quartam; manifeste protestans,
quod nulla res est, quae sit Pater et Filius et Spiritus Sanctus; nec est essentia, nec substantia nec natura: quamvis
concedat, quod Pater et Filius et Spiritus Sanctus sunt una essentia, una substantia unaque natura. Verum
unitatem huiusmodi non veram et propriam, sed quasi collectivam et similitudinariam esse fatetur,
quemadmodum dicuntur multi homines unus populus, et multi fideles una Ecclesia iuxta illud: Multitudinis
credentium erat cor unum et anima una (Act 4, 32); et: Qui adhaeret Deo, unus spiritus est cum illo (I Cor6,17);
item: " Qui . . . plantat, et qui rigat, unum sunt " (I Cor 3, 8); et: Omnes unum corpus sumus in Christo (Rom 12,
5); rursus in libro Regum (3 Reg 22, 5): Populus meus et populus tuus unum sunt. Ad hanc autem suam
sententiam astruendam illud potissimum verbum inducit, quod Christus de fidelibus inquit in Evangelio: " Volo,
Pater, ut sint unum in nobis, sicut et nos unum sumus, ut sint consummati in unum " (Jo 17, 22 s). Non enim (ut
ait) fideles Christi sunt unum, i e. quaedam una res, quae communis sit onmibus, sed hoc modo sunt unum, id est
una Ecclesia, propter catholicae fidei unitatem, et tandem unum regnum, propter unionem indissolubilis caritatis
106

