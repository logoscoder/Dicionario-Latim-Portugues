1.577

PIE IX, BULLA 'INEFFABILIS DEUS', 8 DÉCEMBRE 1854

2800 Ineffabilis Deus... ab initio et ante saecula Unigenito Filio suo matrem, ex qua caro factus in beata
temporum plenitudine nasceretur, elegit atque ordinavit, tantoque prae creaturis universis est prosecutus amore,
ut in illa una sibi propensissima voluntate complacuerit. Qua propter illam longe ante omnes Angelicos Spiritus
cunctosque Sanctos caelestium omnium charismatum copia de thesauro divinitatis de prompta ita mirifice
cumulavit, ut ipsa ab omni prorsus peccati labe semper libera ac tota pulcra et perfecta eam innocentiae et
sanctitatis plenitudinem prae se ferret, qua maior sub Deo nullatenus intelligitur, et quam praeter Deum nemo
assequi cogitando potest.
2801 Et quidem decebat omnino, ut perfectissimae sanctitatis splendoribus semper ornata fulgeret, ac vel ab ipsa
originalis culpae labe plane immunis amplissimum de antiquo serpente triumphum referret tam venerabilis
mater, cui Deus Pater unicum Filium suum quem de corde suo aequalem sibi genitum tamquam seipsum diligit,
ita dare disposuit, ut naturaliter esset unus idemque communis Dei Patris et Virginis Filius, et quam ipse Filius
substantialiter facere sibi matrem elegit, et de qua Spiritus Sanctus voluit et operatus est, ut conciperetur et
nasceretur ille, de quo ipse procedit.
2802 Christi enim Ecclesia, sedula depositorum apud se dogmatum custos et vindex, nihil in his umquam
permutat, nihil minuit, nihil addit, sed omni industria vetera fideliter sapienterque tractando si qua antiquitus
informata sunt et Patrum fides sevit, ita limare, expolire studet, ut prisca illa caelestis doctrinae dogmata
accipiant evidentiam, lucem, distinctionem, sed retineant plenitudinem, integritatem, proprietatem, ac in suo
tantum genere crescant, in eodem scilicet dogmate, eodem sensu eademque sententia.
2803 1641 ... Ad honorem sanctae et individuae Trinitatis, ad decus et ornamentum Virginis Deiparae, ad
exaltationem fidei catholicae et christianae religionis augmentum, auctoritate Domini nostri Jesu Christi,
beatorum Apostolorum Petri et Pauli ac Nostra declaramus, pronuntiamus et definimus, doctrinam. quae tenet,
beatissimam Virginem Mariam in primo instanti suae conceptionis fuisse singulari omnipotentis Dei gratia et
privilegio, intuitu meritorum Christi Jesu Salvatoris humani generis, ab omni originalis culpae labe praeservatam
immunem, esse a Deo revelatam atque idcirco ab omnibus fidelibus firmiter constanterque credendam.
2804 1641 Quapropter si qui secus ac a Nobis definitum est, quod Deus avertat praesumpserint corde sentire, ii
noverint ac porro sciant, se proprio iudicio condemnatos, naufragium circa fidem passos esse et ab unitate
Ecclesiae defecisse, ac praeterea facto ipso suo semet poenis a iure statutis subiicere, si, quod corde sentiunt,
verbo aut scripto vel alio quovis externo modo significare ausi fuerint.

1.578

PIE IX, ALLOC. " SINGULARI QUADAM ", 9 DÉCEMBRE 1854; SUR LE

1.579

RATIONALISME ET L'INDIFFÉRENTISME ; (OMIS DANS

DS)

Sunt praeterea, Venerabiles Fratres, viri quidam eruditione praestantes, qui religionem munus esse fatentur longe
praestantissimum a Deo hominibus datum, humanam nihilominus rationem tanto habent in pretio, tantopere
extollunt, ut vel ipsi religioni aequiparandam stultissime putent. Hinc ex vana ipsorum opinione theologicae
disciplinae perinde ac philosophicae tractandae sunt (v. n. 1708); cum tamen illae fidei dogmatibus innitantur,
quibus nihil firmius, nihil stabilius, istae vero humana explicentur atque illustrentur ratione, qua nihil incertius,
utpote quae varia est pro ingeniorum varietate, innumerisque fallaciis et praestigiis obnoxia. Ita quidem reiecta
Ecclesiae auctoritate difficillimis quibusque reconditisque quaestionibus latissimus patuit campus, ratioque
humana infirmis suis confisa viribus licentius excurrens turpissimos in errores lapsa est, quos hic referre nec
vacat nec lubet, quippe vobis probe cognitos atque exploratos, quique in religionis et civilis rei detrimentum
illudque maximum redundarunt. Quamobrem istis hominibus, qui plus aequo vires efferunt humanae rationis,
ostendere oportet, plane id esse contrarium verissimae illi sententiae Doctoris gentium: " Si quis putet se aliquid
esse, cum nihil sit, ipse se seducit " (Gal 6, 8). Demonstrandum illis est, quantae sit arrogantiae pervestigare
mysteria, quae revelare nobis dignatus est clementissimus Deus, eademque assequi complectique audere
humanae mentis imbecillitate et angustiis, cum longissime ea vires excedant nostri intellectus, qui ex Apostoli
eiusdem dicto captivandus est in obsequium fidei (cf. 2 Cor 10.5).
269

