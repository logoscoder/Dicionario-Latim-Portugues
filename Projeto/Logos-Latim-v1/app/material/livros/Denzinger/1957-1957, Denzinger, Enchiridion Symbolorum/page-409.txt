potiore excellentia praestat. Quae tamen potior excellentia neutiquam significat duo haec precandi genera inter se
discrepare vel repugnare. Uno enim eodemque cum sint studio animata, una simul etiam confluunt ac
componuntur secundum illud 'omnia et in omnibus Christus' (Col 3, 11), ad idemque contendunt propositum,
donec in nobis formetur Christus (cf. Gal 4, 19).
3847 (547) Christianae religionis caput ac veluti centrum sanctissimae Eucharistiae mysterium est, quam olim
Summus Sacerdos Christus instituit, quamque per suos administros perpetuo in Ecclesia renovari iubet. ... (548)
Altaris sacrificium non mera est ac simplex Jesu Christi cruciatuum ac mortis commemoratio, sed vera ac
propria sacrificatio, qua quidem per incruentam immolationem Summus Sacerdos id agit quod iam in cruce fecit,
semet ipsum aeterno Patri hostiam offerens acceptissimam. ...
3848 Dissimilis tamen ratio est, qua Christus offertur. In cruce enim totum semet ipsum suosque Deo obtulit
dolores ; victimae vero immolatio per cruentam mortem libera voluntate obitam effecta est. In ara autem, ob
gloriosum humanae naturae suae statum, 'mors illi ultra non dominabitur' (Rom 6,9), ideoque sanguinis effusio
haud possibilis est; verumtamen ex divinae sapientiae consilio Redemptoris nostri sacrificatio per externa signa,
quae sunt mortis indices, mirando quodam modo ostenditur. Siquidem per panis 'transsubstantiationem' in corpus
vinique in sanguinem Christi, ut eius corpus reapse praesens habetur, ita eius cruor: eucharisticae autem species,
sub quibus adest, cruentam corporis et sanguinis separationem figurant. Itaque memorialis demonstratio eius
mortis, (549) quae reapse in Calvariae loco accidit, in singulis altaris sacrificiis iteratur quandoquidem per
distinctos indices Christus Iesus in statu victimae significatur atque ostenditur.
3849 2300 (552) Expedit... christifideles omnes animadvertant, summo sibi officio esse summaeque dignitati,
eucharisticum participare sacrificium. (553) (Tamen) non idcirco sacerdotali etiam potestate fruuntur.
3850 2300 (Falsus conceptus sacerdotii fidelium:) Sunt enim ..., qui... doceant (cf. DS 1767), in Novo
Testamento sacerdotii nomine id solummodo venire, quod ad omnes spectet, qui sacri fontis lavacro expiati
fuerint; itemque praeceptum illud, quo Iesus Christus in novissima cena id Apostolis commiserat faciendum,
quod ipse fecerat, ad cunctam directo pertinere christifidelium Ecclesiam; atque exinde, deinceps tantum,
hierarchicum consecutum esse sacerdotium. Quapropter populum autumant vera perfrui sacerdotali potestate,
sacerdotem autem solummodo agere ex delegato a communitate munere. Quamobrem Eucharisticum Sacrificium
veri nominis 'concelebrationem' existimant, ac reputant expedire potius ut sacerdotes una cum populo adstantes
'concelebrent', quam ut privatim Sacrificium offerant absente populo. (Contra haec) in memoriam revocandum
esse ducimus, sacerdotem nempe idcirco tantum populi vices agere, quia personam gerit Dni. n. Iesu Christi,
quatenus membrorum omnium Caput est, pro iisdem semet ipsum offert, ideoque ad altare accedere ut ministrum
Christi, Christo inferiorem, superiorem autem populo. Populum contra, quippe (554) qui nulla ratione divini
Redemptoris personam sustineat neque conciliator sit inter seipsum et Deum, nullo modo iure sacerdotali frui
posse. - Quae quidem fidei certitudine constant; at praeterea christifideles etiam divinam offerre hostiam, diversa
tamen ratione, dicendi sunt.
3851 2300 (Verus conceptus sacerdotii fidelium:) 'Non solum', ita Innocentius III, 'offerunt sacerdotes, sed et
universi fideles: nam quod specialiter adimpletur ministerio sacerdotum, hoc universaliter agitur voto fidelium'.
Ac ... (S. Robertus Bellarminus:) 'Sacrificium' inquit 'in persona Christi principaliter offertur. Itaque ista oblatio,
consecrationem subsequens, est quaedam testificatio, quod tota Ecclesia consentiat in oblationem a Christo
factam, et simul cum illo offerat'. Eucharistici quoque Sacrificii ritus ac preces haud minus clare significant
atque ostendunt victimae oblationem una cum populo a sacerdotibus fieri... (555) Nec mirum est christifideles ad
huiusmodi dignitatem elevari. Baptismatis enim lavacro, generali titulo christiani in mystico Corpore membra
efficiuntur Christi sacerdotis, et 'charactere' qui eorum in animo quasi insculpitur, ad cultum divinum deputantur;
atque adeo ipsius Christi sacerdotium pro sua condicione participant. ...
3852 2300 At est etiam intima ratio, cur christiani omnes, ii praesertim qui altari adsunt, offerre dicantur. Qua in
re gravissima ne perniciosus oriatur error, offerendi vocem propriae significationis terminis circumscribamus
oportet. Incruenta enim illa immolatio, qua consecrationis verbis prolatis Christus in statu victimae super altare
praesens redditur, ab ipso solo sacerdote perficitur, prout Christi personam sustinet, non vero prout
christifidelium personam gerit. At idcirco quod sacerdos divinam victimam altari superponit, eamdem Deo Patri
qua oblationem defert ad gloriam Sanctissimae Trinitatis et in bonum totius Ecclesiae. Hanc autem restricti
nominis oblationem christifideles suo modo duplicique ratione participant: quia nempe non tantum per sacerdotis
manus, sed etiam una cum ipso quodammodo Sacrificium (556) offerunt: qua quidem participatione, populi
quoque oblatio ad ipsum liturgicum refertur cultum.
3853 2300 (Redarguuntur dein tamquam 'superlationes traiectionesque' opiniones eorum, qui) illa omnino
409

