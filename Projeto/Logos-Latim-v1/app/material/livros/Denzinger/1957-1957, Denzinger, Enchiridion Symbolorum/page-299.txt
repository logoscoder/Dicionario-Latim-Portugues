1.654

INSTR. S. OFFICII AD EPISC. NESQUALLIENSEM (SOUS PIE IX),

1.655

24 JANVIER 1877; DE FIDE ET INTENTIONE MINISTRI SACRAMENTORUM

3126 ... Novit Amplitudo Tua, dogma fidei esse baptismum a quocumque sive schismatico sive haeretico sive
etiam infideli administratum validum esse habendum, dummodo in eiusdem administratione singula
concurrerint, quibus sacramentum perficitur, scl. debita materia, praescripta forma, et persona ministri cum
intentione faciendi quod facit Ecclesia. Hinc consequitur errores peculiares, quos ministrantes sive privatim sive
etiam publice profitentur, nihil officere posse validitati baptismi vel cuiuscumque sacramenti. ... Immo ...
peculiares errores ministrantium per se et propria ratione neque excludunt illam intentionem, quam minister
sacramentorum debet habere, faciendi nempe quod facit Ecclesia (Recolitur Resp. S. Off. 18 décembre 1872, cf.
DS 3100ss.). Videt igitur Ampl. Tua, errores (haereticorum) ... non esse incompossibiles cum illa intentione,
quam sacramentorum ministri de necessitate eorumdem sacramentorum tenentur habere, faciendi nempe quod
facit Ecclesia vel faciendi quod Christus voluit ut fieret; et eosdem errores per se non posse inducere generalem
praesumptionem contra validitatem sacramentorum in genere et baptismi in specie, ita ut ea ipsa sola statui possit
practicum principium omnibus casibus applicandum, vi cuius quasi a priori, ut aiunt, baptismus sit iterum
conferendus.

1.656

PIE IX, ALLOC. 'LUCTUOSIS EXAGITATI', 12 MARS 1877

1847 ... Nos novissime declarare coacti fuimus, tolerari posse, ut acta canonicae institutionis eorundem
episcoporum laicae potestati exhibeantur, ad occurrendum, quantum in Nobis est, funestissimis rerum adiunctis,
in quibus non amplius agebatur de temporalium bonorum possessione, sed ipsae fidelium conscientiae, earum
pax, animarum procuratio et salus, quae suprema Nobis lex est, in apertum discrimen vocabantur. Verum in hoc
quod egimus ad gravissima pericula removenda, palam ac iterum agnosci volumus, Nos iniustam eam legem,
quae regium placitum vocatur, omnino improbare ac detestari, aperte declarantes, per ipsam laedi divinam
Ecclesiae auctoritatem eiusque libertatem violari ... (cf. D 1829).
1.657

DECR. S. OFFICII, (SOUS LÉON XIII), 20 NOVEMBRE 1878

3128 1848 Qu.: 'An baptismum sub condicione conferri debeat haereticis, qui se convertunt ad religionem
catholicam, a quocumque loco proveniant et ad quamcumque sectam pertineant?' Resp.: 'Negative. Sed in
conversione haereticorum, a quocumque loco vel a quacumque secta venerint, inquirendum de validitate
baptismi in haeresi suscepti. Instituto igitur in singulis casibus examine, si compertum fuerit, aut nullum aut
nulliter collatum fuisse, baptizandi erunt absolute. Si autem pro tempore et locorum ratione, investigatione
peracta, nihil sive pro validitate sive pro invaliditate detegatur aut adhuc probabile dubium de baptismi validitate
supersit, tum sub condicione secreto baptizentur. Demum si constiterit validum fuisse, recipiendi erunt
tantummodo ad abiurationem seu professionem fidei.'

1.658

LÉON XIII, EP. ENCYC1. 'QUOD APOSTOLICI MUNERIS',

1.659

28 DÉCEMBRE 1878

3130 1849 Ex Evangelicis documentis ea est hominum aequalitas, ut omnes eandem naturam sortiti ad eandem
filiorum Dei celsissimam dignitatem vocentur, simulque et uno eodemque fine omnibus praestituto singuli
secundum eandem legem iudicandi sint, poenas aut mercedem pro merito consecuturi.
3131 1849 Inaequalitas tamen iuris et potestatis ab ipso naturae auctore dimanat, 'ex quo omnis paternitas in
caelis et in terra nominatur' (Eph 3, 15). Principum autem et subditorum animi mutuis officiis et iuribus
secundum catholicam doctrinam ac praecepta ita devinciuntur, ut et imperandi temperetur libido et oboedientiae
ratio facilis, firma et nobilissima efficiatur. ...
3132 1849 Si tamen quandoque contingat temere et ultra modum publicam a principibus potestatem exerceri,
catholicae Ecclesiae doctrina in eos insurgere proprio marte non sinit, ne ordinis tranquillitas magis magisque
turbetur neve societas maius exinde detrimentum capiat. Cumque res eo devenerint, ut nulla alia spes salutis
affulgeat, docet, christianae patientiae meritis et instantibus ad Deum precibus remedium esse maturandum. Quodsi legislatorum ac principum placita aliquid sanciverint aut iusserint, quod divinae aut naturali legi
299

