animarum iactura ipsiusque civilis societatis detrimento ariolandi divinandive principium quoddam se nactos
glorientur. Hinc somnambulismi et clarae intuitionis, uti vocant, praestigiis mulierculae illae, gesticulationibus
non semper verecundis abreptae, se invisibilia quaeque conspicere effutiunt, ac de ipsa religione sermones
instituere animas mortuorum evocare, responsa accipere, ignota ac longinqua detegere aliaque id genus
superstitiosa exercere ausu temerario praesumunt, magnum quaestum sibi ac dominis suis divinando certo
consecuturae. In hisce omnibus quacumque demum utantur arte vel illusione, cum ordinentur media physica ad
effectus non naturales, reperitur deceptio omnino illicita et haereticalis et scandalum contra honestatem morum.

1.586

PIE IX, BREF "EXIMIAM TUAM" À L'ARCHEVÊQUE DE COLOGNE,

1.587

15 JUIN 1857

2828 1655 ... Etenim non sine dolore apprime noscimus, in iisdem operibus erroneum ac perniciosissimum et ab
hac Apostolica Sede saepe damnatum rationalismi systema ampliter dominari; itemque noscimus, in iisdem libris
ea inter alia non pauca legi, quae a catholica fide sinceraque explicatione de unitate divinae substantiae in tribus
distinctis sempiternisque Personis non minimum aberrant; In compertis pariter habemus, neque meliora neque
accuratiora esse, quae traduntur de sacramento Verbi incarnati deque unitae divinae Verbi personae in duabus
naturis divina et humana. Noscimus, iisdem libris laedi catholicam sententiam ac doctrinam de homine, qui
corpore et anima ita absolvatur, ut anima eaque rationalis sit vera per se atque immediata corporis forma. Neque
ignoramus, ea iisdem libris doceri et statui, quae catholicae doctrinae de suprema Dei libertate a quavis
necessitate soluta in rebus procreandis plane adversantur.
2829 1656 Atque illud etiam vel maxime improbandum ac damnandum, quod Guentherianis libris humanae
rationi et philosophiae, quae in religionis rebus non dominari, sed ancillari omnino debent, magisterii jus temere
attribuatur, ac propterea omnia perturbentur, quae firmissima manere debent tum de distinctione inter scientiam
et fidem, tum de perenni fidei immutabilitate, quae una semper atque eadem est, dum philosophia humanaeque
disciplinae neque semper sibi constant neque sunt a multiplici errorum varietate immunes.
2830 1657 Accedit, nec ea sanctos Patres reverentia haberi, quam Conciliorum canones praescribunt quamque
splendidissima Ecclesiae lumina omnino promerentur, nec ab iis in catholicas scholas dicteriis abstineri, quae
recolendae memoriae Pius VI decessor Noster solemniter damnavit (v. D.1576).
2831 1658 Neque silentio praeteribimus, in Guentherianis libris vel maxime violari sanam loquendi formam, ac
si liceret verborum Apostoli Pauli oblivisci (2 Tim 1, 13) aut horum, quae gravissime monuit Augustinus :
'Nobis ad certam regulam loqui fas est, ne verborum licentia etiam de rebus, quae his significantur, impiam
gignat opinionem'.

1.588

PIE IX, LITT. AP. 'DOLORE HAUD MEDIOCRI' AD EPISC.

1.589

RATISLAVIENSEM

1.590

QUA PRINCIPIO VITALI HOMINIS

(BRESLAU), 30 AVRIL 1860; DE ANIMA RATIONALI
; (D 1655 NOTA)

2833 Notatum ... est, Baltzerum ..., cum omnem controversiam ad hoc revocasset, sitne corpori vitae principium
proprium, ab anima rationali re ipsa discretum, eo temeritatis progressum esse, ut oppositam sententiam et
appellaret haereticam et pro tali habendam esse multis verbis argueret. Quod quidem non possumus non
vehementer improbare, considerantes hanc sententiam, quae unum in homine ponit vitae principium, animam
scilicet rationalem, a qua corpus quoque et motum et vitam omnem et sensum accipiat, in Dei Ecclesia esse
communissimam atque Doctoribus plerisque, et probatissimis quidem maxime, cum Ecclesiae dogmate ita videri
coniunctam, ut huius sit legitima solaque vera interpretatio, nec proinde sine errore in fide possit negari.

272

