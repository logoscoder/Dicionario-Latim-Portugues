participatione catholicorum societati 'ad procurandam christianitatis unitatem' (cf. AAS 11 (1919) 309).
1.779

PIE XI, LITT. ENCYCL. 'MORTALIUM ANIMOS', 6 JANVIER 1928

3683 Quod ad res credendas attinet, discrimine illo uti nequaquam licet, quod inter capita fidei fundamentalia et
non fundamentatia, quae vocant, induci placuit, quasi altera recipi ab omnibus debeant, libera, contra, fidelium
assensioni permitti altera queant; supernaturalis enim virtus fidei causam formalem habet Dei revelantis
auctoritatem, quae nullam distinctionem eiusmodo patitur. ... Neque enim, quod eiusmodi veritates alias aliis
aetatibus vel proxime superioribus sollemni Ecclesia decreto sanxit ac definivit, eaedem idcirco non aeque
certae, non aeque credendae; nonne Deus illas omnes revelavit? Etenim Ecclesiae magisterium - quod divino
consilio in terris constitutum est, ut revelatae doctrinae cum incolumes ad perpetuitatem consisterent tum ad
cognitionem hominum facile tutoque traducerentur - quamquam per Romanum Pontificem et episcopos cum eo
communionem habentes cotidie exercetur, id tamen complectitur muneris, ut, si quando aut haereticorum
erroribus atque oppugnationibus obsisti efficacius aut clarius subtiliusque explicata sacrae doctrinae capita in
fidelium mentibus imprimi oporteat, ad aliquid tum sollemnibus ritibus decretisque definiendum opportune
procedat. Quo quidem extraordinario magisterii usu nullum sane inventum inducitur nec quidquam additur novi
ad earum summam veritatum, quae in deposito revelationis, Ecclesiae divinitus tradito, saltem implicite
continentur, verum aut ea declarantur, quae forte adhuc obscura compluribus videri possint aut ea tenenda de
fide statuuntur, quae a nonnullis ante in controversiam vocabantur.

1.780

EX CONST. APOST. 'DIVINI CULTUS', 20 DÉCEMBRE 1928

2200 Divini cultus sanctitatem tuendi cum Ecclesia a Conditore Christo munus acceperit, eiusdem est profecto,
salva quidem sacrificii et sacramentorum substantia, ea praecipere - caeremonias nempe, ritus, formulas, preces,
cantum -, quibus ministerium illud augustum et publicum optime regatur, cuius peculiare nomen est Liturgia,
quasi actio sacra praecellenter. Atque res utique sacra est Liturgia; per eam enim ad Deum evehimur ipsique
coniungimur, fidem nostram testamur nosque gravissimo ei obligamur officio ob accepta beneficia et auxilia,
quibus perpetuo indigemus. Hinc intima quaedam necessitudo inter dogma et Liturgiam sacram, itemque inter
cultum christianum et populi sanctificationem. Quapropter Coelestinus I fidei canonem expressum censebat in
venerandis Liturgiae formulis ; ait enim: 'Legem credendi lex statuat supplicandi. Cum enim sanctarum plebium
praesules mandata sibimet legatione fungantur, apud divinam clementiam humani generis agunt causam, et tota
secum Ecclesia congemiscente postulant et precantur.' (cf. D 139).
1.781

DECR. S. OFFICII, SOUS PIE XI, 24 JUILLET (2 AOÛT) 1929

3684 2201 Qu: Utrum licita sit masturbatio directe procurata, ut obtineatur sperma, quo contagiosus morbus
'blenorragia' detegatur et, quantum fieri potest, curetur. Resp. (cfirm. a S. P'ce 26. Iul. ): Negative.

1.782

PIE XI, ENCYCL. 'DIVINI ILLIUS MAGISTRI', 31 DÉCEMBRE 1929

2202 Quoniam omnis educandi ratio ad eam spectat hominis conformationem, quam is in hac mortali vita
adipiscatur oportet, ut destinatum sibi a Creatore finem supremum contingat, liquido patet, ut nulla veri nominis
educatio esse potest, quae ad finem ultimum non ordinetur tota, ita, praesenti hoc rerum ordine Dei providentia
constituto, postquam scilicet se ipse in Unigenito suo revelavit, qui unus 'via, veritas et vita' (Io 14, 6) est,
plenam perfectamque educationem dari non posse, nisi eam, quae christiana vocatur. ...
3685 2203 (52) Educandi munus non singulorum hominum, sed necessario societatis est. Tres vero numerantur
societates necessariae, inter se distinctae, at, Deo volente, congruenter copulatae, quibus quidem homo ab ortu
suo adscribitur: harum duae, domestica nempe ac civilis consortio, naturalis ordinis; ac tertia, Ecclesia nimirum,
supernaturalis. Primum obtinet locum domesticus convictus, qui, cum ab ipso Deo ad eiusmodi propositum
constitutus ac comparatus sit, ut sobolis procreandae educandaeque curam habeat, idcirco natura sua, adeoque
iuribus sibi propriis, civili societati (53) antecedit. Nihilo setius familia ideo imperfecta est societas, quia non
omnibus iis rebus est praedita, quibus nobilissimum propositum suum perfecte assequatur ; civilis autem
congregatio, cum omnia in sua facultate sint ad destinatum sibi finem, videlicet ad commune terrestris hujus
vitae bonum, necessaria, societas est numeris omnibus absoluta ac perfecta; hac igitur de causa domestico
377

