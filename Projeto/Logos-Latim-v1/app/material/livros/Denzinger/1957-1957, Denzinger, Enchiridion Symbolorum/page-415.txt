immunitas errorum ad ea solummodo, quae de Deo ac de rebus moralibus et religiosis traduntur, pertineat. Immo
perperam loquuntur de sensu humano Sacrorum Librorum sub quo sensus eorum divinus lateat, quem solum
infallibilem declarant. In Sacra Scriptura interpretanda nullam haberi volunt rationem analogiae fidei ac
"traditionis", Ecclesiae; ita ut Sanctorum Patrum et sacri Magisterii doctrina quasi ad trutinam Sacrae Scripturae,
ratione mere humanan ab exegetis explicatae, sir revocanda, potius quam eadem Sacra Scriptura exponenda sit
ad mentem Ecclesiae, quae a Christo Domino totius depositi veritatis divinitus revelatae custos ac interpres
constituta est.
3888 2316 (570) Ac praeterea sensus litteralis Sacrae Scripturae eiusque expositio a tot tantisque exegetis,
vigilante Ecclesia, elaborata, ex commenticiis eorum placitis, novae cedere debent exegesi, quam symbolicam ac
spiritualem appellant; et qua Sacra Biblia Veteris Testamenti, quae hodie in Ecclesia tamquam fons clausus
lateant, tandem aliquando omnibus aperiantur. Hac ratione asseverant difficultates omnes evanescere, quibus ii
tantummodo praepediantur, qui sensui litterali Scripturarum adhaereant.
3889 2316 Quae quidem omnia quam aliena sint a principiis ac normis hermeneuticis a decessoribus Nostris fel.
rec. Leone XIII in Encyclicis Litteris 'Providentissimus', et a Benedicto XV in Enc. Litt. 'Spiritus Paraclitus',
itemque a Nobis ipsis in Enc. Litt. 'Divino afflante Spiritu' rite statutis nemo est qui non videat.
3890 2317 (570) Ac mirum non est huiusmodi novitates, ad omnes fere theologiae partes quod attinet, iam
venenosos peperisse fructus. In dubium revocatur humanam rationem, absque divinae 'revelationis' divinaeque
gratiae auxilio, argumentis ex creatis rebus deductis demonstrare posse Deum personalem exsistere; negatur
mundum initium habuisse, atque contenditur creationem mundi necessariam esse, cum ex necessaria liberalitate
divini amoris procedat; aeterna et infallibilis liberarum actionum hominum praescientia Deo item denegatur;
quae quidem Vaticani Concilii declarationibus adversantur (DS 3001-3003).
3891 2318 Quaestio etiam a nonnullis agitur num Angeli creaturae personales sint; numque materia a spiritu
essentialiter differat. Alii veram 'gratuitatem' ordinis supernaturalis corrumpunt, cum autument Deum entia
intellectu praedita condere non posse, quin eadem ad beatificam visionem ordinet et vocet. Nec satis; nam
peccati originalis notio, definitionibus Tridentinis posthabitis, pervertitur, unaque simul peccati in universum,
prout est Dei offensa, itemque satisfactionis a Christo pro nobis exhibitae. Nec desunt qui contendant
transsubstantiationis (571) doctrinam, utpote antiquata notione philosophica substantiae innixam, ita
emendandam esse ut realis Christi praesentia in Ss. Eucharistia ad quemdam symbolismum reducatur, quatenus
consecratae species, nonnisi signa efficacia sint spiritualis praesentiae Christi eiusque intimae coniunctionis cum
fidelibus membris in Corpore mystico.
3892 2320 (571) In comperto est quanti Ecclesia humanam rationem faciat quod pertinet ad exsistentiam unius
Dei personalis certo demonstrandam, itemque ad ipsius christianae fidei fundamenta signis divinis invicte
comprobanda ; parique modo ad legem, quam Creator animis hominum indidit, rite exprimendam ; ac denique ad
aliquam mysteriorum intellegentiam assequendam eamque fructuosissimam. Hoc tamen munus ratio tum solum
apte ac tuto absolvere poterit, cum debito modo exculta fuerit ; nempe cum fuerit sana illa philosophia imbuta
quae veluti patrimonium iamdudum exstat a superioribus christianis aetatibus traditum, atque adeo altioris etiam
ordinis auctoritatem habet, quia ipsum Magisterium Ecclesiae, eius principia ac praecipua asserta, a viris magni
ingenii paulatim patefacta ac (572) definita, ad ipsius divinae 'revelationis' trutinam vocavit. Quae quidem
philosophia in Ecclesia agnita ac recepta, et verum sincerumque cognitionis humanae valorem tuetur, et
metaphysica inconcussa principia - rationis nempe sufficientis, causalitatis, et finalitatis - ac demum certae et
immutabilis veritatis assecutionem.
3893 2321 In hac philosophia plura sane exponuntur, quibus res fidei et morum neque directe nec indirecte
attinguntur, quaeque propterea Ecclesia liberae peritorum disceptationi permittit ; at quoad alia plura, praesertim
quoad principia assertaque praecipua, quae supra memoravimus, eadem libertas non viget. Etiam in huiusmodi
essentialibus quaestionibus, philosophiam quidem aptiore ac ditiore veste induere licet, efficacioribus dictionibus
communire, quibusdam scholarum adminiculis minus aptis, exuere, sanis quoque quibusdam elementis
progredientis humanae lucubrationis caute locupletare ; numquam tamen eam subvertere fas est, vel falsis
principiis contaminare, vel quasi magnum quidem, sed obsoletum existimare monumentum. Non enim veritas
omnisque eius philosophica declaratio in dies mutari possunt, cum potissimum agatur de principiis humanae
menti per se notis, vel de sententiis illis, quae tum saeculorum sapientia, tum etiam divinae 'revelationis'
consensu ac fulcimine innituntur.
3894 (573) Quae si bene perspecta fuerint, facile patebit cur Ecclesia exigat ut futuri sacerdotes philosophicis
disciplinis instruantur 'ad Angelici Doctoris rationem, doctrinam et principia', quandoquidem plurium
415

