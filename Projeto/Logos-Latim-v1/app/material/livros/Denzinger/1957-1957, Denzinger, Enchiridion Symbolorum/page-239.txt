1.510

BENOÎT XIV, EP. ENCYCL. 'VIX PERVENIT' AD EP'OS ITALIAE,

1.511

1 NOVEMBRE 1745

2546 1475 (3) 1. (Conceptus usurae). Peccati genus illud, quod usura vocatur, quodque in contractu mutui
propriam suam sedem et locum habet in eo est repositum, quod quis ex ipsomet mutuo, quod suapte natura
tantundem dumtaxat reddi postulat, quantum receptum est, plus sibi reddi velit, quam est receptum, ideoque ultra
sortem lucrum aliquod, ipsius ratione mutui, sibi deberi contendat. Omne propterea huiusmodi lucrum, quod
sortem superet, illicitum et usurarium est.
2547 1476 2. Neque vero ad istam labem purgandam ullum arcessiri subsidium poterit vel ex eo, quod id lucrum
non excedens et nimium sed moderatum, non magnum sed exiguum sit; vel ex eo, quod is, a quo id lucrum
solius causa mutui deposcitur, non pauper sed dives exsistat, nec datam sibi mutuo summam relicturus otiosam,
sed ad fortunas suas amplificandas vel novis coÎmendis praediis vel quaestuosis agitandis negotiis utilissime sit
impensurus. Contra mutui siquidem legem, quae necessario in dati atque redditi aequalitate versatur, agere ille
convincitur, quisquis, eadem aequalitate semel posita, plus aliquid a quolibet vi mutui ipsius, cui per aequale iam
satis est factum, exigere adhuc non veretur: proindeque, si acceperit, restituendo erit obnoxius ex eius
obligatione iustitiae, quam commutativam appellant, et cuius est in humanis contractibus aequalitatem cuiusque
propriam et sancte servare et non servatam exacte reparare.
2548 1477 3. Per haec autem nequaquam negatur, posse quandoque una cum mutui contractu quosdam alios, ut
aiunt, titulos, eosdemque ipsimet universim naturae mutui minime innatos et intrinsecos forte concurrere ex
quibus iusta omnino legitimaque causa consurgat quiddam amplius supra sortem ex mutuo debitam rite exigendi.
Neque item negatur posse multoties pecuniam ab unoquoque suam per alios diversae prorsus naturae a mutui
natura contractus recte collocari et impendi, sive ad proventus sibi annuos conquirendos, sive etiam ad licitam
mercaturam et negotiationem exercendam honestaque indidem lucra percipienda.
2549 1478 4. Quemadmodum vero, in tot eiusmodi diversis contractuum generibus, si sua cuiusque non servatur
aequalitas, quidquid plus iusto recipitur, si minus ad usuram (eo quod omne mutuum, tam apertum quam
palliatum, absit), at certe ad aliam veram iniustitiam restituendi onus pariter afferentem spectare compertum est:
ita, si rite omnia peragantur et ad iustitiae libram exigantur, dubitandum non est, quin multiplex in iisdem
contractibus licitus modus et ratio suppetat humana commercia et fructuosam ipsam negotiationem ad publicum
commodum conservandi ac frequentandi. Absit enim a Christianorum animis, ut per usuras aut similes alienas
iniurias florere posse lucrosa commercia existiment; cum contra ex ipso oraculo divino discamus, quod 'iustitia
elevat gentem, miseros autem facit populos peccatum' (Prv 14. 34).
2550 1479 5. Sed illud diligenter animadvertendum est, falso sibi quemquam et nonnisi temere persuasurum,
reperiri semper ac praesto ubique esse vel una cum mutuo titulos alios legitimos, vel, secluso etiam mutuo,
contractus alios iustos, quorum vel titulorum vel contractuum praesidio, quotiescumque pecunia, frumentum
aliudve id generis alteri cuicumque creditur, toties semper liceat auctarium moderatum ultra sortem integram
salvamque recipere. Ita si quis senserit, non modo divinis documentis et catholicae Ecclesiae de usura iudicio,
sed ipsi etiam humano communi sensui ac naturali rationi procul dubio adversabitur. Neminem enim id saltem
latere potest, quod multis in casibus tenetur homo simplici ac nudo mutuo alteri succurrere, ipso praesertim
Christo Domino edocente: 'Volenti mutuari a te, ne avertaris' (Mt 5, 42): et quod similiter multis in
circumstantiis, praeter unum mutuum, alteri nulli vero iustoque contractui locus esse possit. Quisquis igitur suae
conscientiae consultum velit, inquirat prius diligenter oportet, verene cum mutuo iustus alius titulus, verene
iustus alter a mutuo contractus occurrat, quorum beneficio, quod quaerit lucrum, omnis labis expers et immune
reddatur.

1.512

BENOÎT XIV, INSTRUCTIO 'POSTREMO MENSE', 28 FÉVRIER 1747;

1.513

DE BAPTISMO INFANTIUM INVITIS PARENTIBUS

2552 1480 3. ... Primo (enim) expendetur, utrum invitis parentibus ac reluctantibus Hebraei infantes baptizari
licite possint. Secundo, si hoc nefas esse dixerimus, an casus unquam contingat aliquis, in quo id fieri non modo
possit, sed etiam liceat planeque deceat. Tertio, baptismum Hebraeis infantibus tunc impertitum, cum fas non sit,
ratumne an vero irritum haberi debeat. Quarto, quid sit faciendum, cum infantes Hebraei afferuntur, ut
baptizentur, aut compertum sit, eos iam fuisse sacro baptismate initiatos : demum, quomodo probari possit,
eosdem aquis salutaribus iam lustratos fuisse.
239

