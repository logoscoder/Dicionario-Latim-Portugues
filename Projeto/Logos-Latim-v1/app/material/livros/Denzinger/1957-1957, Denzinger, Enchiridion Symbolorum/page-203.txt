1.456

CLÉMENT VIII, DECR. AD OMNES SUPERIORES REGULARES, 26 MAI 1593

1989 (c. 4) Tam Superiores pro tempore exsistentes quam confessarii, qui postea ad superioritatis gradum fuerint
promoti, caveant diligentissime, ne ea notitia, quam de aliorum peccatis in confessione habuerunt, ad exteriorem
gubernationem utantur. Atque ita per quoscumque Regularium Superiores, quicumque illi sint, observari
mandamus.

1.457

CLÉMENT VIII, INSTR. 'PRESBYTERI GRAECI', 30 AOÛT 1595

1990 Presbyteri Graeci baptizatos chrismate in fronte non consignent, et ideo ab ipsis in ordine baptismi apud
eorum Euchologium praetermittantur, quae sequuntur post illa verba... 'Et post orationem', etc. ubi habetur forma
huius consignationis...
1991 1. Episcopi Latini infantes seu alios baptizatos a presbyteris Graecis de facto chrismate in fronte
consignatos confirment, et tutius videtur, ut cum cautela et sub condicione id faciant, videlicet: N., si es
confirmatus, ego te non confirmo, sed si non es confirmatus, ego consigno te signo crucis et confirmo te
chrismate salutis in nomine Patris et Filii et Spiritus Sancti; praesertim vero, cum verisimiliter dubitari potest,
quod ab episcopis Graecis fuerint baptizati.
1992 1086 3... Non sunt cogendi presbyteri Graeci, olea sancta praeter chrisma ab episcopis Latinis dioecesanis
accipere, cum huiusmodi olea ab eis in ipsa oleorum et sacramentorum exhibitione, ex vetere ritu, conficiantur
seu benedicantur.... Chrisma autem quod non nisi ab episcopo, etiam iuxta eorum ritum, benedici potest,
cogantur accipere.
1993 1087 ( 4) Ordinati ab episcopis schismaticis, a1ias rite ordinatis, servata debita forma, recipiunt quidem
ordinem, sed non exsecutionem.

1.458

DECR. S. OFFICII, (SOUS CLÉMENT VIII); 20 JUIN 1602

1994 1088 Sanctissimus Dn. ... propositionem, scilicet 'licere per litteras seu internuntium confessario absenti
peccata sacramentaliter confiteri et ab eodem absente absolutionem obtinere', uti falsam, temerariam et
scandalosam damnavit ac prohibuit, praecepitque, ne deinceps ista propositio publicis privatisve lectionibus,
concionibus et congressibus doceatur, neve umquam tamquam aliquo casu probabilis defendatur, imprimatur aut
ad praxim quovis modo deducatur.

1.459

DECR. S. OFFICII, 7 JUIN 1603

1995 1089 Qu.: An doctrina Patris Suarez, contenta in tomo IV Commentariorum suorum in 3am Partem D.
Thomae disp. 21, sect. 4, ubi post publicationem decreti a Sanctissimo D. N. anno elapso de mense Iunii
emanati, circa materiam confessionis sacramentalis, de eadem materia ac de sensu dicti decreti disputat, sit
aperte contraria dispositioni eiusdem decreti? Resp: Cum verba praecitati decreti clare ac ex ipsorum forma
ostendant, Sanctissimum damnasse non solum sententiam asserentem licere ab absente sacerdote absolutionem
obtinere, sed etiam licere confessario absenti peccata sacramentaliter confiteri, verbumque 'licere' ex adiunctis
aliis dilucide contrahatur ad significandum illicitum quod est contra institutionem et essentiam sacramenti (ut
ipsemet Suarez veritate coactus fatetur), merumque figmentum sit, nullum habens in verbis decreti verisimile
fundamentum, dicere quod ibi damnatur tota illa hypothetica solum copulatim, videlicet per modum unius,
debueritque eadem hypothetica damnanda concipi cum particula copulativa, et non disiunctiva, ut ex proprietate
sermonis utrumque membrum subiiceret censurae ae damnationi, et non tantum unum vel aliud, et inanis sit
praetextus arguere ab eo casu, dum super solis signis datis paenitentiae, relatis sacerdoti advenienti, datur
iamiam morituro absolutio ad confessionem peccatorum absenti sacerdoti factam, cum omnino diversam
contineat difficultatem: ideo praefati domini censuerunt praedictam P. Suarez doctrinam aperte pugnare cum
203

