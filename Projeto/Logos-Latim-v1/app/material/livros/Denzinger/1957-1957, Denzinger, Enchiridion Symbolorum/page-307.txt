3172 1870 IN NEGOTIIS AUTEM MIXTI IURIS, MAXIME ESSE SECUNDUM NATURAM, ITEMQUE SECUNDUM DEI
CONSILIA NON SECESSIONEM ALTERIUS POTESTATIS AB ALTERA, MULTOQUE MINUS CONTENTIONEM, SED PLANE
CONCORDIAM, EAMQUE CUM CAUSIS PROXIMIS CONGRUENTEM, QUAE CAUSAE UTRAMQUE SOCIETATEM
GENUERUNT. - HAEC QUIDEM SUNT, QUAE DE CONSTITUENDIS TEMPERANDISQUE CIVITATIBUS AB ECCLESIA
CATHOLICA PRAECIPIUNTUR.
3173 1871 QUIBUS TAMEN DICTIS DECRETISQUE SI RECTE DIIUDICARI VELIT, NULLA PER SE REPREHENDITUR
EX VARIIS REIPUBLICAE FORMIS, UT QUAE NIHIL HABENT, QUOD DOCTRINAE CATHOLICAE REPUGNET,
EAEDEMQUE POSSUNT SI SAPIENTER ADHIBEANTUR ET IUSTE, IN OPTIMO STATU TUERI CIVITATEM.
3174 1872 IMMO NEQUE ILLUD PER SE REPREHENDITUR, PARTICIPEM PLUS MINUS ESSE POPULUM
REIPUBLICAE: QUOD IPSUM CERTIS IN TEMPORIBUS CERTISQUE LEGIBUS POTEST NON SOLUM AD UTILITATEM,
SED ETIAM AD OFFICIUM PERTINERE CIVIUM.
3175 1873 INSUPER NEQUE CAUSA IUSTA NASCITUR, CUR ECCLESIAM QUISQUAM CRIMINETUR AUT ESSE IN
LENITATE FACILITATEQUE PLUS AEQUO RESTRICTAM AUT EI, QUAE GERMANA ET LEGITIRNA SIT, LIBERTATI
INIMICAM.
3176 1874 REVERA SI DIVINI CULTUS VARIA GENERA EODEM IURE ESSE, QUO VERAM RELIGIONEM, ECCLESIA
IUDICAT NON LICERE, NON IDEO TAMEN EOS DAMNAT RERUM PUBLICARUM MODERATORES, QUI, MAGNI
ALICUIUS ADIPISCENDI BONI AUT PROHIBENDI CAUSA MALI, MORIBUS ATQUE USU PATIENTER FERUNT, UT EA
HABEANT SINGULA IN CIVITATE LOCUM.
3177 1875 ATQUE ILLUD QUOQUE MAGNOPERE CAVERE ECCLESIA SOLET, UT AD AMPLEXANDAM FIDEM
CATHOLICAM NEMO INVITUS COGATUR, QUIA QUOD SAPIENTER AUGUSTINUS MONET: 'CREDERE NON POTEST
(HOMO) NISI VOLENS.'
3178 1876 SIMILI RATIONE NEC POTEST ECCLESIA LIBERTATEM PROBARE EAM, QUAE FASTIDIUM GIGNAT
SANCTISSIMARUM DEI LEGUM DEBITAMQUE POTESTATI LEGITIMAE OBOEDIENTIAM EXUAT. EST ENIM LICENTIA
VERIUS QUAM LIBERTAS: RECTISSIMEQUE AB AUGUSTINO 'LIBERTAS PERDITIONIS', A PETRO APOSTOLO
'VELAMEN MALITIAE' (I PETR 2, 16) APPELLATUR: IMMO, CUM SIT PRAETER RATIONEM, VERA SERVITUS EST:
'QUI ENIM FACIT PECCATUM, SERVUS EST PECCATI' (JO 8, 34). CONTRA ILLA GERMANA EST ATQUE EXPETENDA
LIBERTAS, QUAE, SI PRIVATIM SPECTETUR, ERRORIBUS ET CUPIDITATIBUS, TETERRIMIS DOMINIS, HOMINEM
SERVIRE NON SINIT : SI PUBLICE, CIVIBUS SAPIENTER PRAEEST, FACULTATEM AUGENDORUM COMMODORUM
LARGE MINISTRAT REMQUE PUBLICAM AB ALIENO ARBITRIO DEFENDIT.
3179 1877 - ATQUI HONESTAM HANC ET HOMINE DIGNAM LIBERTATEM ECCLESIA PROBAT OMNIUM MAXIME,
EAMQUE UT TUERETUR IN POPULIS FIRMAM ATQUE INTEGRAM, ENITI ET CONTENDERE NUNQUAM DESTITIT. REVERA QUAE RES IN CIVITATE PLURIMUM AD COMMUNEM SALUTEM POSSUNT ; QUAE SUNT CONTRA
LICENTIAM PRINCIPUM POPULO MALE CONSULENTIUM UTILITER INSTITUTAE ; QUAE SUMMAM REMPUBLICAM
VETANT IN MUNICIPALEM VEL DOMESTICAM REM IMPORTUNIUS INVADERE ; QUAE VALENT AD DECUS, AD
PERSONAM HOMINIS, AD AEQUABILITATEM IURIS IN SINGULIS CIVIBUS CONSERVANDAM: EARUM RERUM
OMNIUM ECCLESIAM CATHOLICAM VEL INVENTRICEM VEL AUSPICEM VEL CUSTODEM SEMPER FUISSE
SUPERIORUM AETATUM MONUMENTA TESTANTUR. SIBI IGITUR PERPETUO CONSENTIENS, SI EX ALTERA PARTE
LIBERTATEM RESPUIT IMMODICAM, QUAE ET PRIVATIS ET POPULIS IN LICENTIAM VEL IN SERVITUTEM CADIT,
EX ALTERA VOLENS ET LIBENS AMPLECTITUR RES MELIORES, QUAS DIES AFFERAT, SI VERE PROSPERITATEM
CONTINEANT HUIUS VITAE, QUAE QUODDAM EST VELUT STADIUM AD ALTERAM EAMQUE PERPETUO MANSURAM.
1878 -ERGO QUOD INQUIUNT, ECCLESIAM RECENTIORI CIVITATUM INVIDERE DISCIPLINAE, ET QUAECUNQUE
HORUM TEMPORUM INGENIUM PEPERIT, OMNIA PROMISCUE REPUDIARE, INANIS EST ET IEIUNA CALUMNIA.
INSANIAM QUIDEM REPUDIAT OPINIONUM, IMPROBAT NEFARIA SEDITIONUM STUDIA ILLUMQUE NOMINATIM
HABITUM ANIMORUM, IN QUO INITIA PERSPICIUNTUR VOLUNTARII DISCESSUS A DEO ; SED QUIA OMNE, QUOD
VERUM EST, A DEO PROFICISCI NECESSE EST, QUIDQUID INDAGANDO VERI ATTINGATUR, AGNOSCIT ECCLESIA
VELUT QUODDAM DIVINAE MENTIS VESTIGIUM. CUMQUE NIHIL SIT IN RERUM NATURA VERI, QUOD DOCTRINIS
DIVINITUS TRADITIS FIDEM ABROGET, MULTA, QUAE ADROGENT, OMNISQUE POSSIT INVENTIO VERI AD DEUM
IPSUM VEL COGNOSCENDUM VEL LAUDANDUM IMPELLERE, IDCIRCO QUIDQUID ACCEDAT AD SCIENTIARUM
FINES PROFERENDOS, GAUDENTE ET LIBENTE ECCLESIA SEMPER ACCEDET : EADEMQUE STUDIOSE, UT SOLET,
SICUT ALIAS DISCIPLINAS, ITA ILLAS ETIAM FOVEBIT AC PROVEHET, QUAE POSITAE SUNT IN EXPLICATIONE
NATURAE.
307

