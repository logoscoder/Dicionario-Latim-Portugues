1879 QUIBUS IN STUDIIS NON ADVERSATUR ECCLESIA, SI QUID MENS REPERERIT NOVI: NON REPUGNAT, QUIN
PLURA QUAERANTUR AD DECUS COMMODITATEMQUE VITAE: IMMO INERTIAE DESIDIAEQUE INIMICA
MAGNOPERE VULT, UT HOMINUM INGENIA UBERES FERANT EXERCITATIONE ET CULTURA FRUCTUS;
INCITAMENTA PRAEBET AD OMNE GENUS ARTIUM ATQUE OPERUM: OMNIAQUE HARUM RERUM STUDIA AD
HONESTATEM SALUTEMQUE VIRTUTE SUA DIRIGENS, IMPEDIRE NITITUR, QUOMINUS A DEO BONISQUE
COELESTIBUS SUA HOMINEM INTELLIGENTIA ATQUE INDUSTRIA DEFLECTAT. ...
1880 ITAQUE IN TAM DIFFICILI RERUM CURSU CATHOLICI HOMINES, SI NOS, UT OPORTET, AUDIERINT, FACILE
VIDEBUNT, QUAE SUA CUIUSQUE SINT TAM IN OPINIONIBUS QUAM IN FACTIS OFFICIA. - ET IN OPINANDO
QUIDEM, QUAECUNQUE PONTIFICES ROMANI TRADIDERUNT VEL TRADITURI SUNT, SINGULA NECESSE EST ET
TENERE IUDICIO STABILI COMPREHENSA, ET PALAM, QUOTIES RES POSTULAVERIT, PROFITERI. AC NOMINATIM
DE IIS QUAS LIBERTATES VOCANT NOVISSIMO TEMPORE QUAESITAS, OPORTET APOSTOLICAE SEDIS STARE
IUDICIO, ET QUOD IPSA SENSERIT, IDEM SENTIRE SINGULOS. CAVENDUM, NE QUEM FALLAT HONESTA ILLARUM
SPECIES: COGITANDUMQUE QUIBUS ORTAE INITIIS, ET QUIBUS PASSIM SUSTENTENTUR ATQUE ALANTUR
STUDIIS. SATIS IAM EST EXPERIENDO COGNITUM, QUARUM ILLAE RERUM EFFECTRICES SINT IN CIVITATE: EOS
QUIPPE PASSIM GENUERE FRUCTUS, QUORUM PROBOS VIROS ET SAPIENTES IURE POENITEAT. SI TALIS ALICUBI
AUT REAPSE SIT AUT FINGATUR COGITATIONE CIVITAS, QUAE CHRISTIANUM NOMEN INSECTETUR PROTERVE ET
TYRANNICE, CUM EAQUE CONFERATUR GENUS ID REIPUBLICAE RECENS, DE QUO LOQUIMUR, POTERIT HOC
VIDERI TOLERABILIUS. PRINCIPIA TAMEN, QUIBUS NITITUR, SUNT PROFECTO EIUSMODI, SICUT ANTE DIXIMUS,
UT PER SE IPSA PROBARI NEMINI DEBEANT.
1881 POTEST AUTEM AUT IN PRIVATIS DOMESTICISQUE REBUS AUT IN PUBLICIS ACTIO VERSARI. - PRIVATIM
QUIDEM PRIMUM OFFICIUM EST, PRAECEPTIS EVANGELICIS DILIGENTISSIME CONFORMARE VITAM ET MORES,
NEC RECUSARE, SI QUID CHRISTIANA VIRTUS EXIGAT AD PATIENDUM TOLERANDUMQUE PAULO DIFFICILIUS.
DEBENT PRAETEREA SINGULI ECCLESIAM SIC DILIGERE UT COMMUNEM MATREM EIUSQUE ET SERVARE
OBOEDIENTER LEGES ET HONORI SERVIRE ET IURA SALVA VELLE CONARIQUE, UT AB IIS, IN QUOS QUISQUE
ALIQUID AUCTORITATE POTEST, PARI PIETATE COLATUR ATQUE AMETUR.
1881 ILLUD ETIAM PUBLICAE SALUTIS INTEREST, AD RERUM URBANARUM ADMINISTRATIONEM CONFERRE
SAPIENTER OPERAM : IN EAQUE STUDERE MAXIME ET EFFICERE, UT ADOLESCENTIBUS AD RELIGIONEM, AD
PROBOS MORES INFORMANDIS EA RATIONE, QUA AEQUUM EST CHRISTIANIS, PUBLICE CONSULTUM SIT: QUIBUS
EX REBUS MAGNOPERE PENDET SINGULARUM SALUS CIVITATUM.
1883 ITEM CATHOLICORUM HOMINUM OPERAM EX HOC TANQUAM ANGUSTIORE CAMPO LONGIUS EXCURRERE
IPSAMQUE SUMMAM REMPUBLICAM COMPLECTI GENERATIM UTILE EST ATQUE HONESTUM. GENERATIM EO
DICIMUS, QUIA HAEC PRAECEPTA NOSTRA GENTES UNIVERSAS ATTINGUNT. CETERUM POTEST ALICUBI
ACCIDERE, UT MAXIMIS IUSTISSIMISQUE DE CAUSIS REMPUBLICAM CAPESSERE IN MUNERIBUSQUE POLITICIS
VERSARI NEQUAQUAM EXPEDIAT. SED GENERATIM, UT DIXIMUS, NULLAM VELLE RERUM PUBLICARUM PARTEM
ATTINGERE TAM ESSET IN VITIO, QUAM NIHIL AD COMMUNEM UTILITATEM AFFERRE STUDII, NIHIL OPERAE: EO
VEL MAGIS, QUOD CATHOLICI HOMINES IPSIUS, QUAM PROFITENTUR, ADMONITIONE DOCTRINAE AD REM
INTEGRE ET EX FIDE GERENDAM IMPELLUNTUR. CONTRA, IPSIS OTIOSIS, FACILE HABENAS ACCEPTURI SUNT II,
QUORUM OPINIONES SPEM SALUTIS HAUD SANE MAGNAM AFFERANT. IDQUE ESSET ETIAM CUM PERNICIE
CONIUNCTUM CHRISTIANI NOMINIS: PROPTEREA QUOD PLURIMUM POSSENT, QUI MALE ESSENT IN ECCLESIAM
ANIMATI, MINIMUM, QUI BENE.
1884 QUAMOBREM PERSPICUUM EST, AD REMPUBLICAM ADEUNDI CAUSAM ESSE IUSTAM CATHOLICIS: NON
ENIM ADEUNT NEQUE ADIRE DEBENT OB EAM CAUSAM, UT PROBENT QUOD EST HOC TEMPORE IN RERUM
PUBLICARUM RATIONIBUS NON HONESTUM ; SED UT HAS IPSAS RATIONES, QUOAD FIERI POTEST, IN BONUM
PUBLICUM TRANSFERANT SINCERUM ATQUE VERUM, DESTINATUM ANIMO HABENTES, SAPIENTIAM
VIRTUTEMQUE CATHOLICAE RELIGIONIS TANQUAM SALUBERRIMUM SUCCUM AC SANGUINEM IN OMNES
REIPUBLICAE VENAS INDUCERE. ...

1885 ... NE ANIMORUM CONIUNCTIO CRIMINANDI TEMERITATE DIRIMATUR, SIC INTELLIGANT UNIVERSI :
INTEGRITATEM PROFESSIONIS CATHOLICAE CONSISTERE NEQUAQUAM POSSE CUM OPINIONIBUS AD
NATURALISMUM VEL RATIONALISMUM ACCEDENTIBUS, QUARUM SUMMA EST TOLLERE FUNDITUS INSTITUTA
CHRISTIANA HOMINISQUE STABILIRE IN SOCIETATE PRINCIPATUM, POSTHABITO DEO. - PARITER NON LICERE
ALIAM OFFICII FORMAM PRIVATIM SEQUI, ALIAM PUBLICE ITA SCILICET, UT ECCLESIAE AUCTORITAS IN VITA
PRIVATA OBSERVETUR, IN PUBLICA RESPUATUR. HOC ENIM ESSET HONESTA ET TURPIA CONIUNGERE
HOMINEMQUE SECUM FACERE DIGLADIANTEM, CUM CONTRA DEBEAT SIBI SEMPER CONSTARE, NEQUE ULLA IN
RE ULLOVE IN GENERE VITAE A VIRTUTE CHRISTIANA DEFICERE.

308

