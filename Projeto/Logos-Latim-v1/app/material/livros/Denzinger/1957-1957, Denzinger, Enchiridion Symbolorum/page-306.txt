1.672

3165 INSITUM HOMINI NATURA EST, UT IN CIVILI SOCIETATE VIVAT: IS ENIM NECESSARIUM VITAE
CULTUM ET PARATUM, ITEMQUE INGENII ATQUE ANIMI PERFECTIONEM CUM IN SOLITUDINE ADIPISCI NON
POSSIT, PROVISUM DIVINITUS EST, UT AD CONIUNCTIONEM CONGREGATIONEMQUE HOMINUM NASCERETUR CUM
DOMESTICAM, TUM ETIAM CIVILEM, QUAE SUPPEDITARE VITAE SUFFICIENTIAM PERFECTAM SOLA POTEST.
QUONIAM VERO NON POTEST SOCIETAS ULLA CONSISTERE, NISI SI ALIQUIS OMNIBUS PRAESIT, EFFICACI
SIMILIQUE MOVENS SINGULOS AD COMMUNE PROPOSITUM IMPULSIONE, EFFICITUR, CIVILI HOMINUM
COMMUNITATI NECESSARIAM ESSE AUCTORITATEM, QUA REGATUR: QUAE, NON SECUS AC SOCIETAS, A NATURA
PROPTEREAQUE A DEO IPSO ORIATUR AUCTORE. - EX QUO ILLUD CONSEQUITUR, POTESTATEM PUBLICAM PER
SE IPSAM NON ESSE NISI A DEO (CF. ROM 13, 1)... - IUS AUTEM IMPERII PER SE NON EST CUM ULLA
REIPUBLICAE FORMA NECESSARIO COPULATUM: ALIAM SIBI VEL ALIAM ASSUMERE RECTE POTEST, MODO
UTILITATIS BONIQUE COMMUNIS REAPSE EFFICIENTEM.
3166 SICUT IESUS CHRISTUS IN TERRAS VENIT, UT HOMINES 'VITAM HABEANT ...' (JO 10,10), EODEM MODO
ECCLESIA PROPOSITUM HABET TAMQUAM FINEM SALUTEM ANIMORUM SEMPITERNAM: OB EAMQUE REM TALIS
EST NATURA SUA, UT PORRIGAT SESE AD TOTIUS COMPLEXUM GENTIS HUMANAE, NULLIS NEC LOCORUM NEC
TEMPORUM LIMITIBUS CIRCUMSCRIPTA. ...
3167 HAEC SOCIETAS, QUAMVIS EX HOMINIBUS CONSTET, NON SECUS AC CIVILIS COMMUNITAS, TAMEN
PROPTER FINEM SIBI CONSTITUTUM ATQUE INSTRUMENTA, QUIBUS AD FINEM CONTENDIT, SUPERNATURALIS
EST ET SPIRITUALIS: ATQUE IDEO DISTINGUITUR AC DIFFERT A SOCIETATE CIVILI: ET, QUOD PLURIMUM
INTEREST, SOCIETAS EST GENERE ET IURE PERFECTA, CUM ADIUMENTA AD INCOLUMITATEM ACTIONEMQUE
SUAM NECESSARIA VOLUNTATE BENEFICIOQUE CONDITORIS SUI, OMNIA IN SE ET PER SE IPSA POSSIDEAT.
SICUT FINIS, QUO TENDIT ECCLESIA, LONGE NOBILISSIMA EST, ITA EIUS POTESTAS EST OMNIUM
PRAESTANTISSIMA, NEQUE IMPERIO CIVILI POTEST HABERI INFERIOR AUT EIDEM ESSE ULLO MODO OBNOXIA.
3168 1866 ITAQUE DEUS HUMANI GENERIS PROCURATIONEM INTER DUAS POTESTATES PARTITUS EST, SCILICET
ECCLESIASTICAM ET CIVILEM, ALTERAM QUIDEM DIVINIS, ALTERAM HUMANIS REBUS PRAEPOSITAM. UTRAQUE
EST IN SUO GENERE MAXIMA: HABET UTRAQUE CERTOS, QUIBUS CONTINEATUR, TERMINOS EOSQUE SUA
CUIUSQUE NATURA CAUSAQUE PROXIMA DEFINITOS; UNDE ALIQUIS VELUT ORBIS CIRCUMSCRIBITUR, IN QUO
SUA CUIUSQUE ACTIO IURE PROPRIO VERSETUR. SED QUIA UTRIUSQUE IMPERIUM EST IN EOSDEM, CUM USU
VENIRE POSSIT, UT RES UNA ATQUE EADEM, QUAMQUAM ALITER ATQUE ALITER, SED TAMEN EADEM RES AD
UTRIUSQUE IUS IUDICIUMQUE PERTINEAT, DEBET PROVIDENTISSIMUS DEUS, A QUO SUNT AMBAE CONSTITUTAE,
UTRIUSQUE ITINERA RECTE ATQUE ORDINE COMPOSUISSE. ... ITAQUE INTER UTRAMQUE POTESTATEM QUAEDAM
INTERCEDAT NECESSE EST ORDINATA COLLIGATIO; QUAE QUIDEM CONIUNCTIONI NON IMMERITO COMPARATUR,
PER QUAM ANIMA ET CORPUS IN HOMINE COPULANTUR. ... QUIDQUID IGITUR EST IN REBUS HUMANIS QUOQUO
MODO SACRUM, QUIDQUID AD SALUTEM ANIMORUM CULTUMVE DEI PERTINET, SIVE TALE ILLUD SIT NATURA
SUA, SIVE RURSUS TALE INTELLIGATUR PROPTER CAUSAM, AD QUAM REFERTUR, ID EST OMNE IN POTESTATE
ARBITRIOQUE ECCLESIAE : CETERA VERO, QUAE CIVILE ET POLITICUM GENUS COMPLECTITUR, RECTUM EST
CIVILI AUCTORITATI ESSE SUBIECTA, CUM JESUS CHRISTUS IUSSERIT, QUAE CAESARIS SINT, REDDI CAESARI,
QUAE DEI, DEO (MT 22, 21). ...
3169 1867 ECCLESIAM VERO ETIAM IN SUORUM OFFICIORUM MUNERE POTESTATI CIVILI VELLE ESSE
SUBIECTAM, MAGNA QUIDEM INIURIA, MAGNA TEMERITAS EST, HOC FACTO PERTURBATUR ORDO, QUIA QUAE
NATURALIA SUNT PRAEPONUNTUR IIS, QUAE SUNT SUPRA NATURAM: TOLLITUR AUT CERTE MAGNOPERE
MINUITUR FREQUENTIA BONORUM, QUIBUS, SI NULLA RE IMPEDIRETUR, COMMUNEM VITAM ECCLESIA
COMPLERET; PRAETEREAQUE VIA AD INIMICITIAS MUNITUR ET CERTAMINA, QUAE, QUANTAM UTRIQUE
REIPUBLICAE PERNICIEM AFFERANT, NIMIS SAEPE EVENTUS DEMONSTRAVIT.
3170 1868 EX IIS AUTEM PONTIFICUM PRAESCRIPTIS ILLA OMNINO INTELLIGI NECESSE EST, ORTUM PUBLICAE
POTESTATIS A DEO IPSO, NON A MULTITUDINE REPETI OPORTERE: SEDITIONUM LICENTIAM CUM RATIONE
PUGNARE: OFFICIA RELIGIONIS NULLO LOCO NUMERARE, VEL UNO MODO ESSE IN DISPARIBUS GENERIBUS
AFFECTOS, NEFAS ESSE PRIVATIS HOMINIBUS, NEFAS CIVITATIBUS: IMMODERATAM SENTIENDI SENSUSQUE
PALAM IACTANDI POTESTATEM NON ESSE IN CIVIUM IURIBUS NEQUE IN REBUS GRATIA PATROCINIOQUE DIGNIS
ULLA RATIONE PONENDAM.

3171 1869 SIMILITER INTELLIGI DEBET, ECCLESIAM SOCIETATEM ESSE, NON MINUS QUAM IPSAM CIVITATEM,
GENERE ET IURE PERFECTAM: NEQUE DEBERE QUI SUMMAM IMPERII TENEANT, COMMITTERE, UT SIBI SERVIRE
AUT SUBESSE ECCLESIAM COGANT, AUT MINUS ESSE SINANT AD SUAS RES AGENDAS LIBERAM, AUT QUICQUAM
DE CETERIS IURIBUS DETRAHANT, QUAE IN IPSAM A IESU CHRISTO COLLATA SUNT.
306

