2328 1318 28. Valet baptismus collatus a ministro, qui omnem ritum externum formamque baptizandi observat,
intus vero in corde suo apud se resolvit: Non intendo, quod facit Ecclesia.
2329 1319 29. Futilis et toties convulsa est assertio de Pontificis Romani supra Concilium oecumenicum
auctoritate atque in fidei quaestionibus decernendis infallibilitate.
2330 1320 30. Ubi quis invenerit doctrinam in Augustino clare fundatam, illam absolute potest tenere et docere,
non respiciendo ad ullam Pontificis Bullam.
2331 1321 31. Bulla URBANI VIII " In eminenti " est subreptitia.
2332 1321 (Censura: Damnatae et prohibitae tamquam) temerariae, scandalosae, male sonantes, iniuriosae,
haeresi proximae, haeresim sapientes, erroneae, schismaticae, et haereticae respective.

1.490

RESP. S. OFFICII AD MISSIONARIOS CAPUCC., (SOUS INNOCENT XII),

1.491

23 JUILLET 1698

2340 5006 Qu.: An matrimonium inter apostatas a fide, et antea rite baptizatos, post apostasiam, publice more
gentilium vel Mahumetanorum initum, sit vere matrimonium et sacramentum. Resp.: Si adsit pactum
dissolubilitatis, non esse matrimonium neque sacramentum; si vero non adsit, esse matrimonium et
sacramentum.

1.492

INNOCENT XII, BREF 'CUM ALIAS AD APOSTOLATUS', 12 MARS 1699;

1.493

ERRORES FRANCISCI DE FÃ‰NELON DE AMORE ERGA DEUM

2351 1327 1. Datur habitualis status amoris Dei, qui est caritas pura et sine ulla admixtione motivi proprii
interesse. Neque timor poenarum, neque desiderium remunerationum habent amplius in eo partem. Non amatur
amplius Deus propter meritum, neque propter perfectionem, neque propter felicitatem in eo amando
inveniendam.
2352 1328 2. In statu vitae contemplativae sive unitivae amittitur omne motivum interessatum timoris et spei.
2353 1329 3. Id, quod est essentiale in directione animae, est non aliud facere, quam sequi pedetentim gratiam
cum infinita patientia, praecautione et subtilitate. Oportet se intra hos limites continere, ut sinatur Deus agere, et
numquam ad purum amorem ducere, nisi quando Deus per unctionem interiorem incipit aperire cor huic verbo,
quod adeo durum est animabus adhuc sibimet affixis, et adeo potest illas scandalizare aut in perturbationem
conicere.
2354 1330 4. In statu sanctae indifferentiae anima non habet amplius desideria voluntaria et deliberata propter
suum interesse, exceptis iis occasionibus, in quibus toti suae gratiae fideliter non cooperatur.
2355 1331 5. In eodem statu sanctae indifferentiae nihil nobis, omnia Deo volumus. Nihil volumus, ut simus
perfecti et beati propter interesse proprium; sed omnem perfectionem ac beatitudinem volumus, in quantum Deo
placet efficere, ut velimus res istas impressione suae gratiae.
2356 1332 6. In hoc sanctae indifferentiae statu nolumus amplius salutem ut salutem propriam, ut liberationem
aeternam, ut mercedem nostrorum meritorum, ut nostrum interesse omnium maximum; sed eam volumus
voluntate plena, ut gloriam et beneplacitum Dei, ut rem, quam ipse vult, et quam nos vult velle propter ipsum.
2357 1333 7. Derelictio non est nisi abnegatio seu sui ipsius renuntiatio, quam Jesus Christus a nobis in
Evangelio requirit, postquam externa omnia reliquerimus. Ista nostri ipsorum abnegatio non est nisi quoad
interesse proprium ... Extremae probationes, in quibus haec abnegatio seu sui ipsius derelictio exerceri debet,
sunt tentationes, quibus Deus aemulator vult purgare amorem, nullum ei ostendendo perfugium neque ullam
spem quoad suum interesse proprium, etiam aeternum.
225

