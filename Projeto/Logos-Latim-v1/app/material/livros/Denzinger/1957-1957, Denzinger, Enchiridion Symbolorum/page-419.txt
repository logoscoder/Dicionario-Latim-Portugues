hypostaticam humanae naturae cum Verbo unionem, rex, etiam ut homo, erat et rerum omnium Dominus. Itaque
iure meritoque S. Iohannes Damascenus haec scribere potuit: 'Vere omnis creaturae Domina facta est, cum
Creatoris Mater exstitit'; parique modo affirmari potest, primum qui regium Mariae munus caelesti ore nuntiavit,
ipsum fuisse Gabrielem archangelum.
3914 Attamen beatissima Virgo Maria non tantum ob divinam suam maternitatem Regina est dicenda, sed etiam,
quia ex Dei voluntate in aeternae salutis nostrae opere eximias habuit partes. 'Quid possit iucundius nobis
suaviusque ad cogitandum accidere quam Christum nobis iure non tantum nativo, sed etiam acquisito (634),
scilicet redemptionis imperare? ... (cf. DS 3676) Iamvero in hoc perficiendo redemptionis opere beatissima
Virgo Maria profecto fuit cum Christo intime consociata ... Etenim, 'sicut Christus eo quod nos redemit, speciali
titulo Dominus est ac Rex noster, ita et beata Virgo, propter singularem modum, quo ad nostram redemptionem
concurrit, et substantiam suam ministrando, et illum pro nobis voluntarie offerendo, nostramque salutem
singulariter desiderando, petendo, procurando'.
3915 Quibus ex rationibus huiusmodi argumentum eruitur si Maria, in spirituali procuranda salute, cum Iesu
Christo, ipsius salutis principio, ex Dei placito sociata fuit, et quidem simili quodam modo, quo Heva fuit cum
Adam, mortis principio, consociata, ita ut asseverari possit nostrae salutis opus secundum quandam
'recapitulationem' peractum fuisse, in qua genus (635) humanum, sicut per virginem morti adstrictum fuit, ita per
virginem salvatur; si praeterea asseverari itidem potest, hanc gloriosissimam Dominam ideo fuisse Christi
matrem delectam, 'ut redimendi generis humani consors efficeretur', et si reapse 'ipsa fuit, quae vel propriae vel
hereditariae labis expers, arctissime semper cum Filio suo coniuncta, eundem in Golgotha, una cum maternorum
iurium maternique amoris sui holocausto, nova veluti Heva, pro omnibus Adae filiis, miserando eius lapsu
foedatis, aeterno Patri obtulit', inde procul dubio concludere licet, quemadmodum Christus, novus Adam, non
tantum quia Dei Filius est, Rex dici debet, sed etiam, quia Redemptor noster est, ita quodam analogiae modo,
beatissimam Virginem esse Reginam non tantummodo, quia mater Dei est, verum etiam, quod nova veluti Heva
cum novo Adam consociata fuit.
3916 Iamvero plena, propria et absoluta significatione, unus Iesus Christus, Deus et homo, Rex est; attamen
Maria quoque, quamvis temperato modo et analogiae ratione, utpote Christi Dei mater, socia in divini
Redemptoris opera, et in eius cum hostibus pugna in eiusque super omnes adepta victoria, regalem participat
dignitatem. Ex hac enim cum Christo Rege coniunctione splendorem celsitudinemque attingit, qua creatarum
rerum omnium excellentiam exsuperat; ex hac cum Christo coniunctione regalis facultas oritur, qua ipsa potest
divini Redemptoris regni dispensare thesauros; ex hac denique cum Christo coniunctione materni eius patrocinii
apud Filium et Patrem elicitur exhausta numquam efficacia.
3917 Nullum igitur dubium est, Mariam sanctissimam dignitate sua super omnes res creatas excellere itemque
super omnes post Filium suum obtinere primatum. ... (636) Ad hunc excellentissimum intellegendum dignitatis
gradum, quem Deiparens super creata omnia adepta est, considerare iuvat, sanctam Dei Genetricem iam in primo
temporis momento quo concepta fuit, tali gratiarum abundantia repletam fuisse, ut Sanctorum omnium gratiam
superaret. ... Praeterea beata Virgo non solummodo supremum, post Christum, excellentiae ac perfectionis
gradum obtinuit, verum etiam aliquam illius efficacitatis participationem, qua eius Filius ac Redemptor noster in
mentes et in voluntates hominum regnare iure meritoque dicitur.
3917a
The Sacred Congregation particularly raises its voice utterly to condemn and reject as intrinsically evil the
application of pessaries (sterilet, diaphragm) by married couples in the exercise of their marital rights.
Furtherrnore, Ordinaries shall not permit the faithful to be told or taught that no serious objection may be made
according to the principles of Christian law, if a husband co-operates materially only with his wife who uses
such a device. Confessors and spiritual directors who hold the contrary and thus guide the consciences of the
faithful are straying far from the paths of truth and moral righteousness.

1.818

INSTRUCTIO S. OFFICII, SOUS PIE XII, 2 FÃ‰VRIER 1956

3918 Contra doctrinam moralem eiusque applicationem in Ecclesia catholica traditam... spargi coepit systema
ethicum, quod plerumque nomine cuiusdam 'Ethicae situationis' venit ... Auctores, qui hoc systema sequuntur,
decisivam et ultimam agendi normam statuunt non esse ordinem obiectivum rectum, naturae lege determinatum
et ex hac lege certo cognitum, sed intimum aliquod mentis uniuscuiusque individui iudicium ac lumen, quo ei in
419

