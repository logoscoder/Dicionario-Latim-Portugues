1.436

CONCILE DE TRENTE (XIXEME OECUM.), SESSION XXV; DECRETUM DE

1.437

PURGATORIO,

3 DÉCEMBRE 1563

1820 983 Cum catholica Ecclesia, Spiritu Sancto edocta, ex sacris Litteris et antiqua Patrum traditione in sacris
Conciliis et novissime in hac oecumenica Synodo docuerit, purgatorium esse (v.D.840), animasque ibi detentas
fidelium suffragiis, potissimum vero acceptabili altaris sacrificio iuvari (v. D. 940, 950): praecipit sancta
Synodus episcopis, ut sanam de purgatorio doctrinam, a sanctis Patribus et sacris Conciliis traditam, a
Christifidelibus credi, teneri, doceri et ubique praedicari diligenter studeant. Apud rudem vero plebem
difficiliores ac subtiliores quaestiones, quaeque ad aedificationem non faciunt (cf. 1 Tim 1, 4), et ex quibus
plerumque nulla fit pietatis accessio, a popularibus concionibus secludantur. Incerta item, vel quae specie falsi
laborant, evulgari ac tractari non permittant. Ea vero, quae ad curiositatem quandam aut superstitionem spectant,
vel turpe lucrum sapiunt, tanquam scandala et fidelium offendicula prohibeant...

1.438

DECRETUM DE INVOCATIONE, VENERATIONE ET RELIQUIIS SANCTORUM,

1.439

ET SACRIS IMAGINIBUS,

3 DÉCEMBRE 1563

1821 984 Mandat sancta Synodus omnibus episcopis et ceteris docendi munus curamque sustinentibus, ut iuxta
catholicae et apostolicae Ecclesiae usum, a primaevis christianae religionis temporibus receptum, sanctorumque
Patrum consensionem et sacrorum Conciliorum decreta: imprimis de Sanctorum intercessione, invocatione,
reliquiarum honore, et legitimo imaginum usu fideles diligenter instruant, docentes eos, Sanctos, una cum
Christo regnantes, orationes suas pro hominibus Deo offerre; bonum atque utile esse, suppliciter eos invocare et
ob beneficia impetranda a Deo per Filium eius Iesum Christum Dominum nostrum, qui solus noster Redemptor
et Salvator est, ad eorum orationes, opem auxiliumque confugere; illos vero, qui negant, Sanctos, aeterna
felicitate in coelo fruentes, invocandos esse; aut qui asserunt, vel illos pro hominibus non orare, vel eorum, ut
pro nobis etiam singulis orent, invocationem esse idololatriam, vel pugnare cum verbo Dei, adversarique honori
" unius mediatoris Dei et hominum Jesu Christi " (cf 1 Tim 2, 5); vel stultum esse, in coelo regnantibus voce vel
mente supplicare: impie sentire.
1822 985 Sanctorum quoque martyrum et aliorum cum Vhristo viventium sancta corpora, quae viva membra
fuerunt Christi et templum Spiritus Sancti (cf Cor1 3.16; 6.19; Cor2 6.16), ab ipso ad aeternam vitam suscitenda
et glorificanda, a fidelibus venranda ese, per quae multa beneficia a Deo hominibus praestantur: iat ut
affirmantes, Sanctorum reliquiis venraionem atque honorem non deberi, vel eas aliaque sacra monumenta a
fidlibus inutilite honorari, atque eorum opis impetrandae causa Sanctirum memorias frustra frequentari: omnino
damnandos esse, prout jampridem eos damnavit et nunc etiam damnat Ecclesia.
1823 986 Imagines porro Christi, Deiparae Virginis et aliorum Sanctorum, in templis praesertim habendas et
retinendas, eisque debitum honorem et venerationem impertiendam, non quod credatur inesse aliqua in iis
divinitas vel virtus, propter quam sint colendae, vel quod ab eis sit aliquid petendum, vel quod ficucia in
imaginibus sit figenda, veluti olim fiebat a gentibus, quae in idolis spem suam collocabant (cf Ps 134.15ss): sed
quoniam honos qui eis exhibetur,refertur ad prototypa, quae illae repraesentant: ita ut per imagines, quas
osculamuret coram quibus caput aperimus et procumbimus, Christum adoremus, et Sanctis, quorum illae
similitudinem gerunt, veneremur. Id quod Conciliorum, praesertim vero secundae Nicaenae Synodi, decretis
contra imaginum oppugnatores est sanctitum (cf DS 600ss);
1824 987 Illud vero diligenter doceant episcopi, per historias mysteriorum nostrae redemptionis, picturis vel aliis
similitudinibus expressas, erudiri et confirmari populum in articulis fidei commemorandis et assidue recolendis;
tum vero ex omnibus sacris imaginibus magnum fructum percipi, non solum quia admonetur populus
beneficiorum et munerum, quae a Christo sibi collata sunt, sed etiam, quia Dei per Sanctos miracula et salutaria
exempla oculis fidelium subiciuntur, ut pro iis Deo gratias agant, ad Sanctorumque imitationem vitam moresque
suos componant, excitenturque ad adorandum ac diligendum Deum, et ad pietatem colendam. Si quis autem his
decretis contraria docuerit aut senserit: an. s.
1825 988 In has autem sanctas et salutares observationes si qui abusus irrepserint: eos prorsus aboleri sancta
Synodus vehementer cupit, ita ut nullae falsi dogmatis imagines et rudibus periculosi erroris occasionem
praebentes statuantur. Quod si aliquando historias et narrationes sacrae Scripturae, cum id indoctae plebi
expediet, exprimi et figurari contigerit: doceatur populus, non propterea divinitatem figurari, quasi corporeis
oculis conspici, vel coloribus aut figuris exprimi possit. Omnis porro superstitio in Sanctorum invocatione,
191

