studio perpendendi quid ipsa verba valeant, quid consecutio rerum velit, quid locorum similitudo aut talia cetera,
externa quoque appositae eruditionis illustratio societur'... Sic et Benedictus XV: 'Ipsa Scripturae verba
perdiligenter consideremus, ut certo constet, quidnam sacer scriptor dixerit'; dein ... commendat, ut exegetae
'modeste temperateque e litterali sententia ad altiora exsurgant.' Uterque denique Summus Pontifex... iisdem S.
Hieronymi verbis utens insistit in obligatione exegetae: 'commentatoris officium esse, non quid ipse velit, sed
quid sentiat ille, quem interpretatur, exponere'.
3794 (2) Conc. Tridentinum contra confusionem novis traductionibus in latina et in vernacula lingua tum
propagatis causatam in Ecclesia Occidentali usum publicum versionis latinae communis sancitum voluit,
iustificando illud ex usu saeculari in eadem Ecclesia vigente, minime vero voluit deprimere auctoritatem
versionum antiquarum in Ecclesia Orientali elaboratarum, imprimis illius LXX interpretum ab ipsis Apostolis
adhibitae, nedum textuum originalium auctoritatem, et restitit cuidam Patrum (synodalium) parti, qui
postulaverant usum exclusivum Vulgatae ut solius authenticae. Anonymus vero asserit vi decreti Tridentini
possideri in versione latina textum, qui superior omnibus aliis textibus declaratus sit, exegetasque reprehendit,
eos Vulgatam interpretari velle ope textus originalis aliarumque versionum antiquarum. Secundum eum
decretum illud praebet 'certitudinem sacri textus', ita ut Ecclesiae non sit curae 'amplius investigare authenticas
Dei litteras', idque non solum in rebus fidei et morum, sed sub omni respectu (etiam litterario, geographico,
chronologico, etc.).
3795 Talis vero praetentio non est solum contra sensum communem, qui non admittet umquam, acsi versio
possit textum originalem auctoritate superare, sed est etiam contra mentem Patrum Concilii, uti ex Actis
apparet ; ipsi enim Concilio persuasum erat necessarium esse, ut ipsa Vulgata revideatur et corrigatur, quod opus
Summis Pontificibus exsequendum commisit. lidem id perfecerunt, sicut et ex mente gravissimorum
collaboratorum Concilii editionem correctam vs. LXX curaverunt..., et dein mandaverunt editionem Veteris
Testamenti graeci. ... Est etiam aperte contra praeceptum Encyclicae 'Providentissimus': 'Neque tamen non sua
habenda erit ratio reliquarum versionum, quas christiana laudavit usurpavitque antiquitas, maxime codicum
primigeniorum'.
3796 Ut summatim dicamus: Conc. Tridentinum Vulgatam declaravit 'authenticam' in sensu iuridico, id est
quatenus respicitur 'vis probativa in rebus fidei et morum', minime vero excludit possibiles divergentias in textu
originali et in antiquis versionibus...

1.796

PIE XII, ALLOCUTION DU 30 NOV. 1941 Ã€ L'ACAD. PONT. DES

1.797

SCIENCES

2285 In summo gradu scalae viventium collocatus est a Deo homo, anima spirituali praeditus, princeps et
supremus regni animalium. Multiplices investigationes tum paleontologiae tum biologiae et morphologiae circa
alias quaestiones originem hominis spectantes hucusque nihil positive clari et certi protulerunt. Non restat igitur
nisi futuro relinquere responsum quaesitum, num aliquando scientia revelatione illuminata et ducta allatura sit
securas et definitivas solutiones quaestionis adeo gravis.
1.798

PIE XII, LITT. ENCYCL. 'MYSTICI CORPORIS', 29 JUIN 1943

3800 (200) Sicut in natura rerum non ex qualibet membrorum congerie constituitur corpus, sed organis, uti aiunt,
instructum sit oportet seu membris, quae non eundem actum habeant ac sint apto ordine composita: ita Ecclesia
ea maxime de causa corpus dicenda est, quod recta consentaneaque coalescit partium temperatione
coagmentationeque, ac diversis est sibique invicem congruentibus membris instructa (Adfertur descriptio
Ecclesiae ap. Rom 12, 14).
3801 Minime autem reputandum est, hanc ordine digestam seu 'organicam', ut aiunt, Ecclesiae corporis
structuram solis hierarchiae gradibus absolvi ac definiri, vel, ut opposita sententia tenet, unice ex charismaticis
constare; qui quidem donis prodigialibus instructi numquam sunt in Ecclesia defuturi. ...
3802 2286 (202) In Ecclesiae autem membris reapse ii soli annumerandi sunt, qui regenerationis lavacrum
receperunt veramque fidem profitentur, neque a Corporis compage semet ipsos misere separarunt, vel ob
gravissima admissa a legitima auctoritate seiuncti sunt. 'Etenim in uno Spiritu, ait Apostolus, omnes nos in unum
Corpus baptizati sumus sive Iudaei sive gentiles, sive (203) servi sive liberi' (I Cor 12, 13). Sicut igitur in vero
399

