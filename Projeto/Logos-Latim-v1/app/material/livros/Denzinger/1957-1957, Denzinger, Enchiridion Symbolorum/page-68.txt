mercedis propriae debitum, prout quisque gesserit incorpore nositus sive bonum, sive malum (cf 2 Cor 5, 10).
(64) Ecclesiam sanctam catholicam pretio sui sanguinis comparatam cum eo credimus in perpetuum regnaturam.
(65) Intra cuius gremium constituti unum baptisma credimus et confitemur in remissionem omnium peccatorum.
(66) Sub qua fide ct resurrectinnem mortuorum veraciter redimus et futuri saeculi gaudia exspectamus.
(67) Hoc tantum orandum nobis est et petendum. ut, cum peracto finitoque Judicio tradiderit Filius regnum Deo
Patri (cf. I Cor 15, 24), participes nos efficiat regni sui, ut per hanc fidem, qua illi inhaesimus, cum illo sine fine
regnemus.
541 (68) Haec est confessionis nostrae fides exposita, per quam omnium haereticorum dogma perimitur, per
quam fidelium corda mundantur, per quam etiam ad Deum gloriose acceditur... (ascenditur in saecula
saeculorum. Amen).

1.120

SAINT AGATHON, EP. 'CONSIDERANTI MIHI' AD IMPERATORES,

1.121

27 MARS 680

542 Hic igitur status est evangelicae atque apostolicae fidei regularisque traditionis, ut confitentes sanctam et
inseparabilem Trinitatem, id est Patrem et Filium et Spiritum Sanctum, unius esse deitatis, unius naturae et
substantiae sive essentiae, unius eam praedicemus et naturalis voluntatis, virtutis, operationis, dominationis,
maiestatis, potestatis et gloriae. Et quidquid de eadem sancta Trinitate essentialiter dicitur, singulari numero
tamquam de una natura trium consubstantialium personalrum comprehendamus regulari ratione hoc instituti.
543 Cum vero de uno earumdem trium personarum ipsius sanctae Trinitatis Filio Dei, Deo Verbo, et de mysterio
adorandae eius secundum carnem dispensationis confitemur, omnia duplicia unius eiusdemque Domini
Salvatoris nostri Iesu Christi secundum evangelicam traditionem asserimus, id est, duas eius naturas
praedicamus, divinam scilicet et humanam, ex quibus et in quibus etiam post admirabilem atque inseparabilem
unitionem subsistit. Et unamquamque eius naturam, proprietatem naturalem habere confitemur, et habere
divinam omnia quae divina sunt et humanam omnia quae humana sunt absque ullo peccato. Et utrasque unius
eiusdem Dei Verbi incarnati, id est, humanati, inconfuse, inseparabiliter, immutabiliter esse cognoscimus, sola
intelligentia, quae unita sunt, discernente, propter confusionis dumtaxat errorem. Aequaliter enim et divisionis et
commistionis detestamur blasphemiam.
544 Cum duas autem naturas duasque naturales voluntates et duas naturales operationes confitemur in uno
Domino nostro Iesu Christo, non contrarias eas nec adversas ad alterutram dicimus ... nec tamquam separatas in
duabus personis vel subsistentiis, sed duas dicimus eundemque Dominum n. Iesum Christum, sicut naturas, ita et
naturales in se voluntates et operationes habere, divinam scilicet et humanam: divinam quidem voluntatem et
operationem habere ex aeterno cum coessentiali Patre communem; humanam temporaliter ex nobis cum nostra
natura susceptam....
545 Porro apostolica Christi Ecclesia... ex proprietatibus naturalibus unamquamque harum Christi naturarum
perfectam esse cognoscit, et quidquid ad proprietates naturarum pertinet, duplicia omnia confitetur, quia ipse Dn.
n. Iesus Christus et Deus perfectus est et homo perfectus est et ex duabus et in duabus naturis... Consequenter
itaque... duas etiam naturales voluntates in eo et duas naturales operationes esse confitetur et praedicat. Nam si
personalem quisquam intelligat voluntatem, dum tres personae in sancta Trinitate dicuntur, necesse est, ut et tres
voluntates personales et tres personales operationes (quod absurdum est et nimis profanum) dicerentur. Sin
autem, quod fidei christianae veritas continet, naturalis vo1untas est, ubi una haec natura dicitur sanctae et
inseparabilis Trinitatis, consequenter et una naturalis voluntas et una naturalis operatio intelligenda est. Ubi vero
in una persona Domini n. Iesu Christi Mediatoris Dei et hominum duas naturas, id est divinam et humanam,
confitemur, in quibus et post admirabilem adunationem consistit, sicut duas unius eiusdemque naturas, ita et
duas naturales voluntates duasque naturales operationes eius regulariter confitemur.

1.122

CONC. ROMANUM EP. DOGMAT. SYNODALIS 'OMNIUM BONORUM SPES' AD

1.123

IMPERATORES,

27 MARS 680

546 Credentes in Deum Patrem... et in Filium eius... et in Spiritum Sanctum, Dominum et vivificatorem, ex Patre
procedentem, cum Patre et Filio coadorandum et conglorificandum: Trinitatem in unitate, et unitatem in
68

