separatas ac divisas, aequo tamen iure catholicum nomen sibi vindicare. Aditus igitur in illam patet omnibus
ubique locorum degentibus tum catholicis, tum graeco-schismaticis, tum anglicanis, ea tamen lege, ut nemini
liceat de variis doctrinae capitibus, in quibus dissentiunt, quaestionem movere, et singulis fas sit propriae
religiosae confessionis placita tranquillo animo sectari. Sociis vero omnibus preces ipsa recitandas et
sacerdotibus sacrificia celebranda indicit iuxta suam intentionem: ut nempe tres memoratae christianae
communiones, utpote quae, prout supponitur, Ecclesiam catholicam omnes simul iam constituunt, ad unum
corpus efformandum tandem aliquando coeant. ...
2886 1686 Fundamentum, cui ipsa innititur, huiusmodi est, quod divinam Ecclesiae constitutionem susque deque
vertit. Tota enim in eo est, ut supponat veram Jesu Christi Ecclesiam constare partim ex Romana Ecclesia per
universum orbem diffusa et propagata, partim vero ex schismate photiano et ex anglicana haeresi, quibus aeque
ac Ecclesiae Romanae 'unus sit Dominus, una fides et unum baptisma' (cf. Eph 4, 5). ...
2887 1686 Nihil certe viro catholico potius esse debet, quam ut inter Christianos schismata et dissensiones a
radice evellantur, et Christiani omnes sint 'solliciti servare unitatem spiritus in vinculo pacis' (Eph 4, 3). ... At
quod Christifideles et ecclesiastici viri, haereticorum ductu, et quod peius est, iuxta intentionem haeresi quam
maxime pollutam et infectam pro christiana unitate orent, tolerari nullo modo potest.
2888 1686 Vera Jesu Christi Ecclesia quadruplici nota quam in Symbolo credendam asserimus, auctoritate
divina constituitur et dignoscitur: et quaelibet ex hisce notis ita cum aliis cohaeret, ut ab iis nequeat sejungi; hinc
fit, ut quae vere est et dicitur catholica, unitatis simul, sanctitatis et apostolicae successionis praerogativa debeat
effulgere. Ecclesia igitur catholica una est unitate conspicua perfectaque orbis terrae et omnium gentium, ea
profecto unitate, cuius principium, radix et origo indefectibilis est beati Petri Apostolorum principis, eiusque in
Cathedra Romana successorum suprema auctoritas et 'potior principalitas'. Nec alia est Ecclesia catholica, nisi
quae super unum Petrum aedificata in unum conexum corpus atque compactum (Eph 4, 16) unitate fidei et
caritatis assurgit. ...
1687 Praeterea inde quoque a Londinensi societate fideles abhorrere summopere debent, quod conspirantes in
eam et indifferentismo favent et scandalum ingerunt.

1.606

PIE IX, ENCYCL. 'QUANTA CURA', 8 DÃ‰CEMBRE 1864

1688 Etsi (autem) haud omiserimus potissimos huiusmodi errores saepe proscribere et reprobare, tamen
catholicae Ecclesiae causa animarumque salus Nobis divinitus commissa atque ipsius humanae societatis bonum
omnino postulant, ut iterum pastoralem vestram sollicitudinem excitemus ad alias pravas profligandas opiniones,
quae ex eisdem erroribus veluti ex fontibus erumpunt. Quae falsae ac perversae opiniones eo magis detestandae
sunt, quod eo potissimum spectant, ut impediatur et amoveatur salutaris illa vis, quam catholica Ecclesia ex
divini sui auctoris institutione et mandato libere exercere debet usque ad consummationem saeculi (Mt 28, 20)
non minus erga singulos homines quam erga nationes, populos summosque eorum principes, utque de medio
tollatur mutua illa inter sacerdotium et imperium consiliorum societas et 'concordia, quae rei cum sacrae tum
civili fausta semper exstitit ac salutaris'.
1689 Etenim probe noscitis, Venerabiles Fratres, hoc tempore non paucos reperiri, qui civili consortio impium
absurdumque naturalismi, uti vocant, principium applicantes audent docere, 'optimam societatis publicae
rationem civilemque progressum omnino requirere, ut humana societas constituatur et gubernetur nullo habito ad
religionem respectu, ac si ea non exsisteret, vel saltem nullo facto veram inter falsasque religiones discrimine'.
Atque contra sacrarum Litterarum, Ecclesiae sanctorumque Patrum doctrinam asserere non dubitant, 'optimam
esse conditionem societatis, in qua imperio non agnoscitur officium coercendi sancitis poenis violatores
catholicae religionis, nisi quatenus pax publica postulet'.
1690 Ex qua omnino falsa socialis regiminis idea haud timent erroneam illam fovere opinionem catholicae
Ecclesiae, animarumque saluti maxime exitialem, a rec. mem. GREGORIO XVI praedecessore Nostro
deliramentum appellatam, nimirum 'libertatem conscientiae et cultuum esse proprium cuiuscunque hominis ius,
quod lege proclamari et asseri debet in omni recte constituta societate, et ius civibus inesse ad omnimodam
libertatem nulla vel ecclesiastica vel civili auctoritate coarctandam, quo suos conceptus quoscunque sive voce,
sive typis, sive alia ratione palam publiceque manifestare ac declarare valeant'. Dum vero id temere affirmant,
haud cogitant et considerant, quod libertatem perditionis praedicant, et quod 'si humanis persuasionibus semper
disceptare sit liberum, nunquam deesse poterunt, qui veritati audeant resultare et de humanae (al. mundanae)
278

