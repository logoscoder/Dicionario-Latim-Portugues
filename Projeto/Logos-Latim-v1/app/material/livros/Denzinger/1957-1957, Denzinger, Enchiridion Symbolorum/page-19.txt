Saint Boniface, Ep. 'Retro majoribus' ad Rufum episc.
Thessaliae, 11 mars 422
232 110 (c. 2) ... Ad synodum (Corinthi) ... talia scripta direximus, quibus universi fratres intellegant, ... de
nostro non esse iudicio retractandum. Numquam etenim licuit de ea rursus <re>, quae semel statuta est ab
Apostolica Sede, tractari.

Saint Boniface, Ep. 'Institutio' ad episcopos Thessaliae,
11 Mars 422
233 (c. l) Institutio universalis nascentis Ecclesiae de beati Petri sumpsit honore principium, in quo regimen eius
et summa consistit. Ex eius enim ecclesiastica disciplina per omnes Ecclesias, religionis iam crescente cultura,
fonte manavit. Nicaenae synodi non aliud praecepta testantur: adeo ut non aliquid super eum ausa sit constituere,
cum videret, nihil supra meritum suum posse conferri, omnia denique huic noverat Domini sermone concessa.
Hunc ergo Ecclesiis toto orbe diffusis velut caput suorum certum est esse membrorum: a qua se quisque abscidit,
sit christianae religionis extorris, cum in eadem non ceperit esse compage.

Saint Boniface, Ep. 'Manet beatum' ad Rufum et ceteros
episcopos per Macedoniam etc., 11 Mars 422
234 5000 Manet beatum apostolum Petrum per sententiam dominicam universalis Ecclesiae ab hoc sollicitudo
suscepta, quippe quam evangelio teste in se noverit esse fundatam. Nec umquam eius honor vacuus potest esse
curarum, cum certum sit summam rerum ex eius deliberatione pendere.... Absit hoc a Domini sacerdotibus, ut in
hunc aliquis eorum cadat reatum, ut in nova quippiam usurpatione temptando, inimica sibi faciat scita maiorum,
aemulum se illum specialiter habere cognoscens, apud quem Christus noster sacerdotii summam locavit, in cuius
contumeliam quisquis insurgit, habitator caelestium non poterit esse regnorum. 'Tibi', inquit, 'dabo claves regni
caelorum' (Mt 16, 19), in quod nullus absque gratia ianitoris intrabit. ...
235 5001 Quoniam locus exigit, si placet, recensete canonum sanctiones, repperietis, quae sit post Ecclesiam
Romanam secunda sedes, quaeve sit tertia.... Nemo unquam apostolico culmini, de cuius iudicio non licet
retractari, manus obvias audacter intulit, nemo in hoc rebellis exstitit nisi qui de se voluit iudicari. Servant
Ecclesiae magnae praedictae ... per canones dignitates : Alexandrina et Antiochena (cf. Conc. Nicaen. I can. 6),
habentes ecclesiastici iuris notitiam. Servant, inquam, statuta maiorum, ... in omnibus deferentes, et eius
vicissitudinem recipientes gratiae, quam se in Domino, qui pax nostra est, Nobis debere cognoscunt. Sed quia res
postulat, adprobandum documentis est, maxime Orientalium Ecclesias in magnis negotiis, in quibus opus esset
disceptatione maiore, Sedem semper consuluisse Romanam, et quotiens usus exegit, eius auxilium postulasse.
(Sequuntur exempla appellationum et consultationum in causa Athanasii et Petri Alexandrini, Ecclesiae
Antiochenae, Nectarii C'politani, Orientalium separatorum tempore Innocentii I).

Saint CÃ©lestin I, ep. " Cuperemus quidem "
236 111 (2) Agnovimus paenitentiam morientibus denegari nec illorum desideriis annui, qui obitus sui tempore
hoc animae suae cupiunt remedio subveniri. Horremus, fateor, tantae impietatis aliquem reperiri, ut de Dei
pietate desperet, quasi non possit ad se quovis tempore concurrenti succurrere et periclitantem sub onere
peccatorum hominem pondere, quo se ille expediri desiderat, liberare. Quid hoc, rogo, aliud est, quam morienti
mortem addere, eiusque animam sua crudelitate, ne absoluta esse possit, occidere? Cum Deus ad subveniendum
paratissimus, invitans ad paenitentiam sic promittat: Peccator, inquit, quacunque die conversus fuerit, peccata
eius non imputabuntur ei (cf: Ez 33, 16).... Cum ergo sit Dominus cordis inspector, quovis tempore non est
deneganda paenitentia postulanti. ...
237 128 Cap. 2. Augustinum sanctae recordationis virum pro vita sua atque meritis in nostra communione
semper habuimus, nec unquam hunc sinistrae suspicionis saltem rumor adspersit: quem tantae scientiae olim
fuisse meminimus, ut inter magistros optimos etiam ante a meis semper decessoribus haberetur.

Capitula pseudo-Caelestina seu 'Indiculus' (Rome, vers 435-442;
(saint Prosper (?)))
19

