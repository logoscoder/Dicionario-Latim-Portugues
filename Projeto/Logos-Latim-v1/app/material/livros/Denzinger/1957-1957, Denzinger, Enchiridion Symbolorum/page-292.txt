1.632

4. FIDES ET RATIO

1.633

3041 1816 1. SI QUIS DIXERIT, IN REVELATIONE DIVINA NULLA VERA ET PROPRIE DICTA MYSTERIA
CONTINERI, SED UNIVERSA FIDEI DOGMATA POSSE PER RATIONEM RITE EXCULTAM E NATURALIBUS PRINCIPIIS
INTELLIGI ET DEMONSTRARI: ANATHEMA SIT (CF: DS 3015S).
3042 1817 2. SI QUIS DIXERIT, DISCIPLINAS HUMANAS EA CUM LIBERTATE TRACTANDAS ESSE, UT EARUM
ASSERTIONES, ETSI DOCTRINAE REVELATAE ADVERSENTUR, TAMQUAM VERAE RETINERI NEQUE AB ECCLESIA
PROSCRIBI POSSINT: AN S. (CF DS3017).
3043 1818 3. SI QUIS DIXERIT, FIERI POSSE, UT DOGMATIBUS AB ECCLESIA PROPOSITIS ALIQUANDO SECUNDUM
PROGRESSUM SCIENTIAE SENSUS TRIBUENDUS SIT ALIUS AB EO, QUEM INTELLEXIT ET INTELLIGIT ECCLESIA:
AN. S. (CF. DS3020).
1819 ITAQUE SUPREMI PASTORALIS NOSTRI OFFICII DEBITUM EXSEQUENTES, OMNES CHRISTI FIDELES,
MAXIME VERO EOS, QUI PRAESUNT VEL DOCENDI MUNERE FUNGUNTUR, PER VISCERA IESU CHRISTI
OBTESTAMUR, NECNON EIUSDEM DEI ET SALVATORIS NOSTRI AUCTORITATE IUBEMUS, UT AD HOS ERRORES A
SANCTA ECCLESIA ARCENDOS ET ELIMINANDOS, ATQUE PURISSIMAE FIDEI LUCEM PANDENDAM STUDIUM ET
OPERAM CONFERANT.
1820 QUONIAM VERO SATIS NON EST, HAERETICAM PRAVITATEM DEVITARE, NISI II QUOQUE ERRORES
DILIGENTER FUGIANTUR, QUI AD ILLAM PLUS MINUSVE ACCEDUNT, OMNES OFFICII MONEMUS, SERVANDI
ETIAM CONSTITUTIONES ET DECRETA, QUIBUS PRAVAE EIUSMODI OPINIONES, QUAE ISTHIC DISERTE NON
ENUMERANTUR, AB HAC SANCTA SEDE PROSCRIPTAE ET PROHIBITAE SUNT.
CONCILE VATICAN I (OECUM. XX) 8 DÃ‰CEMBRE 1869 - 20 OCTOBRE 1870
1.634

(SOUS PIE IX); SESSIO IV, 18 JUILLET 1870: CONSTITUTIO

1.635

DOGMATICA

'PASTOR AETERNUS' DE ECCLESIA CHRISTI

3050 1821 Pastor aeternus et episcopus animarum nostrarum (1 Petr 2, 25), ut salutiferum redemptionis opus
perenne redderet, sanctam aedificare Ecclesiam decrevit, in qua veluti in domo Dei viventis fideles omnes unius
fidei et caritatis vinculo continerentur. Quapropter, priusquam clarificaretur, rogavit Patrem non pro Apostolis
tantum, sed et pro eis, qui credituri erant per verbum eorum in ipsum, ut omnes unum essent, sicut ipse Filius et
Pater unum sunt (cf. Io 17, 20 s). Quemadmodum igitur Apostolos, quos sibi de mundo elegerat, misit, sicut ipse
missus erat a Patre (Jo 20, 21): ita in Ecclesia sua pastores et doctores usque ad consummationem saeculi (Mt 28,
20) esse voluit.
3051 1821 Ut vero episcopatus ipse unus et indivisus esset, et per cohaerentes sibi invicem sacerdotes
credentium multitudo universa in fidei et communionis unitate conservaretur, beatum Petrum ceteris Apostolis
praeponens in ipso instituit perpetuum utriusque unitatis principium ac visibile fundamentum, super cuius
fortitudinem aeternum exstrueretur templum, et Ecclesiae caelo inferenda sublimitas in huius fidei firmitate
consurgeret.
3052 1821 Et quoniam portae inferi ad evertendam, si fieri posset, Ecclesiam, contra eius fundamentum divinitus
positum maiore in dies odio undique insurgunt, Nos ad catholici gregis custodiam, incolumitatem, augmentum,
necessarium esse iudicamus, sacro approbante Concilio, doctrinam de institutione, perpetuitate ac natura sacri
Apostolici primatus, in quo totius Ecclesiae vis ac soliditas consistit, cunctis fidelibus credendam et tenendam,
secundum antiquam atque constantem universalis Ecclesiae fidem, proponere, atque contrarios, dominico gregi
adeo perniciosos errores proscribere et condemnare.

1.636

CAP. 1. DE APOSTOLICI PRIMATUS IN BEATO PETRO INSTITUTIONE

3053 1822 Docemus itaque et declaramus, iuxta Evangelii testimonia primatum iurisdictionis in universam Dei
Ecclesiam immediate et directe beato Petro Apostolo promissum atque collatum a Christo Domino fuisse. Unum
enim Simonem, cui iam pridem dixerat: 'Tu vocaberis Cephas' (Jo 1, 42), postquam ille suam edidit
confessionem inquiens: 'Tu es Christus, Filius Dei vivi', solemnibus his verbis allocutus est Dominus: 'Beatus es,
292

