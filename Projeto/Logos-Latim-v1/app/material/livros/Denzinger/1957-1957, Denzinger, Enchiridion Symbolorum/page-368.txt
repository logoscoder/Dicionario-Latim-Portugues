cum esse et substantiae cum accidentibus.
3608 8. Creatura vero corporalis est quoad ipsam essentiam composita potentia et actu; quae potentia et actus
ordinis essentiae, materiae et formae nominibus designantur.
3609 9. Earum partium neutra per se esse habet, nec per se producitur vel corrumpitur, nec ponitur in
praedicamento nisi reductive ut principium substantiale.
3610 10. Etsi corpoream naturam extensio in partes integrales consequitur, non tamen idem est corpori esse
substantiam et esse quantum. Substantia quippe ratione sui indivisibilis est, non quidem ad modum puncti, sed
ad modum eius quod est extra ordinem dimensionis. Quantitas vero, quae extensionem substantiae tribuit, a
substantia realiter differt, et est veri nominis accidens.
3611 11. Quantitate signata materia principium est individuationis, id est numericae distinctionis, quae in puris
spiritibus esse non potest, unius individui ab alio in eadem natura specifica.
3612 12. Eadem efficitur quantitate, ut corpus circumscriptive sit in loco, et in uno tantum loco de quacumque
potentia per hunc modum esse possit.
3613 13. Corpora dividuntur bifariam: quaedam enim sunt viventia, quaedam expertia vitae. In viventibus, ut in
eodem subiecto pars movens et pars mota per se habeantur, forma substantialis, animae nomine designata,
requirit organicam dispositionem seu partes heterogeneas.
3614 14. Vegetalis et sensilis ordinis animae nequaquam per se subsistunt, nec per se producuntur, sed sunt
tantummodo ut principium quo vivens est et vivit, et cum a materia se totis dependeant, corrupto composito, eo
ipso per accidens corrumpuntur.
3615 15. Contra, per se subsistit anima humana, quae, cum subiecto sufficienter disposito potest infundi, a Deo
creatur, et sua natura incorruptibilis est atque immortalis.
3616 16. Eadem anima rationalis ita unitur corpori, ut sit eiusdem forma substantialis unica, et per ipsarn habet
homo ut sit homo et animal et vivens et corpus et substantia et ens. Tribuit igitur anima homini omnem gradum
perfectionis essentialem; insuper communicat corpori actum essendi, quo ipsa est.
3617 17. Duplicis ordinis facultates, organicae et inorganicae, ex anima humana per naturalem resultantiam
emanant: priores, ad quas sensus pertinet, in composito subiectantur, posteriores in anima sola. Est igitur
intellectus facultas ab organo intrinsece independens.
3618 18. Immaterialitatem necessario sequitur intellectualitas, et ita quidem, ut secundum gradus elongationis a
materia sint quoque gradus intellectualitatis. Adaequatum intellectionis obiectum est communiter ipsum ens;
proprium vero intellectus humani in praesenti statu unionis, quidditatibus abstractis a condicionibus materialibus
continetur.
3619 19. Cognitionem ergo accipimus a rebus sensibilibus. Cum autem sensibile non sit intelligibile in actu,
praeter intellectum formaliter intelligentem admittenda est in anima virtus activa, quae species intelligibiles a
phantasmatibus abstrahat.
3620 20. Per has species directe universalia cognoscimus, singularia sensu attingimus, tum etiam intellectu per
conversionem ad phantasmata; ad cognitionem vero spiritualium per analogiam ascendimus.
3621 21. Intellectum sequitur, non praecedit, voluntas, quae necessario appetit id quod sibi praesentatur
tamquam bonum ex omni parte explens appetitum, sed inter plura bona, quae iudicio mutabili appetenda
proponuntur, libere eligit. Sequitur proinde electio iudicium practicum ultimum; at quod sit ultimum, voluntas
efficit.
3622 22. Deum esse neque immediata intuitione percipimus, neque a priori demonstramus, sed utique a
posteriori, hoc est, per ea quae facta sunt, ducto argumento ab effectibus ad causam: videlicet, a rebus quae
moventur et sui motus principium adaequatum esse non possunt, ad primum motorem immobilem; a processu
rerum mundanarum e causis inter se subordinatis ad primam causam incausatam; a corruptilibus quae aequaliter
se habent ad esse et non esse, ad ens absolute necessarium; ab iis quae secundum minoratas perfectiones essendi,
368

