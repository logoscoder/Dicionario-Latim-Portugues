auctoritate evangelica et apostolica tenendam tradidit mihique firmavit: scilicet panem et vinum, quae in altari
ponuntur, post consecrationem non solum sacramentum, sed etiam verum corpus et sanguinem Domini nostri
Iesu Christi esse, et sensualiter, non solum sacramento, sed in veritate, manibus sacerdotum tractari et frangi et
fidelium dentibus atteri, iurans per sanctam et homousion Trinitatem et per haec sacrosancta Christi evangelia.
Eos vero, qui contra hanc fidem venerint, cum dogmatibus et sectatoribus suis, aeterno anathemate dignos esse
pronuntio.

1.180

SAINT LÃ‰ON IX, EP. 'IN TERRA PAX HOMINIBUS' AD MICHAELEM

1.181

CERULARIUM ET LEONEM ACRIDANUM, 2 SEPTEMBRE 1053

350 Cap. 5. ... Dicimini Apostolicam et Latinam Ecclesiam nova praesumptione atque incredibili audacia nec
auditam nec convictam palam damnasse, pro eo maxime, quod de azymis audeat commemorationem Dominicae
passionis celebrare. Ecce incauta reprehensio vestra, ecce non bona gloriatio vestra, quando ponitis in coelum os
vestrum, cum lingua vestra, transiens in terra (PS 72, 9), humanis argumentationibus et coniecturis antiquam
fidem confodere ac subvertere moliatur. ...
351 Cap. 7. ... Sancta Ecclesia super petram, id est Christum, et super PETRUM vel Cepham, filium Ioannis, qui
prius Simon dicebatur, aedificata, quia inferi portis, disputationibus scilicet haereticorum, quae vanos ad
interitum introducunt, nullatenus foret superanda ; sic pollicetur ipsa Veritas, per quam sunt vera, quaecunque
sunt vera: 'Portae inferi non praevalebunt adversus eam' (Mt 16,18). Cuius promissionis effectum se precibus
impetrasse a Patre idem Filius protestatur, dicendo ad PETRUM: 'Simon, ecce Satanas' etc. (Lc 22, 31). Erit ergo
quisquam tantae dementiae, qui orationem illius, cuius velle est posse, audeat in aliquo vacuam putare ? Nonne a
Sede principis Apostolorum, Romana videlicet Ecclesia, tam per eundem PETRUM, quam per successores suos,
reprobata et convicta atque expugnata sunt omnium haereticorum commenta, et fratrum corda in fide PETRI,
quae hactenus nec defecit, nec usque in finem deficiet, sunt confirmata ?
352 Cap. 11. ... Praeiudicium faciendo summae Sedi de qua nec iudicium licet facere cuiquam hominum,
anathema accepistis ab universis Patribus omnium venerabilium Conciliorum. ...
353 Cap. 32. ... Sicut cardo immobilis permanens ducit et reducit ostium, sic PETRUS et sui successores liberum
de omni Ecclesia habent iudicium, cum nemo debeat eorum dimovere statum, quia 'Summa Sedes a nemine
iudicatur' (v. D 330 sqq.).
1.182

CONC. (MINUS) LATERANENSE (NICOLAS II), AVRIL 1060

691 354 Domnus papa Nicolaus synodo in basilica Constantiniana praesidens dixit: ( 1) Erga simoniacos nullam
misericordiam in dignitate servanda habendam esse decernimus; sed iuxta canonum sanctiones et decreta
sanctorum Patrum eos omnino damnamus, ac deponendos esse apostolica auctoritate sancimus.
692 354 ( 2) De iis autem, qui non per pecuniam, sed gratis sunt a simoniacis ordinati, quia quaestio a longo
tempore est diutius ventilata, omnem nodum (modum) dubietatis absolvimus: ita ut super hoc capitulo neminem
deinceps ambigere permittamus.... Eos, qui usque modo gratis sunt a simoniacis consecrati, ... in acceptis
ordinibus manere permittimus ... Ita tamen auctoritate sanctorum Apostolorum Petri et Pauli omnimodis
interdicimus, ne aliquando aliquis successorum Nostrorum ex hac Nostra permissione regulam sibi vel alicui
assumat vel praefigat: quia non hoc (hoc non) auctoritas antiquorum Patrum iubendo aut concedendo
promulgavit, sed temporis nimia necessitas permittendum a Nobis extorsit.
693 ( 3) De cetero autem si quis hinc in posterum ab eo, quem simoniacum esse non dubitat, se consecrari
permiserit, et consecrator et consecratus non disparem damnationis sententiam subeat, sed uterque depositus
paenitentiam agat et privatus a propria dignitate persistat.
694 ( 5) Nicolaus episcopus episcopis omnibus: Statuimus decretum de simoniaca tripartita haeresi, id est (1.) de
simoniacis simoniace ordinatoribus (ordinantibus) vel ordinatis, (2.) et de simoniacis simoniace a non
simoniacis, (3.) et simoniacis non simoniace a simoniacis: Simoniaci simoniace ordinati vel ordinatores
secundum ecclesiasticos canones a proprio gradu decidant. Simoniaci quoque simoniace a non simoniacis
ordinati similiter ab officio male accepto removeantur. Simoniacos autem non simoniace a simoniacis ordinatos
misericorditer per manus impositionem pro temporis necessitate concedimus in officio permanere.
88

