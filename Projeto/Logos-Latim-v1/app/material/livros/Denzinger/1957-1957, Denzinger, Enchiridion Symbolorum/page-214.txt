2167 1216 (Conclusio Decreti:) Tandem, ut ab iniuriosis contentionibus doctores seu scholastici aut alii
quicumque in posterum se abstineant, et ut paci et caritati consulatur, idem Sanctissimus in virtute sanctae
oboedientiae eis praecipit, ut tam in libris imprimendis ac manuscriptis, quam in thesibus, disputationibus ac
praedicationibus caveant ab omni censura et nota, necnon a quibuscumque conviciis contra eas propositiones,
quae adhuc inter catholicos hinc inde controvertuntur, donec a Sancta Sede, re cognita, super iisdem
propositionibus iudicium proferatur.

1.480

DECR. S. OFFICII, (SOUS INNOCENT XI); 23 NOVEMBRE 1679

2170 1217 1. Deus donat nobis omnipotentiam suam, ut ea utamur, sicut aliquis donat alteri villam vel librum.
2171 1218 2. Deus subicit nobis suam omnipotentiam. (Censura: Prohibentur uti) temerariae ad minimum et
novae.
2175 Facta relatione per Patrem Lauream contentorum in litteris Patris Thirsi Gonzalez Soc. Iesu, Ssmo D. N.
directis, Em'mi Domini dixerunt quod scribatur per Secretarium Status Nuntio Apostolico Hispaniarum ut
significet dicto Patri Thirso, quod Sanctitas Sua benigne accepit ac, non sine laude perlectis eius litteris,
mandavit ut ipse libere et intrepide praedicet, doceat et calamo defendat opinionem magis probabilem, nec non
viriliter impugnet sententiam eorum qui asserunt quod in concursu minus probabilis opinionis cum probabiliori
sic cognita et judicata, licitum sit sequi minus probabilem eumque certum faciat, quod quidquid favore opinionis
magis probabilis egerit et scripserit, gratum erit Sanctitati Suae.
2176 Iniungatur Patri Generali Societatis Iesu de ordine Sanctitatis Suae, ut non modo permittat eiusdem
Patribus Societatis scribere pro opinione magis probabili et impugnare sententiam asserentium, quod in concursu
minus probabilis opinionis cum probabiliori sic cognita et iudicata, licitum sit sequi minus probabilem, verum
etiam scribat omnibus Universitatibus Societatis, mentem Sanctitatis Suae esse ut quilibet, prout sibi libuerit,
libere scribat pro opinione magis probabili et impugnet contrariam praedictam; eisque iubeat ut mandato
Sanctitatis Suae omnino se submittant.
2177 (Additum in autographo S. Officii:) Die 8 Julii 1680.
Renunciato praedicto Ordine Sanctitatis Suae Patri Generali Societatis Jesu per Assessorem, respondit, se in
omnibus quanto citius pariturum, licet nec per ipsum, nec per suos Praedecessores fuerit umquam interdictum
scribere pro opinione magis probabili, eamque docere.

1.481

INSTRUCTIO S. OFFICII (SCHEMA A CARDINALI HIERONYMO CASANATE

1.482

ELABORATUM), (SOUS INNOCENT

XI), CC. OCTOBRE 1682

2181 1. Nemini igitur orationi meditativae sive contemplativae addicto liceat vocalem orationem a Christo
Domino institutam, ab Apostolis servatam et ab Ecclesia catholica perenni successione in omnibus divinis
ministeriis semper adhibitam, vel despicere vel tamquam inutilem et in comparatione meditativae aut
contemplativae inanem deprimere; sed docente propheta in hymnis et canticis Dominum esse laudandum, eam
omnes cum mentali pariter et contemplativa laudent atque commendent.
2182 2. Cum vero in domo Patris caelestis mansiones multae sint (cf. Io 14, 2), meditationi vacantes eorumque
directores nullo modo contemplationi studentes despiciant aut otiosos vocent aut, quod peius est, aliqua haeresis
labe notent; sed donis cuique eorum a Deo per meditationem collatis sancte et pie utantur et fruantur; praecipue
cum contemplationis gratiam saepe summi, saepe minimi, saepius remoti aliquando etiam coniugati percipiant.
2183 3. Contemplativi pariter meditativos non contemnant, cum regulariter per meditationis gradus ad
contemplationis apicem perveniatur; sed omnes glorificent cum caritate Deum, Dominum nostrum Jesum
Christum, scientes quod non habet aliquid viriditatis ramus boni operis, si non manet in radice caritatis.
2184 4. Licet autem nemo a contemplationis gratia, auxiliante Deo, repellatur, animadvertendum tamen
magnopere est per directores animarum, ne omnis aetas, gradus, sexus aut condicio ad huius doctrinae et exercitii
214

