Evangelistam defectus ordinis ac discrepantia in successione factorum haud raro deprehendantur; sive quod, cum
tardius venerint et scripserint, necessario conceptiones menti Christi et Apostolorum extraneas aut facta plus
minusve iam imaginatione populi inquinata referre debuerint, sive demum quod dogmaticis ideis praeconceptis,
quisque pro suo scopo, indulserint? Resp.: Affirmative ad primam partem; negative ad alteram.
3577 2164 Qu. 1: Utrum, servatis quae iuxta praecedenter statuta omnino servanda sunt, praesertim de
authenticitate et integritate trium Evangeliorum Matthaei, Marci et Lucae, de identitate substantiali Evangelii
graeci Matthaei cum eius originali primitivo, necnon de ordine temporum, quo eadem scripta fuerunt, ad
explicandum eorum ad invicem simililudines aut dissimilitudines, inter tot varias oppositasque auctorum
sententias, liceat exegetis libere disputare et ad hypotheses traditionis sive scriptae sive oralis vel etiam
dependentiae unius a praecedenti seu a praecedentibus appellare? Res p.: Aftirmative.
3578 2165 Qu. 2: Utrum ea, quae superius statuta sunt, ii servare censeri debeant, qui, nullo fulti traditionis
testimonio nec historico argumento, facile amplectuntur hypothesim vulgo 'duorum fontium' nuncupatam, quae
compositionem Evangelii graeci Matthaei et Evangelii Lucae ex eorum potissimum dependentia ab Evangelio
Marci et a collectione sic dicta sermonum Domini contendit explicare; ac proinde eam libere propugnare
valeant? Resp.: Negative ad utramque partem.

364

