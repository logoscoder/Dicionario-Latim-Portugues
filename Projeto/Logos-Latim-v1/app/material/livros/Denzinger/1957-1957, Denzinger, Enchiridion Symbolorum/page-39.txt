1.53

ANASTASE II, EP. 'IN PROLIXITATE EPISTOLAE' AD LAURENTIUM

1.54

EPISC.

LIGNIDENSEM (LIGNIDO IN ILLYRICO), 497

357 Confitemur ergo, Dominum nostrum Iesum Christum Filium Dei unigenjtum ante omnia quidem saecula
sine principio ex Patre natum secundum deitatem, in novissimis autem diebus de sancta virgine Maria eundem
incarnatum et perfectum hominem ex anima rationali et corporis susceptione, homousion Patri secundum
deitatem et homousion nobis secundum humanitatem. Duarum enim naturarum perfectarum unitas facta est
ineffabiliter. Propter quod unum Christum eundem Filium Dei et hominis unigenitum a Patre et primogenitum ex
mortuis confitemur, scientes quod quidem coaeternus suo Patri secundum divinitatem, secundum quam opifex
est omnium, et dignatus est post consensionem sanctae Virginis, cum dixit ad angelum 'Ecce ancilla Domini, fiat
mihi secundum verbum tuum' (Lc 1, 38), ineffabiliter sibi ex ipsa aedificari templum et istud sibi univit, quod
non coaeternum de sua substantia e caelo detulit corpus, sed ex massa nostrae substantiae, hoc est ex Virgine.
Hoc accipiens et sibi uniens non Deus Verbum in carne versus est neque ut phantasma apparens, sed
inconvertibiliter et incommutabiliter suam conservavit essentiam, primitias naturae nostrae sibi univit. Nam
principium Deus Verbum has nostrae naturae primitias per multam sibi bonitatem unire dignatus est: qui non
permixtus, sed in utrisque substantiis unus et ipse visus secundum quod scriptum est: 'Solvite templum istud, et
in tribus diebus resuscitabo illud' (Jo 2, 19). Solvitur enim Christus Iesus secundum meam substantiam, quam
suscepit, et solutum suscitat proprium templum, hoc ipse secundum divinam substantiam, secundum quam et
omnium artifex est.
358 Numquam autem post resurrectionem unitionis nostrae naturae discessit a proprio templo nec discedere
potest propter ineffabilem suam benignitatem, sed est ipse Dominus Iesus Christus et passibilis et impassibilis,
passibilis secundum humanitatem, impassibilis secundum divinitatem. Suscitavit igitur suum templum Deus
Verbum et in se naturae nostrae resurrectionem et renovationem operatus est. Et hanc Dominus Christus,
postquam resurrexit a mortuis, discipulis ostendebat dicens: 'Palpate me et videte, quoniam spiritus carnem et
ossa non habet, quemadmodum me videtis habere' (Lc 24, 39). Non dixit 'quemadmodum me dicitis esse', sed
'habere', ut et qui habet et qui habetur considerans, non permixtionem, non conversionem, non mutationem, sed
unitatem factam respicias. Propterea et fixuras clavorum et punctionem lanceae demonstravit et cum discipulis
manducavit, ut per omnia resurrectionem nostrae naturae in se renovatam doceret, et, quia secundum beatam
divinitatis substantiam inconvertibilis, incommutabilis, impassibilis, immortalis, nullius indigens, perficiens
omnes passiones, et permisit proprio inferri templo quod virtute propria suscitavit, et per propriam perfectionem
templi sui renovationem nostrae naturae operatus est.
359 Qui autem dicunt subtilem hominem Christum aut passibilem Deum aut in carne versum aut non counitum
habuisse corpus aut de caelo hoc detulisse aut phantasma esse aut mortalem dicentes Deum Verbum indiguisse,
ut a Patre resuscitaretur, aut sine anima corpus aut sine sensu hominem suscepisse aut duas substantias Christi
secundum permixtionem confusas unam factam fuisse substantiam et non confitentes Dominum nostrum Jesum
Christum duas esse naturas inconfusas, unam autem personam, secundum quod unus Christus, unus idem Filius,
istos anathematizat catholica et apostolica Ecclesia.

1.55

ANASTASE II, EP. 'BONUM ATQUE IUCUNDUM' AD EPOS GALLIAE,

1.56

23 AOÃ›T 498

360 170 (c.1 2) (Asserunt quidam haeretici) quod humano generi parentes, ut ex materiali faece tradunt corpora,
ita etiam vitalis animae spiritum tribuant.... ( 4) Quomodo ergo contra divinam sententiam carnali nimis
intellectu animam ad Dei imaginem factam putant hominum permixtione diffundi atque insinuari, cum ab illo,
qui ab initio hoc fecit, actio ipsa hodieque non desinat, sicut ipse dixit: 'Pater meus adhuc operatur, et ego operor'
(Cf Jo 5,l7)? ... Cum et illud debeant intelligere quod scriptum est : 'Qui vivit in aeternum, creavit omnia simul'
(Eccli 18,1). Si igitur, antequam Scriptura per species singulas in singulis quibusque creaturis ordinem
rationemque disponeret, 'potentialiter', quod negari non potest, 'et causaliter in opere pertinente ad temporum
cursum usque nunc operatur' : sanae igitur doctrinae acquiescant, quod ille indat animas, qui 'vocat ea, quae non
sunt, tanquam sint' (cf. Rom 4,17).
361 170 (c.4 7) Qua putant fortasse pie ac bene se dicere, ut animas merito dicant a parentibus tradi, cum sint
peccatis implicitae, hac ab ipsis sapienti debent separatione discerni: quod ab illis nihil aliud potest tradi, quam
quod ab ipsorum mala praesumptione commissum est, id est, culpa poenaque peccati, quam per traducem secuta
progenies evidenter ostendit, ut pravi homines distortique nascantur. In quo solo utique Deus nullam
39

