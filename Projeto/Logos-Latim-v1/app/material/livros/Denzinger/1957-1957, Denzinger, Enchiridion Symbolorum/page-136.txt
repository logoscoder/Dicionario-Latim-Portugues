1173 603 23. Religiosi viventes in religionibus privatis non sunt de religione christiana. (Censura in utroque
textu (i.e. 23 et 24) ibi addita: ) Prima pars est scandalosa et praesumptuosa, pro quanto sic generaliter et
indistincte loquitur; et secunda erronea, pro quanto asserit mendicitatem fratribus non licere.
1174 604 24. Fratres tenentur per laborem manuum victum acquirere, et non per mendicitatem. - (Censura in
utroque textu (i.e. 23 et 24) ibi addita: ) Prima pars est scandalosa et praesumptuosa, pro quanto sic generaliter et
indistincte loquitur; et secunda erronea, pro quanto asserit mendicitatem fratribus non licere.
1175 605 25. Omnes sunt simoniaci, qui se obligant orare pro aliis, eis in temporalibus subvenientibus.
1176 606 26. Oratio praesciti nulli valet.
1177 607 27. Omnia de necessitate absoluta eveniunt.
1178 608 28. Confirmatio iuvenum, clericorum ordinatio, locorum consecratio reservantur Papae et episcopis
propter cupiditatem lucri temporalis et honoris.
1179 609 29. Universitates, studia, collegia, graduationes, et magisteria, in iisdem sunt vana gentilitate
introducta; tantum prosunt Ecclesiae, sicut diabolus.
1180 610 30. Excommunicatio Papae vel cuiuscumque praelati non est timenda, quia est censura antichristi.
1181 611 31. Peccant fundantes claustra, et ingredientes sunt viri diabolici.
1182 612 32. Ditare clerum est contra regulam Christi.
1183 613 33. Silvester papa et Constantinus imperator errarunt Ecclesiam dotando.
1184 614 34. Omnes de ordine mendicantium sunt haeretici, et dantes eis eleemosynas sunt excommunicati.
1185 615 35. Ingredientes religionem aut aliquem ordinem eo ipso inhabiles sunt ad observanda divina praecepta
(cf. DS 1171), et per consequens ad perveniendum ad regnum caelorum, nisi apostataverint ab iisdem.
1186 616 36. Papa cum omnibus clericis suis possessionem habentibus sunt haeretici, eo quod possessiones
habent, et consentientes eis, omnes videlicet domini saeculares et ceteri laici.
1187 617 37. Ecclesia Romana est synagoga satanae (cf. Apo 2, 9), nec Papa est proximus et immediatus
vicarius Christi et Apostolorum.
1188 618 38. Decretales epistolae sunt apocryphae, et seducunt a fide Christi, et clerici sunt stulti, qui student
eis.
1189 619 39. Imperator et domini saeculares sunt seducti a diabolo, ut Ecclesiam ditarent bonis temporalibus.
1190 620 40. Electio Papae a cardinalibus a diabolo est introducta.
1191 621 41. Non est de necessitate salutis credere, Romanam Ecclesiam esse supremam inter alias ecclesias. (Censura:) Error, si per Romanam Ecclesiam intelligatur universalis Ecclesia aut concilium generale, aut pro
quanto negaret primatum Summi Pontificis super alias Ecclesias particulares.
1192 622 42. Fatuum est credere indulgentiis (-as) Papae et episcoporum.
1193 623 43. Iuramenta illicita sunt, quae fiunt ad corroborandum humanos contractus et commercia civilia.
1194 624 44. Augustinus, Benedictus et Bernardus damnati sunt, nisi paenituerint de hoc, quod habuerunt
possessiones et instituerunt et intraverunt religiones: et sic, a Papa usque ad ultimum religiosum, omnes sunt
haeretici.
1195 625 45. Omnes religiones indifferenter introductae sunt a diabolo.
136

