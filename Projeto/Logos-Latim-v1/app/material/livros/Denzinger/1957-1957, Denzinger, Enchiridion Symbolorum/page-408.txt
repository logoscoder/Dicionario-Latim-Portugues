1.804

PIE XII, LITT. ENCYCL. 'MEDIATOR DEI', 20 NOVEMBRE 1947

3840 2297 (528) In omni actione liturgica una cum Ecclesia praesens adest divinus eius Conditor; praesens adest
Christus in augusto altaris sacrificio, cum in administri sui persona, tum maxime sub eucharisticis speciebus;
praesens adest in sacramentis virtute sua, quam in eadem transfundit utpote efficiendae sanctitatis instrumenta;
praesens adest denique in Deo admotis laudibus ac supplicationibus, secundum illud: 'Ubi enim sunt duo vel tres
congregati in nomine meo, ibi sum in medio eorum' (Mt 18,20).
3841 2298 Sacra igitur Liturgia cultum publicum constituit, quem Redemptor noster, Ecclesiae Caput, caelesti
Patri habet, quemque christifidelium societas Conditori suo et per ipsum aeterno Patri tribuit; utque omnia
breviter perstringamus, integrum constituit publicum cultum (529) mystici Iesu Christi Corporis, Capitis nempe
membrorumque eius.
3842 2298 (530) Universus autem, quem Ecc1esia Deo adhibet, cultus, ut externus, ita internus esse debet.
Externus quidem; nam id natura postulat hominis, qui ex animo corporeque constat ...; ac divinus cultus non
tantum ad singulos pertinet, sed ad humanam etiam consortionem atque adeo (531) socialis sit oportet ... Id
denique Mystici Corporis unitatem peculiari modo patefacit... At praecipuum divini cultus elementum internum
esse debet: oportet enim semper in Christo vivere eidemque se totum dedere, ut in eo, cum eo et per eum debita
caelesti Patri attribuatur gloria.
3843 2298 (532) Quamobrem a vera ac germana sacrae Liturgiae notione ac sententia omnino ii aberrant, qui
eam utpote divini cultus partem iudicent externam solummodo ac sensibus obiectam, vel quasi decorum
quemdam caerimoniarum apparatum; nec minus ii aberrant, qui eam veluti meram legum praeceptorumque
summam reputent, quibus ecclesiastica hierarchia iubeat sacros instrui ordinarique ritus.
3844 (532) Efficacitas, si de eucharistico sacrificio ac de sacramentis agitur, ex opere operato potius ac primo
loco oritur. Si vero vel actionem illam consideramus intaminatae Iesu Christi Sponsae, qua eadem precibus
sacrisque caerimoniis eucharisticum adornat sacrificium et sacramenta, vel si de 'sacramentalibus' ac de ceteris
ritibus agitur, quae ab ecclesiastica instituta sunt hierarchia, tum efficacitas habetur potius ex opere operantis
Ecclesiae, quatenus ea sancta est atque arctissime cum suo Capite coniuncta operatur.
3845 Quam ad rem cupimus ..., ut animum intendatis vestrum ad novas illas cogitandi iudicandique rationes de
christiana pietate, quam 'obiectivam' vocant; quae quidem rationes, dum mystici Corporis mysterium itemque
veracem gratiae actionem sanctitatis effectricem divinosque sacramentorum et eucharistici sacrificii actus in
perspicuo (533) ponere conantur, eo tamen contendere videntur, ut 'subiectivam'seu 'personalem' quam dicunt
pietatem vel imminuant vel omnino praetermittant... Christus (per sacramenta et per sacrificium suum) nullo non
tempore humanum genus expiat Deoque consecrat. Ea igitur 'obiectiva'. . . virtute pollent, quae reapse animos
nostros divinae Iesu Christi vitae facit participes. Ideo non ex nostra, sed ex divina virtute eis effectrix illa vis
inest, quae membrorum pietatem cum Capitis pietate coniungit eamdemque quodammodo reddit totius
communitatis actionem. Quibus ex acutis argumentis nonnulli concludunt, christiana omnis pietas in mystici
Corporis Christi mysterio consistat oportere, nulla habita 'personali' seu 'subiectiva' ut aiunt ratione atque adeo
cetera religionis opera neglegenda reputant, quae cum sacra Liturgia arcte non devinciantur et extra cultum
publicum absolvantur. Quas tamen circa duplicis pietatis genera conclusiones, quamvis optima sint quae supra
proponuntur principia, fallaces omnino esse, insidiosas ac perniciosissimas nemo est qui non videat. Utique
retinendum est sacramenta altarisque sacrificium intimam habere in semet ipsis virtutem, utpote quae sint ipsius
Christi actiones, ... verumtamen ut eadem debitam efficaciam habeant, opus est prorsus, ut rectae animi nostri
dispositiones accedant.
3846 2299 (537) In spirituali igitur vita nulla intercedere potest discrepantia vel repugnantia inter divinam illam
actionem, quae ad perpetuandam redemptionem nostram gratiam in animos infundit, ac sociam laboriosamque
hominis operam, quae donum Dei vacuum non reddat oportet (cf. 2 Cor 6,1); itemque inter externi
sacramentorum ritus efficacitatem, quae ex opere operato oritur, atque eorum bene merentem actum, qui eadem
impertiunt vel suscipiunt, quem quidem actum opus operantis vocamus; ac pari modo publicas supplicationes
inter privatasque preces; inter rectam agendi rationem supernarumque contemplationem rerum; inter vitam
asceticam ac Liturgiae pietatem; ac denique inter ecclesiasticae hierarchiae iurisdictionem legitimumque
magisterium ac potestatem illam, quae proprie sacerdotalis dicitur, quaeque in sacro excercetur ministerio....
Procul dubio liturgica precatio, cum publica sit inclitae Jesu Christi Sponsae supplicatio, privatis precibus
408

