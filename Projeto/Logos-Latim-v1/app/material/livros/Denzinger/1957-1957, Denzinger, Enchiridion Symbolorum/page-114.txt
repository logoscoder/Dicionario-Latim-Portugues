1.298

CLÉMENT IV, EP. 'QUANTO SINCERIUS' AD MAURINUM ARCHIEP.

1.299

NARBON., 28 OCTOBRE 1267

849 (Pervenit ad Nostrum auditum quod tu ..,) dixisti corpus Domini nostri Iesu Christi sanctissimum
essentialiter in altari non esse, sed tantum sicut signatum sub signo, et hanc celebrem esse opinionem Parisius (=
Parisiis) adiecisti. Repsit autem hic sermo ... et ad Nos postremo perveniens scandalizavit Nos plurimum, nec
facile Nobis exstitit credere talia te dixisse, quae haeresim continent manifestam et illius sacramenti derogant
veritati, in quo fides eo negotiatur utilius, quo sensum superat, intellectum captivat et suis legibus subiicit
rationem. ... Firmiter teneas, quod communiter tenet Ecclesia ..., sub speciebus scilicet panis et vini post sacra
verba iuxta ritum Ecclesiae ore sacerdotis prolata, esse vere, realiter et essentialiter corpus et sanguinem Domini
nostri Iesu Christi, licet localiter sit in caelo.

1.300

CONCILE DE LYON II (OECUM. XIV), 7 MAI - 17 JUILLET 1274 (SOUS

1.301

LE

1.302

CONSTITUTION "DE SUMMA TRINITATE ET FIDE CATHOLICA"

BIENHEUREUX GRÉGOIRE X); SESSION II, 18 MAI 1274:

850 460 Fideli ac devota professione fatemur, quod Spiritus Sanctus aeternaliter ex Patre et Filio, non tanquam
ex duobus principiis, sed tanquam ex uno principio, non duabus spirationibus, sed unica spiratione procedit: hoc
professa est hactenus, praedicavit et docuit, hoc firmiter tenet, praedicat, profitetur et docet sacrosancta Romana
Ecclesia, mater omnium fidelium et magistra: hoc habet orthodoxorum Patrum atque Doctorum Latinorum
pariter et Graecorum incommutabilis et vera sententia. Sed quia nonnulli propter irrefragabilis praemissae
veritatis ignorantiam in errores varios sunt prolapsi: Nos huiusmodi erroribus viam praecludere cupientes, sacro
approbante Concilio, damnamus et reprobamus, qui negare praesumpserint, aeternaliter Spiritum Sanctum ex
Patre et Filio procedere sive etiam temerario ausu asserere, quod Spiritus Sanctus ex Patre et Filio, tanquam ex
duobus principiis, et non tanquam ex uno, procedat.

1.303

CONC. (OECUM. XIV) LYON II (BIENHEUREUX GRÉGOIRE X);

1.304

SESSION IV, 6 JUIL. 1274: MICHAELIS IMP. EP. AD GREGORIUM PP

851 461 (Professio generalis) Credimus sanctam Trinitatem, Patrem et Filium et Spiritum Sanctum, unum Deum
omnipotentem totamque in Trinitate deitatem, coessentialem et consubstantialem, coaeternam, et
coomnipotentem, unius voluntatis, potestatis et maiestatis, creatorem omnium creaturarum, a quo omnia, in quo
omnia, per quem omnia, quae sunt in caelo et in terra, visibilia, invisibilia, corporalia et spiritualia. Credimus
singulam quamque in Trinitate personam unum verum Deum, plenum et perfectum.
852 462 Credimus ipsum Filium Dei, Verbum Dei, aeternaliter natum de Patre, consubstantialem,
coomnipotentem et aequalem per omnia Patri in divinitate, temporaliter natum de Spiritu Sancto et Maria semper
Virgine, cum anima rationali; duas habentem nativitates, unam ex Patre nativitatem aeternam, alteram ex matre
temporalem: Deum verum et hominem verum, proprium in utraque natura atque perfectum, non adoptivum, nec
phantasticum, sed unum et unicum Filium Dei, in duabus et ex duabus naturis, divina scilicet et humana, in unius
personae singularitate, impassibilem et immortalem divinitate, sed in humanitate pro nobis et salute nostra
passum vera carnis passione, mortuum et sepultum, et descendisse ad inferos, ac tertia die resurrexisse a mortuis
vera carnis resurrectione, die quadragesima post resurrectionem cum carne, qua resurrexit, et anima ascendisse in
caelum et sedere ad dextram Dei Patris, inde venturum iudicare vivos et mortuos, et redditurum unicuique
secundum opera sua, sive bona fuerint sive mala.
853 463 Credimus et Spiritum Sanctum, plenum et perfectum verumque Deum ex Patre Filioque procedentem,
coaequalem et consubstantialem et coomnipotentem et coaeternum per omnia Patri et Filio. Credimus hanc
sanctam Trinitatem non tres Deos, sed unicum Deum omnipotentem, aeternum et invisibilem et
incommutabilem.
854 464 Credimus sanctam catholicam et apostolicam unam esse veram Ecclesiam, in qua unum datur sanctum
baptisma et vera omnium remissio peccatorum. Credimus etiam veram resurrectionem huius carnis, quam nunc
114

