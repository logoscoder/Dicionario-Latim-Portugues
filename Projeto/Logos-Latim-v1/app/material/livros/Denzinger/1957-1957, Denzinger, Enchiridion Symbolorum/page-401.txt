Ecclesia uberrima effusione communicatur, ut ipsa eiusque singula membra magis in dies magisque Servatori
nostro adsimulentur. Spiritus Christi est, qui nos adoptivos Dei filios effecit (cf. Rom 8, 14-17; Gal 4, 6-7), ut
aliquando 'omnes revelata facie gloriam Domini speculantes, in eandem imaginem transformemur a claritate in
claritatem' (2 Cor 3,18).
3808 2288 Huic autem Christi Spiritui tamquam non adspectabili principio id quoque attribuendum est, ut omnes
Corporis partes tam inter sese, quam cum excelso Capite suo coniungantur, totus in Capite cum sit, totus in
Corpore, totus in singulis membris; quibus pro diversis eorum muneribus atque officiis, pro maiore vel minore
quo fruuntur spiritualis sanitatis gradu, diversis rationibus praesens est atque adsistit. Ille est, qui caelesti vitae
halitu in omnibus corporis partibus cuiusvis est habendus actionis vitalis ac reapse salutaris principium. Ille est,
qui licet per se ipse in omnibus membris habeatur, in iisdemque divinitus agat, in inferioribus tamen etiam per
superiorum ministerium (220) operatur; ille denique est, qui dum Ecclesiae nova semper in dies, sua afflante
gratia, incrementa parit, membra tamen, a Corpore omnino abscissa, renuit sanctitatis gratia inhabitare. Quam
quidem Iesu Christi Spiritus praesentiam operationemque... Leo XIII Encycl. Litt. 'Divinum illud' per haec verba
presse nervoseque significavit: 'Hoc affirmare sufficiat, quod cum Christus Caput sit Ecclesiae, Spiritus Sanctus
sit eius anima.'
3809 (221) Iam . . . in sua luce ponere cupimus, Christi Corpus, quod est Ecclesia, mysticum esse
appellandum.... Non autem una de causa haec vox adhibenda est; quandoquidem per illam sociale Ecclesiae
Corpus, cuius Christus Caput est ac moderator, internosci potest a physico eius Corpore, quod e Deipara Virgine
natum nunc ad Patris dexteram sedet velisque eucharisticis delitescit, ac discerni potest, quod ob hodiernos
errores maioris momenti est, a naturali quovis corpore sive physico sive, ut aiunt, morali.
3810 Dum enim in naturali corpore unitatis principium ita partes iungit, ut propria, quam vocant, subsistentia
singulae prorsus careant, contra in mystico Corpore mutuae coniunctionis vis, etiamsi intima, membra ita inter se
copulat, ut singula omnino fruantur persona propria. Accedit quod, si totius et singulorum membrorum mutuam
inter se rationem (222) consideramus, in physico quolibet viventi corpore totius concretionis emolumento
membra singula universa postremum unice destinantur, dum socialis quaelibet hominum compages, si modo
ultimum utilitatis finem inspicimus, ad omnium et uniuscuiusque membri profectum, utpote personae sunt,
postremum ordinantur. ...
3811 Quodsi mysticum comparamus cum morali, ut aiunt, corpore, tum etiam animadvertendum est non leve
quiddam interesse, sed aliquid summi momenti inter utrumque summaeque gravitatis. In hoc enim quod morale
vocant, nihil aliud est unitatis principium nisi finis communis communisque omnium in eundem finem per
socialem auctoritatem conspiratio; dum in mystico de quo agimus Corpore conspirationi huic internum aliud
adiungitur principium, quod tam in universa compage quam in singulis eius partibus reapse exsistens virtuteque
pollens talis est excellentiae, ut ratione sui omnia unitatis vincula, quibus vel physicum vel morale corpus
copuletur, in immensum prorsus evincat. Hoc est ... aliquid non naturalis, sed supemi ordinis, immo in semet
ipso infinitum omnino atque increatum: Divinus nempe Spiritus qui ... 'unus et idem numero, totam Ecclesiam
replet et unit'.
3812 2289 Ejusmodi vero amantissima cognitio, qua divinus Redemptor a primo Incarnationis suae momento
nos prosecutus est, studiosam quamlibet humanae mentis vim exsuperat; quandoquidem per beatam illam
visionem, qua vixdum in Deiparae sinu exceptus, fruebatur, omnia mystici Corporis membra continenter
perpetuoque sibi praesentia habet, suoque complectitur salutifero amore.
3813 (230) (Christus in nobis est) per Spiritum suum, quem nobiscum communicat et per quem ita in nobis
operatur, ut quaecumque a Spiritu Sancto in animis peraguntur, etiam a Christo ibi peracta dicantur oporteat. ...
Ex eadem autem Spiritus Christi communicatione efficitur, ut ... Ecclesia veluti plenitudo constituatur et
complementum Redemptoris, Christus vero quoad omnia in Ecclesia quodammodo adimpleatur. Quibus quidem
verbis ipsam attigimus rationem, cur... (231) Caput mysticum quod Christus est, et Ecclesia, quae hisce in terris
veluti alter Christus eius personam gerit, unum novum hominem constituant, quo in salutifero crucis opere
perpetuando caelum et terra iunguntur; Christum dicimus Caput et Corpus, Christum totum.
3814 2290 (231) Id omnibus commune et inconcussum esto, si a germana ve lint doctrina, a rectoque Ecclesiae
magisterio non aberrare: omnem nempe reiciendum esse mysticae huius coagmentationis modum, quo
christifideles, quavis ratione, ita creatarum rerum ordinem praetergrediantur, atque in divina perperam invadant,
ut vel una sempiterni Numinis attributio de iisdem tamquam propria praedicari queat. Ac praeterea certissimum
illud firma mente retineant, hisce in rebus omnia esse habenda Sanctissimae Trinitati communia, quatenus eadem
Deum ut supremam efficientem causam respiciant.
401

