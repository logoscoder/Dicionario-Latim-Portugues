1.26

SAINT LÉON I LE GRAND, EP. 'PROMISISSE ME MEMINI' AD LEONEM I

1.27

IMP.,

17 AOÛT 458

317 (c. 6) Licet ergo in uno Domino Iesu Christo, vero Dei atque ho
minis Filio, Verbi et carnis una persona sit, quae inseparabiliter atque indivise communes habeat actiones,
intellegendae tamen sunt ipsorum operum qualitates, et sincera fidei contemplatione cernendum est, ad quae
provehatur humilitas carnis, et ad quae inclinetur altitudo deitatis, quid sit, quod caro sine Verbo non agit, et quid
sit, quod Verbum sine carne non efficit.... Quamvis itaque ab illo initio, quo in utero Virginis Verbum caro
factum est, nihil unquam inter utramque formam divisionis exstiterit, et per omnia incrementa corporea unius
personae fuerint totius temporis actiones, ea ipsa tamen, quae inseparabiliter facta sunt, nulla permixtione
confundimus, sed quid cuius formae sit, ex operum qualitate sentimus. ...
318 (c. 8) Cum ergo unus sit Dominus Iesus Christus et verae deitatis veraeque humanitatis in ipso una prorsus
eademque persona sit, exaltationem tamen, qua illum, sicut Doctor gentium dicit, exaltavit Deus et donavit illi
nomen, quod super omne nomen excellit (cf. Phil 2, 9s), ad eandem intellegimus pertinere formam, quae ditanda
erat tantae glorificationis augmento. In forma quippe Dei aequalis erat Filius Patri, et inter Genitorem atque
Unigenitum nulla erat in essentia discretio, nulla in maiestate diversitas; nec per incarnationis mysterium aliquid
decesserat Verbo, quod ei Patris munere redderetur. Forma autem servi, per quam impassibilis deitas
sacramentum magnae pietatis implevit, humana humilitas est, quae in gloriam divinae potestatis evecta est, in
tantam unitatem ab ipso conceptu Virginis deitate et humanitate conserta, ut nec sine homine divina, nec sine
Deo agerentur humana.

1.28

SAINT LÉON I LE GRAND, EP. 'FREQUENTER QUIDEM' AD NEONEM

1.29

EPISCOPUM

RAVENNAT., 24 OCTOBRE 458

319 (1) ... Quorumdam fratrum suggestione comperimus, aliquos captivorum ad sedes suas libere redeuntes, qui
scilicet in captivitatem illa aetate devenerint, quae nullius rei firmam potuerat habere notitiam, remedium quidem
implorare baptismatis, sed utrum eiusdem mysterium baptismatis ac sacramenta perceperint, infantiae inscientia
non posse reminisci, et ideo sub hoc latentis recordationis incerto animas suas in discrimen adduci, dum sub
specie cautionis negatur his gratia, quae ideo non impenditur, quia putatur impensa. Cum itaque tribuere talibus
dominici sacramenta mysterii non immerito quorumdam fratrum formido dubitaret, in sodali ut diximus coetu
formam huiuscemodi consultationis accepimus ... In primis itaque providere debemus, ne dum speciem
quamdam cautionis tenemus, damnum regenerandarum incidamus animarum. Quis enim ita sit suspicationibus
suis deditus, ut verum esse definiat, quod, omni manifestatione cessante, ex opinione ambigua suspicatur? Cum
itaque baptizatum se nec ille recordetur, qui regenerationis est cupidus, nec alter attestari de eo possit, qui nesciat
consecratum, nihil est, in quo peccatum possit obrepere, cum in hac parte conscientiae suae nec ille reus sit, qui
consecratur, nec ille, qui consecrat. Scimus quidem inexpiabile esse facinus, quoties iuxta haereticorum damnata
a sanctis Patribus instituta cogitur aliquis lavacrum. quod regenerandis semel tributum est, bis subire, apostolica
reclamante doctrina, quae nobis unam praedicat in Trinitate deitatem, unam in fide confessionem, unum in
baptismate sacramentum (Eph 4, 5). Sed in hoc nihil simile formidatur, quoniam non potest in iterationis crimen
venire, quod factum esse omnino nescitur. ...
320 (2) Quod si ab haereticis baptizatum quempiam fuisse constiterit, erga hunc nullatenus sacramentum
regenerationis iteretur, sed hoc tantum, quod ibi defuit, conferatur: ut per episcopalem manus impositionem
virtutem Sancti Spiritus consequatur.

1.30

SAINT LÉON I LE GRAND, EP. 'EPISTOLAS FRATERNITATIS'

1.31

AD

RUSTICUM, EPISC. NARBON., 458 AUT 459

321 (Inquisitio 14) Propositum monachi proprio arbitrio aut voluntate susceptum deseri non potest absque
peccato. Quod enim quis vovit Deo, debet et reddere (Dt 23, 21; Ps 49, 14). Unde qui relicta singularitatis
professione ad militiam vel ad nuptias devolutus est, publicae paenitentiae satisfactione purgandus est: quia etsi
innocens militia et honestum potest esse coniugium, electionem meliorum deseruisse transgressio est.
32

