evangelicae paupertatis, praesumptuosum et temerarium iudicamus.

1.316

JEAN XXII, CONST. 'GLORIOSAM ECCLESIAM', 23 JANVIER 1318

910 484 12... Praedicti temeritatis atque impietatis filii, ut habet fide digna relatio, ad eam sunt mentis inopiam
devoluti, quod adversus praeclarissimam et saluberrimam christianae fidei veritatem impie sentiunt, sacramenta
Ecclesiae veneranda contemnunt et in gloriosum Ecclesiae Romanae primatum, cunctis nationibus percellendum,
ab ipso conterendi citius impetu caeci furoris impingunt...
911 485 (1) 14. Primus itaque error, qui de istorum officina tenebrosa prorumpit, duas fingit ecclesias, unam
carnalem, divitiis pressam, effluentem divitiis (al.: deliciis), sceleribus maculatam, cui Romanum praesulem
aliosque inferiores praelatos dominari asserunt; aliam spiritualem, frugalitate mundam, virtute decoram,
paupertate succinctam, in qua ipsi soli eorumque complices continentur, cui etiam ipsi spiritualis vitae merito, si
qua fides est adhibenda mendaciis, principantur. ...
912 486 (2) 16. Secundus error, quo praedictorum insolentium conscientia maculatur, venerabiles Ecclesiae
sacerdotes aliosque ministros sic iurisdictionis et ordinis (BullTau:-!) clamitat auctoritate desertos, ut nec
sententias ferre, nec sacramenta conficere, nec subiectum populum instruere valeant vel docere, illos fingentes
omni ecclesiastica potestate privatos, quos a sua perfidia viderint alienos: quia apud ipsos solos (ut ipsi
somniant) sicut spiritualis vitae sanctitas, sic auctoritas perseverat, in qua re Donatistarum sequuntur errorem...
913 487 (3) 18. Tertius istorum error in Waldensium errore coniurat, quoniam et ii et illi in nullum eventum
asserunt fore iurandum, dogmatizantes mortalis criminis contagione pollui et poena teneri, quos contigerit
iuramenti religione constringi...
914 488 (4) 20. Quarta huiusmodi impiorum blasphemia de praedictorum Waldensium venenato fonte
prorumpens, sacerdotes rite etiam et legitime secundum formam Ecclesiae ordinatos, quibuslibet tamen
criminibus pressos, non posse conficere vel conferre ecclesiastica sacramenta confingit...
915 489 (5) 22. Quintus error sic istorum hominum mentes obcaecat, ut Evangelium Christi in se solis hoc in
tempore asserant esse completum, quod hactenus (ut ipsi somniant) obtectum fuerat, immo prorsus exstinctum...
916 490 24. Multa sunt alia, quae isti praesumptuosi homines contra coniugii venerabile sacramentum garrire
dicuntur, multa, quae de cursu temporum et fine saeculi somniant, multa, quae de Antichristi adventu, quae
iamiam instare asserunt, flebili vanitate divulgant. Quae omnia, quia partim haeretica, partim insana, partim
fabulosa cognoscimus, damnanda potius cum suis auctoribus, quam stilo prosequenda aut refellenda censemus...

1.317

JEAN XXII, CONST. 'VAS ELECTIONIS', 24 JUILLET 1321

921 491 (1) Quod confessi fratribus, habentibus licentiam generalem audiendi confessiones, tenentur eadem
peccata, quae confessi fuerant, iterum confiteri proprio sacerdoti.
922 492 (2) Quod stante Statuto (Cc. Lateran. IV, DS 812) 'Omnis utriusque sexus' edito in concilio generali
Romano (ita DenCh; al.: Romanus) Pontifex non potest facere, quod parochiani non teneantur confiteri omnia
peccata sua semel in anno proprio sacerdoti, quem dicit esse parochialem curatum; immo nec Deus posset hoc
facere: quia, ut dicebat, implicat contradictionem.
923 493 (3) Quod Papa non potest dare generalem potestatem audiendi confessiones, immo nec Deus, quin
confessus habenti generalem licentiam teneatur iterum confiteri suo proprio sacerdoti, quem dicit esse (ut
praemittitur) parochialem curatum.
924 493 (Censura:) ... Comperimus, praemissos articulos doctrinam non sanam, sed periculosam multum et
veritati contrariam continere. Quos etiam articulos omnes... magister Ioannes... revocavit... Omnes articulos et
quemlibet eorum tamquam falsos et erroneos et a doctrina sana devios auctoritate Apostolica damnamus et
reprobamus de fratrum Nostrorum consilio..., doctrinam ipsis contrariam veram esse et catholicam asserentes...
119

