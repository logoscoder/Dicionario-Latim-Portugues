expediens et studiosa.
2128 1178 28. Qui mediante commendatione vel munere ad magistratum vel officium publicum promotus est,
poterit cum restrictione mentali praestare iuramentum, quod de mandato regis a similibus solet exigi, non habito
respectu ad intentionem exigentis; quia non tenetur fateri crimen occultum.
2129 1179 29. Urgens metus gravis est causa iusta sacramentorum administrationem simulandi.
2130 1180 30. Fas est viro honorato occidere invasorem, qui nititur calumniam inferre, si aliter haec ignominia
vitari nequit : idem quoque dicendum si quis impingat alapam vel fuste percutiat et post impactam alapam vel
ictum fustis fugiat.
2131 1181 31. Regulariter occidere possum furem pro conservatione unius aurei.
2132 1182 32. Non solum licitum est defendere defensione occisiva, quae actu possidemus, sed etiam, ad quae
ius inchoatum habemus et quae nos possessuros speramus.
2133 1183 33. Licitum est tam heredi quam legatario, contra iniuste impedientem, ne vel hereditas adeatur vel
legata solvantur, se taliter defendere sicut et ius habenti in cathedram vel praebendam, contra earum
possessionem iniuste impedientem.
2134 1184 34. Licet procurare abortum ante animationem foetus, ne puella deprehensa gravida occidatur aut
infametur.
2135 1185 35. Videtur probabile, omnem foetum (quamdiu in utero est) carere anima rationali et tunc primum
incipere eandem habere, cum paritur : ac consequenter dicendum erit, in nullo abortu homicidium committi.
2136 1186 36. Permissum est furari, non solum in extrema necessitate, sed etiam in gravi.
2137 1187 37. Famuli et famulae domesticae possunt occulte heris suis surripere ad compensandam operam
suam, quam maiorem iudicant salario, quod recipiunt.
2138 1188 38. Non tenetur quis sub poena peccati mortalis restituere, quod ablatum est per pauca furta,
quantumcumque sit magna summa totalis.
2139 1189 39. Qui alium movet aut inducit ad inferendum grave damnum tertio, non tenetur ad restitutionem
istius damni illati.
2140 1190 40. Contractus mohatra licitus est, etiam respectu eiusdem personae et cum contractu retrovenditionis
praevie inito cum intentione lucri.
2141 1191 41. Cum numerata pecunia pretiosior sit numeranda, et nullus sit, qui non maioris faciat pecuniam
praesentem quam futuram, potest creditor aliquid ultra sortem a mutu(at)ario exigere et eo titulo ab usura
excusari.
2142 1192 42. Usura non est, dum ultra sortem aliquid exigitur tamquam ex benevolentia et gratitudine debitum,
sed solum si exigatur tamquam ex iustitia debitum.
2143 1193 43. Quidni nonnisi veniale sit, detrahentis auctoritatem magnam sibi noxiam falso crimine elidere?
2144 1194 44. Probabile est, non peccare mortaliter, qui imponit falsum crimen alicui, ut suam iustitiam et
honorem defendat. Et si hoc non sit probabile, vix ulla erit opinio probabilis in theologia.
2145 1195 45. Dare temporale pro spirituali non est simonia, quando temporale non datur tamquam pretium, sed
dumtaxat tamquam motivum conferendi vel efficiendi spirituale, vel etiam quando tempora1e sit solum gratuita
compensatio pro spirituali, aut e contra.
2146 1196 46. Et id quoque locum habet, etiamsi temporale sit principale motivum dandi spirituale; immo
etiamsi sit finis ipsius rei spiritualis, sic ut illud pluris aestimetur quam res spiritualis.
212

