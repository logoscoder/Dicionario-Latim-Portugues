PANIS VERO TRITICEUS, IN QUO SACRAMENTUM CONFICITUR, AN EO DIE, AN ANTEA DECOCTUS SIT, NIHIL
OMNINO REFERT: DUMMODO ENIM PANIS SUBSTANTIA MANEAT, NULLATENUS DUBITANDUM EST, QUIN POST
PRAEDICTA VERBA CONSECRATIONIS CORPORIS A SACERDOTE CUM INTENTIONE CONFICIENDI PROLATA, MOX IN
VERUM CHRISTI CORPUS TRANSSUBSTANTIETUR.
1353 QUONIAM NONNULLOS ASSERITUR QUARTAS NUPTIAS TAMQUAM CONDEMNATAS RESPUERE, NE
PECCATUM, UBI NON EST, ESSE PUTETUR, CUM SECUNDUM APOSTOLUM MORTUO VIRO MULIER SIT AB EIUS
LEGE SOLUTA, ET NUBENDI, CUI VULT, IN DOMINO HABEAT FACULTATEM (CF. ROM 7, 3; I COR 7, 39), NEC
DISTINGUAT, MORTUO PRIMO, SECUNDO VEL TERTIO, DECLARAMUS NON SOLUM SECUNDAS AC TERTIAS, SED ET
QUARTAS ATQUE ULTERIORES, SI ALIQUOD CANONICUM IMPEDIMENTUM NON OBSTET, LICITE CONTRAHI POSSE.
COMMENDATIORES TAMEN DICIMUS, SI ULTERIUS A CONIUGIO ABSTINENTES IN CASTITATE PERMANSERINT,
QUIA, SICUT VIRGINITATEM VIDUITATI, ITA NUPTIIS CASTAM VIDUITATEM LAUDE AC MERITO PRAEFERENDAM
ESSE CENSEMUS.
CALLISTE III, CONST. 'REGIMINI UNIVERSALIS' AD EPISCOPUM
1.374

MAGDEBURG., NAUMBURG. ET HALBERSTAD., 6 MAI 1455

1355 716 ... Nobis nuper exhibita petitio continebat, quod licet a tanto tempore, cuius contrarii memoria non
exsistit, in diversis Alemanniae partibus, pro communi hominum utilitate, inter habitatores et incolas partium
earundem talis inoleverit hactenusque observata fuerit... consuetudo, quod ipsi habitatores et incolae, sive illi ex
eis, quibus id pro suis statu et indemnitatibus expedire visum fuerit, super eorum bonis, domibus, agris, praediis,
possessionibus et hereditatibus annuos marcarum, florenorum, seu grossorum monetae in partibus illis currentis
reditus seu census vendentes, pro singulis ex marcis florenis sive grossis huiusmodi ab eis, qui illas vel illos, sive
reditus sive census ipsos emerint, certum competens pretium in numerata pecunia secundum temporis
qualitatem, prout ipsi vendentes et ementes in contractibus super his inter se firmaverunt, et recipere soliti fuere,
illa ex domibus, terris, agris, praediis, possessionibus et hereditatibus praedictis, qui (legendum: quae) in
huiusmodi contractibus expressi (-ae) fuerunt, praedictorum solutione redituum et censuum efficaciter
obligantes, in illorum vendentium favorem, hoc adiecto, quod ipsi pro rata, qua huiusmodi per eos receptam
dictis ementibus restituerent in toto vel in parte pecuniam, a solutione redituum seu censuum huiusmodi
restitutam pecuniam contingentium liberi forent penitus et immunes, sed iidem ementes, etiamsi bona, domus,
terrae, agri, possessiones hereditates huiusmodi processu temporis ad omnimodae destructionis sive desolationis
reducerentur opprobrium, pecuniam ipsam etiam agendo repetere non valerent.
1356 716 - Apud aliquos tamen haesitationis versatur scrupulus, an huiusmodi contractus liciti sint censendi.
Unde nonnulli, illos usurarios fore praetendentes, occasionem quaerunt reditus et census huiusmodi ab eis
debitos non solvendi...
1357 716 Nos igitur... ad omne super his ambiguitatis tollendum dubium, praefatos contractus licitos iurique
conformes et vendentes eosdem ad ipsorum solutionem censuum et redituum iuxta dictorum contractuum
tenores, remoto contradictionis obstaculo, efficaciter teneri, auctoritate Apostolica praesentium serie declaramus.

1.375

PIE II, BULLA 'EXSECRABILIS', 18 JANVIER 1460

1.376

(STYLE FLOREN. 1459)

1375 717 Exsecrabilis et pristinis temporibus inauditus tempestate nostra inolevit abusus, ut a Romano Pontifice,
Iesu Christi vicario, cui dictum est in Persona beati Petri 'Pasce oves meas' (Jo 21, 17), et 'Quodcumque ligaveris
super terram, erit ligatum et in caelis' (Mt 16, 19), nonnulli spiritu rebellionis imbuti, non sanioris cupiditate
iudicii, sed commissi evasione peccati ad futurum concilium provocare praesumant. ... Volentes igitur hoc
pestiferum virus a Christi Ecclesia procul pellere ..., huiusmodi provocationes damnamus et tamquam erroneas
ac detestabiles reprobamus.

150

