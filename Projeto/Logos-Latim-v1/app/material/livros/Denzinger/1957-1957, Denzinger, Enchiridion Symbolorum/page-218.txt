1.486

2201 1221 1. OPORTET (HOMINEM SUAS) POTENTIAS ANNIHILARE, ET HAEC EST VIA INTERNA.

2202 1222 2. VELLE OPERARI ACTIVE, EST DEUM OFFENDERE, QUI VULT ESSE (IPSE) SOLUS AGENS : ET IDEO
OPUS EST, SEIPSUM IN DEO TOTUM (ET) TOTALITER DERELINQUERE ET POSTEA PERMANERE VELUT CORPUS
EXANIME.
2203 1223 3. VOTA DE ALIQUO FACIENDO SUNT PERFECTIONIS IMPEDITIVA.
2204 1224 4. ACTIVITAS NATURALIS EST GRATIAE INIMICA, IMPEDITQUE DEI OPERATIONES ET VERAM
PERFECTIONEM; QUIA DEUS OPERARI VULT IN NOBIS SINE NOBIS.
2205 1225 5. NIHIL OPERANDO ANIMA SE ANNIHILAT ET AD SUUM PRINCIPIUM REDIT ET AD SUAM ORIGINEM,
QUAE EST ESSENTIA DEI, IN QUA TRANSFORMATA REMANET AC DIVINIZATA, ET DEUS TUNC IN SE IPSO
REMANET; QUIA TUNC NON SUNT AMPLIUS DUAE RES UNITAE, SED UNA TANTUM, ET HAC RATIONE DEUS VIVIT
ET REGNAT IN NOBIS, ET ANIMA SEIPSAM ANNIHILAT IN ESSE OPERATIVO.
2206 1226 6. VIA INTERNA EST ILLA, IN QUA NON COGNOSCITUR NEC LUMEN, NEC AMOR, RESIGNATIO; ET NON
OPORTET DEUM COGNOSCERE, ET HOC MODO RECTE PROCEDITUR.
2207 1227 7. NON DEBET ANIMA COGITARE NEC DE PRAEMIO, NEC DE PUNITIONE, NEC DE PARADISO, NEC DE
INFERNO, NEC DE MORTE, NEC DE AETERNITATE.
2208 1228 8. NON DEBET VELLE SCIRE, AN GRADIATUR CUM VOLUNTATE DEI, AN CUM EADEM VOLUNTATE
RESIGNATA MANEAT NECNE; NEC OPUS EST, UT VELIT COGNOSCERE SUUM STATUM NEC PROPRIUM NIHIL; SED
DEBET UT CORPUS EXANIME MANERE.
2209 1229 9. NON DEBET ANIMA REMINISCI NEC SUI, NEC DEI, NEC CUIUSCUMQUE REI, ET IN VIA INTERNA
OMNIS REFLEXIO EST NOCIVA, ETIAM REFLEXIO AD SUAS ACTIONES HUMANAS ET AD PROPRIOS DEFECTUS.
2210 1230 10. SI PROPRIIS DEFECTIBUS ALIOS SCANDALIZET, NON EST NECESSARIUM REFLECTERE, DUMMODO
NON ADSIT VOLUNTAS SCANDALIZANDI: ET AD PROPRIOS DEFECTUS NON POSSE REFLECTERE, GRATIA DEI EST.
2211 1231 11. AD DUBIA QUAE OCCURRUNT, AN RECTE PROCEDATUR NECNE, NON OPUS EST REFLECTERE.
2212 1232 12. QUI SUUM LIBERUM ARBITRIUM DEO DONAVIT, DE NULLA RE DEBET CURAM HABERE, NEC DE
INFERNO, NEC DE PARADISO; NEC DEBET DESIDERIUM HABERE PROPRIAE PERFECTIONIS, NEC VIRTUTUM, NEC
PROPRIAE SANCTITATIS, NEC PROPRIAE SALUTIS, CUIUS SPEM EXPURGARE DEBET.
2213 1233 13. RESIGNATO DEO LIBERO ARBITRIO, EIDEM DEO RELINQUENDA EST COGITATIO ET CURA DE
OMNI RE NOSTRA, ET RELINQUERE, UT FACIAT IN NOBIS, SINE NOBIS, SOLAM DIVINAM VOLUNTATEM.
2214 1234 14. QUI DIVINAE VOLUNTATI RESIGNATUS EST, NON CONVENIT, UT A DEO REM ALIQUAM PETAT;
QUIA PETERE EST IMPERFECTIO, CUM SIT ACTUS PROPRIAE VOLUNTATIS ET ELECTIONIS, ET EST VELLE, QUOD
DIVINA VOLUNTAS NOSTRAE CONFORMETUR, ET NON QUOD NOSTRA DIVINAE: ET ILLUD EVANGELII: 'PETITE ET
ACCIPIETIS' (JO 16, 24), NON EST DICTUM A CHRISTO PRO ANIMABUS INTERNIS, QUAE NOLUNT HABERE
VOLUNTATEM; IMMO HUIUSMODI ANIMAE EO PERVENIUNT, UT NON POSSINT A DEO REM ALIQUAM PETERE.
2215 1235 15. SICUT NON DEBENT A DEO REM ALIQUAM PETERE, ITA NEC ILLI OB REM ALIQUAM GRATIAS
AGERE DEBENT; QUIA UTRUMQUE EST ACTUS PROPRIAE VOLUNTATIS.
2216 1236 16. NON CONVENIT INDULGENTIAS QUAERERE PRO POENA PROPRIIS PECCATIS DEBITA; QUIA MELIUS
EST DIVINAE IUSTITIAE SATISFACERE, QUAM DIVINAM MISERICORDIAM QUAERERE: QUONIAM ILLUD EX PURO
DEI AMORE PROCEDIT, ET ISTUD AB AMORE NOSTRI INTERESSATO, NEC EST RES DEO GRATA NEC MERITORIA,
QUIA EST VELLE CRUCEM FUGERE.
2217 1237 17. TRADITO DEO LIBERO ARBITRIO, ET EIDEM RELICTA CURA ET COGITATIONE ANIMAE NOSTRAE,
NON EST AMPLIUS HABENDA RATIO TENTATIONUM; NEC EIS ALIA RESISTENTIA FIERI DEBET NISI NEGATIVA,
NULLA ADHIBITA INDUSTRIA; ET SI NATURA COMMOVETUR, OPORTET SINERE UT COMMOVEATUR, QUIA EST
NATURA.
218

