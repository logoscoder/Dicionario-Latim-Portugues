solemnia vota nuncupanda admittant (18').
2953 1753 53 Abrogandae sunt leges, quae ad religiosarum familiarum statum tutandum earumque iura et officia
pertinent; immo potest civile gubernium iis omnibus auxilium praestare, qui a suscepto religiosae vitae instituto
deficere ac solemnia vota frangere velint; pariterque potest religiosas easdem familias perinde ac collegiatas
ecclesias et beneficia simplicia etiam iuris patronatus penitus exstinguere, illorumque bona et reditus civilis
potestatis administrationi et arbitrio subicere et vindicare (12' 14' 15').
2954 1754 54. Reges et principes non solum ab Ecclesiae iurisdictione eximuntur, verum etiam in quaestionibus
iurisdictionis dirimendis superiores sunt Ecclesia (8').
2955 1755 55. Ecclesia a statu statusque ab Ecclesia seiungendus est (12').

1.615

VII. ERRORES DE ETHICA NATURALI ET CHRISTIANA

2956 1756 56. Morum leges divina haud egent sanctione, minimeque opus est, ut humanae leges ad naturae ius
conformentur aut obligandi vim a Deo accipiant (26').
2957 1757 57. Philosophicarum rerum morumque scientia, item civiles leges possunt et debent a divina et
ecclesiastica auctoritate declinare (26').
2958 1758 58. Aliae vires non sunt agnoscendae nisi illae, quae in materia positae sunt, et omnis morum
disciplina honestasque collocari debet in cumulandis et augendis quovis modo divitiis ac in voluptatibus
explendis (26' 28').
2959 1759 59. Ius in materiali facto consistit, et omnia hominum officia sunt nomen inane, et omnia humana
facta iuris vim habent (26').
2960 1760 60. Auctoritas nihil aliud est, nisi numeri et materialium virium summa (26').
2961 1761 61. Fortunata facti iniustitia nullum iuris sanctitati detrimentum affert (24').
2962 1762 62. Proclamandum est et observandum principium, quod vocant de non-interventu (22').
2963 1763 63. Legitimis principibus oboedientiam detractare, immo et rebellare licet (1' 2' 5' 20').
2964 1764 64. Tum cuiusque sanctissimi iuramenti violatio, tum quaelibet scelesta flagitiosaque actio
sempiternae legi repugnans non solum haud est improbanda, verum etiam omnino licita summisque laudibus
efferenda, quando id pro patriae amore agatur (4').

1.616

VIII. ERRORES DE MATRIMONIO CHRISTIANO

2965 1765 65. Nulla ratione ferri potest, Christum evexisse matrimonium ad dignitatem sacramenti (9').
2966 1766 66. Matrimonii sacramentum non est nisi quid contractui accessorium ab eoque separabile, ipsumque
sacramentum in una tantum nuptiali benedictione situm est (9').
2967 1767 67. Iure naturae matrimonii vinculum non est indissolubile, et in variis casibus divortium proprie
dictum auctoritate civili sanciri potest (9' 12').
2968 1768 68. Ecclesia non habet potestatem impedimenta matrimonium dirimentia inducendi, sed ea potestas
civili auctoritati competit, a qua impedimenta exsistentia tollenda sunt (8').
2969 1769 69. Ecclesia sequioribus saeculis dirimentia impedimenta inducere coepit, non iure proprio, sed illo
iure usa, quod a civili potestate mutuata erat (9').
285

