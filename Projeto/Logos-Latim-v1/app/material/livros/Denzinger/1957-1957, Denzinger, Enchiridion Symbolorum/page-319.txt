1.692

RESP. S. OFFICII AD ARCHIEP. FRIBURG. (SOUS LÉON XIII),

1.693

27 JUILLET 1892

3276 Qu.: 1. Utrum liceat sacramenta morientium ministrare fidelibus, qui massonicae quidem sectae non
adhaerent nec eius ducti principiis, sed aliis rationibus moti corpora sua post mortem cremanda mandarunt, si
hoc mandatum retractare nolint? Resp.: Ad 1. Si moniti renuant, negative. Ut vero fiat aut omittatur monitio,
serventur regulae a probatis auctoribus traditae, habita praesertim ratione scandali vitandi.
3277 2. Utrum liceat pro fidelibus, quorum corpora non sine ipsorum culpa cremata sunt, Missae sacrificium
publice offerre vel etiam privatim applicare, itemque fundationes ad hunc finem acceptare? Ad 2. Circa publicam
s. Missae applicationem negative; circa privatam, affirmative.
3278 3. Utrum liceat cadaverum cremationi cooperari, sive mandato ac consilio, sive praestita opera, ut medicis,
officialibus, operariis in crematorio inservientibus? Et utrum hoc liceat saltem, si fiat in quadam necessitate aut
ad evitandum magnum damnum? Ad 3. Numquam licere formaliter cooperari mandato vel consilio. Tolerari
autem aliquando posse materialem cooperationem, dummo 1. crematio non habeatur pro signo protestativo
massonicae sectae; 2 non aliquid in ipsa contineatur, quod per se directe atque unice exprimat reprobationem
catholicae doctrinae et approbationem sectae; 3 neque constet, officiales et operarios catholicos ad opus adstringi
vel vocari in contemptum catholicae religionis. Ceterum quamvis in hisce casibus relinquendi sunt in bona fide,
semper tamen monendi sunt, ne cremationi cooperari intendant.
3279 4. Utrum liceat taliter cooperantibus ministrare sacramenta, si ab hac cooperatione desistere nolunt aut
desistere non posse affirmant? Ad 4. Provisum in praecedenti. Et detur Decr. 15 décembre 1886 (DS 3195s).

1.694

LÉON XIII, EP. ENCYCL. 'PROVIDENTISSIMUS DEUS',

1.695

18 NOVEMBRE 1893

3280 1941 (Magister ad docendum sumet exemplar) versionem Vulgatam, quam Concilium Tridentinum 'in
publicis lectionibus, disputationibus, praedicationibus et expositionibus pro authentica' habendam decrevit (cf.
DS 1506) atque etiam commendat quotidiana Ecclesiae consuetudo. Neque tamen non sua habenda erit ratio
reliquarum versionum, quas christiana laudavit usurpavitque antiquitas, maxime codicum primigeniorum.
Quamvis enim, ad summam rei quod spectat, ex dictionibus Vulgatae hebraea et graeca bene eluceat sententia,
attamen si quid ambigue, si quid minus accurate inibi elatum sit, 'inspectio praecedentis linguae', suasore
Augustino, proficiet. ...
3281 1942 ...Patrum doctrinam Synodus Vaticana amplexa est, quando Tridentinum decretum de divini verbi
scripti interpretatione renovans hanc illius mentem esse declaravit, ut 'in rebus fidei et morum, ad aedificationem
doctrinae christianae pertinentium, is pro vero sensu sacrae Scripturae habendus sit, quem tenuit ac tenet sancta
mater Ecclesia, cuius est iudicare de vero sensu et interpretatione Scripturarum sanctarum; atque ideo nemini
licere contra hunc sensum aut etiam contra unanimem consensum Patrum ipsam Scripturam sacram interpretari'
(vd DS 1507 3007).
3282 1942 Qua plena sapientiae lege nequaquam Ecclesia pervestigationem scientiae biblicae retardat aut
coercet; sed eam potius ab errore integram praestat, plurimumque ad veram adiuvat progressionem. Nam privato
cuique doctori magnus patet campus, in quo, tutis vestigiis, sua interpretandi industria praeclare certet
Ecclesiaeque utiliter. In locis quidem divinae Scripturae, qui expositionem certam et definitam adhuc desiderant,
effici ita potest ex suavi Dei providentis consilio, ut quasi praeparato studio iudicium Ecclesiae maturetur; in
locis vero iam definitis potest privatus doctor aeque prodesse, si eos vel enucleatius apud fidelium plebem et
ingeniosius apud doctos edisserat vel insignius evincat ab adversariis. ...
3283 1943 In ceteris analogia fidei sequenda est, et doctrina catholica qualis ex auctoritate Ecclesiae accepta,
tamquam Summa norma est adhibenda. ...
3284 1944 Iamvero sanctorum Patrum, quibus 'post Apostolos sancta Ecclesia plantatoribus, rigatoribus,
319

