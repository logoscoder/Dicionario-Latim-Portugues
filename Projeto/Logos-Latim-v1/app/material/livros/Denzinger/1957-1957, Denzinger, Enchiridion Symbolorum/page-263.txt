religionis specie, veritate autem despecta, facilius possint 'per philosophiam' seu per vanas eorum philosophicas
commentationes 'et inanem fallaciam' (Col 2, 8) incautos seducere atque pervertere, hinc et populos decipere
fidentiusque inimicis palam saevientibus adiutrices porrigere manus. Quapropter, ut nobis impiae et insidiosae
quorundam horum scriptorum molitiones innotuerunt, non distulimus per nostras Encyclicas aliasque
Apostolicas Litteras callida eorum et prava denuntiare consilia erroresque damnare, simul et exitiales patefacere
fraudes, quibus divinam Ecclesiae constitutionem et ecclesiasticam disciplinam, immo et totum ipsum publicum
ordinem funditus evertere vaferrime contendunt. Et quidem tristissimo facto comprobatum est, eos deposito
tandem simulationis velo perduellionis vexillum contra quamcumque a Deo constitutam potestatem alte iam
extulisse.
2738 1619 Verum non haec sola subest gravissima lugendi causa. Praeter enim eos, qui omnium catholicorum
scandalo se perduellibus devoverunt, ad amaritudinum nostrarum cumulum in theologicum etiam studium
prodire videmus, qui novitatis cupidine et aestu " semper discentes et nunquam ad scientiam veritatis
pervenientes "(2Ti 3,7) magistri exsistunt erroris, quia veritatis discipuli non fuerunt.(DS 2738) Peregrinis
quippe improbandisque doctrinis sacra ipsi inficiunt studia et publicum etiam, si quod tenent in scholis et
academiis, docendi magisterium profanare non dubitant, ipsumque, quod tueri se iactant, sacratissimum
adulterare dignoscuntur fidei depositum. Atque inter huiusmodi erroris magistros ex constanti et fere communi
per Germaniam fama adnumeratur Georgius Hermes, utpote qui audacter a regio, quenn universa traditio et SS.
Patres in exponendis ac vindicandis fidei veritatibus tramitem stravere, deflectens, quin et superbe contemnens et
damnans, tenebrosam ad errorem omnigenum viam moliatur in dubio positivo tanquam basi omnis theologicae
inquisitionis et in principio, quod statuit, rationem principem normam ac unicum medium esse, quo horno
assequi possit supernaturalium veritatum cognitionem....
2739 1620 (Judicatum est, auctorem in suis) operibus contexere absurda et a doctrina catholicae Ecclesiae aliena;
praesertim vero circa naturam fidei et credendorum regulam, circa sacram Scripturam, traditionem revelationem
et Ecclesiae magisterium, circa motiva credibilitatis circa argumenta, queis existentia Dei adstrui confirmarique
consuevit, circa ipsius Dei essentiam, sanctitatem, iustitiam, libertatem, eiusdemque finem in operibus, quae a
theologis vocantur ad extra, necnon circa gratiae necessitatem, eiusdemque ac donorum distributionem,
retributionem praemiorum, et poenarum inflictionem, circa protoparentum statum, peccatum originale, ac
hominis lapsi vires;
2740 1620 eosdemque libros tamquam continentes doctrinas et propositiones respective falsas, temerarias,
captiosas, in scepticismum et indifferentismum inducentes, erroneas, scandalosas, in catholicas scholas
iniuriosas, fidei divinae eversivas, haeresim sapientes ac alias ab Ecclesia damnatas, prohibendos et damnandos
esse censuerunt.

1.554

GRÉGOIRE XVI, RESP. S. OFFICII AD EPISC. NICAEENSEM,

1.555

17 JANVIER 1838

2743 1612 Qu. (9 septembre 1837): An paenitentes, qui moderatum lucrum solo legis titulo ex mutuo dubia vel
mala fide perceperunt, absolvi sacramentaliter possint, nullo imposito restitutionis onere, dummodo de patrato ob
dubiam vel malam fidem peccato sincere doleant et filiali oboedientia parati sint stare mandatis S. Sedis? Resp.:
Affirmative, dummodo parati sint stare mandatis S. Sedis.

1.556

GRÉGOIRE XVI, CONST. 'IN SUPREMO APOSTOLATUS FASTIGIO',

1.557

3 DÉCEMBRE 1839; DE SERVITUTE HOMINUM TOLLENDA

2745 ... Ad Nostram pastoralem sollicitudinem pertinere animadvertimus, ut fideles ab inhumano Nigritarum seu
aliorum quorumcumque hominum mercatu avertere penitus studeamus. ... Fuerunt subinde ex ipso fidelium
numero, qui sordidioris lucri cupidine turpiter obcaecati in dissitis remotisque terris Indos, Nigritas miserosve
alios in servitutem redigere seu instituto ampliatoque commercio eorum qui captivi facti ab aliis fuerant,
indignum horum facinus iuvare non dubitarent. Haud sane praetermiserunt plures glor. mem. Romani Pontifices
praecessores Nostri reprehendere graviter pro suo munere illorum rationem utpote spirituali ipsorum saluti
noxiam et christiano nomini probrosam; ex qua etiam illud consequi pervidebant, ut infidelium gentes ad veram
263

