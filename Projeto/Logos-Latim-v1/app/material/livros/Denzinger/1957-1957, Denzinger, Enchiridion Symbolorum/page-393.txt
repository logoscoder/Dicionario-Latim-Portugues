1.786

RESP. S. PAENITENTIARIAE, SOUS PIE XI, 20 JUILLET 1932

3748 Qu.: An licita in se sit praxis coniugum, qui, cum ob iustas et graves causas prolem honesto modo evitare
malint, ex mutuo consensu et motivo honesto a matrimonio utendo abstinent praeterquam diebus, quibus
secundum quorundam recentiorum theoremata (sc. Ogino-Knaus) ob rationes naturales conceptio haberi non
potest? Resp.: Provisum est per Resp. S. Paenitentiariae 16 juin 1880 (DS 3148).

1.787

RESP. COMMISS. DE RE BIBLICA, SOUS PIE XI, 1 JUILLET 1933

3750 2272 Qu. 1. Utrum viro catholico fas sit, maxime data interpretatione authentica Principum Apostolorum
(Act 2, 24-33; 13, 35-37), verba Psalmi 15, 10-11 'Non derelinques animam meam in inferno, nec dabis sanctum
tuum videre corruptionem. Notas mihi fecisti vias vitae', sic interpretari, quasi auctor sacer non sit locutus de
resurrectione Domini Nostri Jesu Christi ? Resp.: Negative.
3751 2273 Qu. 2: Utrum asserere liceat verba Iesu Christi, quae leguntur apud S. Matthaeum 16, 26: 'Quid
prodest homini, si mundum universum lucretur, animae vero suae detrimentum patiatur? Aut quam dabit homo
commutationem pro anima sua?', et pariter ea, quae habentur apud S. Lucam 9, 25: 'Quid enim proficit homo, si
lucretur universum mundum, se autem ipsum perdat et detrimentum sui faciat?', sensu litterali non respicere
aeternam salutem animae, sed solum vitam temporalem hominis, non obstantibus ipsorum verborum tenore
eorumque contextu, necnon unanimi interpretatione catholica ? Resp.: Negative.

1.788

PIE XI, ENCYCL. 'AD CATHOLICI SACERDOTII' 20 DÃ‰CEMBRE 1935

Nullo non tempore genus humanum sacerdotum necessitatem expertum est, virorum scilicet, qui, ex officio
legitime concredito, Dei hominumque conciliatores essent, quorum totius vitae munus illas complecteretur
rationes, quae ad aeternum Numen pertineant, quique preces, piacula, sacrificia societatis nomine offerrent, quae
ipsamet revera publice religionem colere iubetur, Deum ut supremum dominum ac primum principium
agnoscere, ut finem ultimum sibi proponere, immortales eidem grates agere, eundemque propitium reddere.
Siquidem penes omnes populos, quorum mores in comperto sunt, modo contra sanctissimas humanae naturae
leges facere ne cogantur, sacrorum administri habentur, quamvis saepenumero vanis superstitionibus serviant ;
itemque ubicumque aliquam profitentur homines religionem, ubicumque aras erigunt, nedum ibi sacerdotibus
careant, peculiari eos honore venerantur. Attamen, cum divina affulsit Revelatio, multo equidem maiore
dignitate insignitum est sacerdotale munus ; quam profecto dignitatem arcano quodam modo praenuntiat
Melchisedech (cf. Gn 14,18) sacerdos ac rex, cuius exemplum Paulus Apostolus ad Iesu Christi personam ac
sacerdotium refert (cf. Hebr 6, 10; 6, 20; 7, 1-11 15). Quodsi est sacrorum administer, secundum praeclaram
eiusdem Pauli sententiam, 'ex hominibus assumptus', at 'pro hominibus constituitur in iis quae sunt ad Deum'
(Hebr 5,1): illius nempe officium non res spectat humanas ac fluxas, quantumvis aestimatione laudeque dignae
videantur, sed divinas easdemque aeternas. ... In sacris Veteris Testamenti litteris sacerdotio per normas
constituto, quas Moyses Dei instinctu ac nutu ductus promulgavit, peculiaria officia, munera, ritus attribuuntur.
Veteris Testamenti sacerdotium maiestatem gloriamque suam non aliunde sumebat, nisi quod illud praenuntiabat
novi aeternique Testamenti a Iesu Christo datum, veri scilicet Dei verique hominis sanguine constitutum.
Gentium Apostolus, de christiani sacerdotii amplitudine, dignitate ac munere summatim presseque agens, hisce
verbis sententiam suam veluti scalpro exprimit : 'Sic nos existimet homo ut ministros Christi et dispensatores
mysteriorum Dei' (1Cor 4, 1).
3755 2275 (10) Minister Christi sacerdos: divini igitur Redemptoris quasi instrumentum est, ut mirabilem eius
operam, quae superna efficacitate universum hominum convictum redintegrans, eum ad excellentiorem cultum
traduxit, per tempora persequi valeat. Quin immo ipse, quod iure meritoque dicere sollemne habemus, 'alter est
Christus', cum eius gerat personam secundum illud: 'Sicut misit me Pater, et ego mitto vos' (Io 20, 21)...
3756 2275 (15) Istiusmodi potestates, peculiari sacramento sacerdoti collatae, cum ex indelebili forma oriantur
eius animo impressa, qua, illius instar, cuius sacerdotium participat, 'sacerdos in aeternum' (Ps 109, 4) factus est,
non caducae sunt ac fluxae, sed stabiles atque perpetuae. Etiamsi, ob humanam infirmitatem, in errores sit et in
dehonestamenta prolapsus, numquam tamen sacerdotalem hanc formam suo ex animo delere poterit. Ac
praeterea ... nova etiam peculiarique gratia, peculiarique ope adaugetur, per quas quidem - si modo divinitus
efficienti caelestium donorum virtuti, adiutrici liberaque opera sua, fideliter obsecundaverit - digne profecto nec
393

