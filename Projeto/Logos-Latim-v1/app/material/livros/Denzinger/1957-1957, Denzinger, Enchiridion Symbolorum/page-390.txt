1.785

PIE XI, LITT. ENCYCL. 'QUADRAGESIMO ANNO', 15 MAI 1931

3725 2253 (190) (Ante quam explanetur doctrina socialis Ecclesiae) illud prae stituendum est, ... ius officiumque
Nobis inesse de rebus istis socialibus et oeconomicis suprema auctoritate iudicandi. Profecto Ecclesiae non haec
fuit demandata provincia, homines ad fluxam solum et caducam felicitatem dirigendi, sed ad aeternam; immo
'terrenis hisce negotiis sine ratione se immiscere nefas putat Ecclesia'. Ast renuntiare nullatenus potest muneri
sibi a Deo concredito, ut auctoritatem interponat Suam non iis quidem, quae artis sunt, ad quae neque mediis
aptis est instructa nec officio praedita, sed in iis omnibus, quae ad regulam morum referuntur.... Nam, etsi
oeconomica res et moralis disciplina in suo quaeque ambitu suis utuntur principiis, error tamen est,
oeconomicum ordinem et moralem ita dissitos ac inter se alienos dicere, ut ex hoc ille nulla ratione pendeat.
3726 2254 (191) (Indoles et individualis et socialis.) Primo igitur pro comperto et explorato habeatur, neque
Leonem (XIII) neque eos, qui Ecclesia duce et magistra docuere, theologos, negasse umquam vel in dubium
vocasse duplicem dominii rationem, quam individualem vocant et socialem, prout singulos respicit vel ad bonum
spectat commune; sed semper uno ore affirmasse, a natura seu a Creatore ipso ius dominii privati hominibus esse
tributum, cum ut sibi familiaeque singuli providere possint, tum ut, huius instituti ope, bona, quae Creator
universae hominum familiae destinavit, huic fini vere inserviant, quae (192) omnia obtineri nullo modo possunt
nisi certo et determinato ordine servato. Itaque duplex in quem impingi potest scopulus naviter cavendus est.
Nam sicut ex negata vel extenuata iuris proprietatis indole sociali et publica in 'individualismum' quem dicunt
ruitur aut ad eum acceditur, ita privata ac individuali eiusdem iuris indole repulsa vel attenuata in
'collectivismum' properetur vel saltem eiusdem placita attingantur necesse est.
3727 2255 (Obligationes dominio inhaerentes.)... Fundamenti instar praemittendum est, quod Leo XIII constituit,
ius nempe proprietatis ab eius usu distingui (Cf. DS 3267). Etenim possessionum divisionem sancte servare
neque proprii dominii limites excedendo alienum ius invadere iustitia illa iubet, quae commutativa audit;
dominos autem re sua non uti nisi honeste, non huius est iustitiae, sed aliarum virtutum, quarum officia 'lege
agendo petere ius non est' (ibid.). Quare immerito pronuntiant quidam, dominium honestumque eius usum
iisdem contineri limitibus; multoque magis a veritate abhorret, ipso abusu vel non-usu ius proprietatis perimi aut
amitti. ...
3728 2256 (193) (Quid res publica possit.) Re vera hominibus hac in re non solum sui proprii commodi, sed
etiam communis boni esse rationem habendam, ex ipsa dominii quam diximus indole individuali simul et sociali
deducitur. Officia vero haec singillatim definire, ubi id necessitas postulaverit neque ipsa lex naturalis
praestiterit, eorum est, qui rei publicae praesunt. Quapropter quid, considerata boni communis vera necessitate,
eis qui possident liceat, quid illicitum sit in suorum bonorum usu, publica auctoritas, lege naturali et divina
semper praelucente, sciscere potest accuratius. Immo vero Leo XIII sapienter docuerat 'industriae hominum
institutisque populorum esse a Deo permissam privatarum possessionum descriptionem'. ... Reipublicae tamen
suo munere pro arbitrio fungi non licere in aperto est. Semper enim ipsum naturale ius et possidendi privatim et
haereditate transmittendi bona intactum inviolatumque maneat oportet, quippe quod respublica auferre nequeat;
'est enim homo quam res publica senior' (DS 3265), atque etiam 'convictus domesticus et cogitatione et re prior
quam civilis coniunctio'.
3729 2257 (194) (obligationes circa reditus liberos.) Neque omnimodo hominis arbitrio reditus eius liberi
relinquuntur; ii scilicet, quibus ad vitam convenienter atque decore sustentandam non eget: quin immo
gravissimo divites teneri praecepto eleemosynae, beneficentiae, magnificentiae exercendae, sacra Scriptura
sanctique Ecclesiae Patres apertissimis verbis assidue denuntiant. Largiores autem impendere proventus, ut
quaestuosae operae commoditas abunde fiat, modo ea opera ad bona vere utilia comparanda insumatur, illustre
ac temporum necessitatibus apprime aptum opus virtutis magnificentiae esse censendum, ex Angelici Doctoris
principiis argumentando colligimus.
3730 2258 (Tituli dominii acquirendi.) Acquiri autem dominium primitus et occupatione rei nullius et industria
seu specificatione quam vocant, cum omnium temporum traditio, tum Leonis decessoris Nostri doctrina
luculenter testantur. Neque enim ulla fit cuiquam iniuria, quidquid in contrarium nonnulli effutiunt cum res in
medio posita, seu quae nullius sit, occupatur; industria vero quae ab homine proprio nomine exerceatur, cuiusque
ope nova species aut augmentum rei accesserit, ea una est, quae hos fructus laboranti addicit.
3731 2259 Longe alia est ratio operae, quae aliis locata in re aliena exercetur. Cui quidem id maxime congruit,
quod 'verissimum' esse Leo XIII inquit, 'non aliunde nisi ex opificum labore gigni divitias civitatum'. ... (195)
Hinc fit, ut nisi quis in re sua laborem exerceat, cum opera alterius tum res alterius consociari debeant: neutra
enim sine altera quidquam efficit. ...
390

