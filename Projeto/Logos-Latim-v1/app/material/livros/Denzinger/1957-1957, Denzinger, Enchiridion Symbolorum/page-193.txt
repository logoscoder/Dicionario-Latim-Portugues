1850 Si cui vero in eis aliquid obscurius dictum et statutum fuisse eamque ob causam interpretatione aut
decisione aliqua egere visum fuerit : ascendat ad locum, quem Dominus elegit, ad Sedem videlicet Apostolicam,
omnium fidelium magistram, cuius auctoritatem etiam ipsa sancta Synodus tam reverenter agnovit. Nos enim
difficultates et controversias, si quae ex eis decretis ortae fuerint, nobis declarandas et decidendas,
quemadmodum ipsa quoque sancta Synodus decrevit, reservamus...

1.444

'REGULAE TRIDENTINAE' DE LIBRIS PROHIBITIS, CONFIRMATAE IN

1.445

CONST. 'DOMINICI GREGIS CUSTODIAE', 24 MARS 1564

1851 Regula I: Libri omres, quos ante annum 1515 aut Summi Pontifices aut Concilia oecumenica damnarunt, et
in hoc Indice non sunt, eodem modo damnati esse censeantur, sicut olim damnati fuerunt.
1852 Regula II: Haeresiarcharum libri, tam eorum, qui post praedictum annum (1515) haereses invenerunt vel
suscitarunt, quam qui haereticorum capita aut duces sunt vel fuerunt, ... omnino prohibentur. Aliorum autem
haereticorum libri, qui de religione quidem ex professo tractant, omnino damnantur. Qui vero de religione non
tractant, a theologis catholicis... examinati et approbati permittuntur...
1853 Regula III: Versiones scriptorum etiam ecclesiasticorum, quae hactenus editae sunt a damnatis auctoribus,
modo nihil contra sanam doctrinam contineant, permittuntur. Librorum autem Veteris Testamenti versiones viris
tantum doctis et piis iudicio episcopi concedi poterunt, modo huiusmodi versionibus tamquam elucidationibus
vulgatae editionis ad intelligendam sacram Scripturam, non autem tamquam sano textu utantur. Versiones vero
Novi Testamenti ab auctoribus primae classis huius Indicis facta nemini concedantur, quia utilitatis parum,
periculi vero plurimum lectoribus ex earum lectione manare solet. Si quae vero annotationes cum huiusmodi
quae permittuntur versionibus vel cum vulgata editione circumferuntur, expunctis locis suspectis a facultate
theologica alicuius Universitatis catholicae aut Inquisitione generali, permitti eisdem poterunt, quibus et
versiones....
1854 Regula IV: Cum experimento manifestum sit, si sacra Biblia vulgari lingua passim sine discrimine
permittantur, plus inde ob hominum temeritatem detrimenti quam utilitatis oriri, hac in parte iudicio episcopi aut
inquisitoris stetur, ut cum consilio parochi vel confessarii Bibliorum a catholicis auctoribus versorum lectionem
in vulgari lingua eis concedere possint, quos intellexerint ex huiusmodi lectione non damnum, sed fidei atque
pietatis augmentum capere posse...
1855 Regula V: Libri illi, qui haereticorum auctorum opera interdum prodeunt, in quibus nulla vel pauca de suo
apponunt, sed aliorum dicta colligunt, cuiusmodi sunt lexica, concordantiae, apophthegmata..., si quae habeant,
quae purgatione indigeant, illis episcopi... consilio sublatis aut emendatis, permittantur.
1856 Regula VI: Libri vulgari idiomate de controversiis inter catholicos et haereticos nostri temporis disserentes
non passim permittantur, sed idem de iis servetur, quod de bibliis vulgari lingua scriptis statutum est. Qui vero
de ratione bene vivendi, contemplandi, confitendi ac similibus argumentis vulgari sermone conscripti sunt, si
sanam doctrinam contineant, non est, cur prohibeantur...
1857 Regula VII: Libri, qui res lascivas seu obscoenas ex professo tractant, narrant aut docent, cum non solum
fidei, sed et morum, qui huiusmodi librorum lectione facile corrumpi solent, ratio habenda sit, omnino
prohibentur. ... Antiqui vero ab ethnicis conscripti propter sermonis elegantiam et proprietatem permittuntur :
nulla tamen ratione pueris praelegendi erunt.
1858 Regula VIII: Libri, quorum principale argumentum bonum est, in quibus tamen obiter aliqua inserta
sunt,quae ad haeresim seu impietatem, divinationem seu superstitionem spectant, a catholicis theologis ...
expurgati concedi possunt. ...
1859 Regula IX: Libri omnes et scripta geomantiae, hydromantiae, aeromantiae, pyromantiae, oneiromantiae,
chiromantiae, necromantiae, sive in.quibus continentur sortilegia, veneficia, auguria, auspicia, incantationes artis
magicae, prorsus reiiciuntur. Episcopi vero diligenter provideant, ne astrologiae iudiciariae libri, tractatus,
indices legantur vel habeantur, qui de futuris contingentibus successibus, fortuitisve casibus aut iis actionibus,
quae ab humana voluntate pendent, certi aliquid eventurum affirmare audent. ...
193

