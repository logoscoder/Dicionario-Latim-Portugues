1.128

CONCILE DE TOLEDE XIV, 14-20 NOVEMBRE 684

1.129

564 (C. 8) AT NUNC NOS... (FIDELIBUS) PRAEDICAMUS, BREVI ADMODUM DEFINITIONE COLLECTA, UT
IN UNA (ENIM) CHRISTI FILII DEI PERSONA DUARUM NATURARUM INDIVIDUAS PROPRIETATES AGNOSCANT,
SICUT INDIVISAS ATQUE INSEPARABILES, ITA INCONFUSAS ET INCONVERTIBILES PERMANERE, UNAM DEITATIS
ALTERAM HOMINIS, UNAM QUA EX DEO PATRE EST GENITUS, ALTERAM QUA EX MARIA VIRGINEGENERATUS
(GENERATUR). UTRAQUE ERGO EI GENERATIO PLENA UTRAQUE PERFECTA, NIHIL MINUS EX DEITATE HABENS,
NIHIL IMPERFECTUM EX HUMANITATE SUSCIPIENS, NON NATURARUM GEMINATIONE DIVISUS, NON PERSONA
GEMINATUS, SED PLENUS DEUS PLENUSQUE HOMO ABSQUE OMNI PECCATO IN SINGULARITATE PERSONAE UNUS
EST CHRISTUS. UNUS IGITUR IN UTRAQUE NATURA CONSISTENS ET DIVINITATIS SIGNIS EFFULGET ET
HUMANITATIS PASSIONIBUS SUBIACET. NEC ENIM ALTER EX PATRE, ALTER EX MATRE EST GENITUS, CUM
TAMEN ALITER DE PATRE, ALITER DE MATRE SIT NATUS: IPSE TAMEN IN UTROQUE NATURARUM GENERE NON
DIVISUS, SED UNUS IDEMQUE ET DEI ET HOMINIS FILIUS; IPSE VIVIT MORIENS, IPSE MORITUR VIVENS; IPSE
IMPASSIBILIS PATIENS IPSE PASSIONI NON SUBIACENS NEC DEITATE SUCCUMBENS NEC HUMANITATE PASSIONI
SE SUBTRAHENS; HABENS EX DEITATIS NATURA NON POSSE MORI, HABENS EX HUMANITATIS SUBSTANTIA ET
NOLLE ET POSSE MORI; EX UNA IMMORTALIS HABETUR, EX ALTERA MORTALIUM CONDICIONE RESOLVITUR;
HABENS IN AETERNA DIVINITATIS VOLUNTATE QUOD (QUO) SUSCEPTUM HOMINEM SUMERET, HABENS IN
SUSCEPTI HOMINIS VOLUNTATE, UT HUMANA VOLUNTAS DEO SUBDITA ESSET. UNDE ET IPSE DICIT AD PATREM:
'PATER, NON MEA VOLUNTAS, SED TUA FIAT' (LC 22,42), ALTERAM VIDELICET OSTENDENS VOLUNTATEM
DIVINITATIS QUA SUSCEPTUS EST HOMO, ALTERAM HOMINIS QUA OBOEDIENDUM EST DEO. - (C. 9) ET IDEO
SECUNDUM HARUM DUARUM DIFFERENTIAM NATURARUM, DUARUM QUOQUE INSEPARABILIUM PROPRIETATES
PRAEDICANDAE SUNT VOLUNTATUM ET OPERUM. - (C. 10)... SI QUIS IGITUR IESU CHRISTO DEI FILIO EX UTERO
MARIAE VIRGINIS NATO ALIQUID AUT DIVINITATIS IMMINUIT AUT DE SUSCEPTA HUMANITATE SUBDUCIT,
EXCEPTA SOLA LEGE PECCATI, ET EUM NON VERUM DEUM HOMINEMQUE PERFECTUM IN UNA PERSONA
SUBSISTENTEM SINCERISSIME CREDIT, ANATHEMA SIT.
CONCILE DE TOLEDE XV, COMMENCÉ LE 11 MAI 688
566 294 (1)... Invenimus, quod in libro illo Responsionis fidei nostrae, quem per Petrum regionarium Romanae
Ecclesiae miseramus, id primum capitulum iam dicto papae (Benedicto II) incaute visum fuisset a nobis positum,
ubi nos secundum divinam essentiam diximus: 'Voluntas genuit voluntatem, sicut et sapientia sapientiam'; quod
vir ille in incuriosa lectionis transcursione praeteriens existimavit haec ipsa nomina iuxta relativum, aut
secundum comparationem humanae mentis nos posuisse: et ideo ipsa renotatione sua ita nos admonere iussus
est, dicens: 'Naturali ordine cognoscimus, quia verbum ex mente originem ducit, sicut ratio et voluntas, et
converti non possunt ut dicatur: quia sicut verbum et voluntas de mente procedit, ita et mens de verbo aut
voluntate; et ex ista comparatione visum est Romano Pontifici, voluntatem ex voluntate non posse dici'. Nos
autem non secundum hanc comparationem humanae mentis, nec secundum relativum, sed secundum essentiam
diximus: Voluntas ex voluntate, sicut et sapientia ex sapientia. Hoc enim est Deo esse, quod velle: hoc velle,
quod sapere. Quod tamen de homine dici non potest. Aliud quippe est homini id, quod est sine velle, et aliud
velle etiam sine sapere. In Deo autem non est ita, quia simplex ita natura est, et ideo hoc est illi esse, quod velle,
quod sapere...
567 295 (4) Ad secundum quoque retractandum capitulum transeuntes, quo idem Papa incaute nos dixisse
putavit, tres substantias in Christo Dei Filio profiteri: sicut nos non pudebit, quae sunt vera defendere, ita forsitan
quosdam pudebit, quae vera sunt ignorare. Quis enim nesciat, unumquemque hominem duabus constare
substantiis, animae scilicet et corporis? (Provocatur ad 2 Cor 4, 16 et Ps 62, 2)...
(5) Contra quam regulam invenimus item in Scripturis aut carne plerumque nominata totum hominem posse
intelligi aut anima sola interdum nominata totius hominis perfectionem agnosci. Quapropter natura divina
humanae sociata naturae possunt et tres proprie et duae tropice appellari substantiae. Sed aliud est, cum per
proprietatem totus homo exprimitur, aliud, cum a parte totus intelligitur. Est enim quidam modus locutionis, qui
frequenter in Scripturis divinis positus invenitur, quo significatur a parte totum : hic etiam tropus apud
grammaticos 'synecdoche' dicitur.

1.130

CONCILE DE TOLEDE XVI, COMMENCÉ LE 2 MAI 693; SYMBOLE

568 (art. 1) Credimus et confitemur omnium creaturarum, quae trinis rerum machinis continentur, auctricem
atque conservatricem individuam Trinitatem:
72

