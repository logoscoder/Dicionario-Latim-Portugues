2518 1455 (3) Quod vero spectat ad ea coniugia, quae pariter in iisdem Foederatis Belgii provinciis absque
forma a Tridentino statuta contrahuntur a catholicis cum haereticis, sive catholicus vir haereticam feminam in
matrimonium ducat, sive catholica femina haeretico viro nubat: dolens imprimis quam maxime Sanctitas Sua,
eos esse inter catholicos, qui insano amore turpiter dementati ab hisce detestabilibus conubiis, quae sancta mater
Ecclesia perpetuo damnavit atque interdixit, ex animo non abhorrent et prorsus sibi abstinendum non ducunt,...
(animarum pastores) serio graviterque hortatur et monet, ut catholicos utriusque sexus ab huiusmodi nuptiis in
propriarum animarum perniciem ineundis quantum possint absterreant, easdemque nuptias omni meliore modo
intervertere atque efficaciter impedire satagant. At si forte aliquod huius generis matrimonium, Tridentini forma
non servata, ibidem contractum iam sit, aut in posterum (quod Deus avertat) contrahi contingat, declarat
Sanctitas Sua, matrimonium huiusmodi, alio non occurrente canonico impedimento, validum habendum esse, et
neutrum ex coniugibus, donec alter eorum supervixerit, ullatenus posse sub obtentu dictae formae non servatae
novum matrimonium inire; id vero debere sibi potissime in animum inducere coniugem catholicum, sive virum
sive feminam, ut pro gravissimo scelere quod admisit, paenitentiam agat ac veniam a Deo precetur, coneturque
pro viribus alterum coniugem a vera fide deerrantem ad gremium catholicae Ecclesiae pertrahere eiusque
animam lucrari, quod porro ad veniam de patrato crimine impetrandam opportunissimum foret, sciens de cetero,
ut mox dictum est, se istius matrimonii vinculo perpetuo ligatum iri.
2519 1456 (4) (Idem valet)... etiam de similibus matrimoniis extra fines dominii eorundem Foederatorum
Ordinum contractis ab iis, qui addicti sunt legionibus seu militaribus copiis, quae ab iisdem Foederatis Ordinibus
transmitti solent ad custodiendas muniendasque arces conterminas vulgo dictas di Barriera: ita quidem, ut
matrimonia ibi praeter Tridentini formam sive inter haereticos utrimque sive inter catholicos et haereticos inita
valorem suum obtineant, dummodo uterque coniux ad easdem copias sive legiones pertineat...
2520 1457 (5) Tandem circa coniugia, quae contrahuntur vel in regionibus principum catholicorum ab iis, qui in
provinciis Foederatis domicilium habent, vel in Foederatis provinciis ab habentibus domicilium in regionibus
catholicorum principum, nihil Sanctitas Sua de novo decernendum aut declarandum esse duxit, volens, ut de iis
iuxta canonica iuris communis principia probatasque in similibus casibus alias editas a sacra Congregatione
Concilii resolutiones, ubi disputatio contingat, decidatur, et ita declaravit statuitque ac (ab) omnibus in posterum
servari praecepit.

1.505

BENOÃŽT XIV, CONST. 'ETSI PASTORALIS' PRO ITALO-GRAECIS,

1.506

26 MAI 1742

2522 1458 3 (n.1). Episcopi Latini infantes seu alios in suis dioecesibus baptizatos a presbyteris Graecis absolute
chrismate in fronte consignatos confirment, cum neque per praedecessores Nostros neque per Nos Graecis
presbyteris in Italia et insulis adiacentibus, ut infantibus baptizatis sacramentum confirmationis conferant,
facultas concessa sit aut concedatur; quin immo usque ab anno a fel. rec. Clemente VIII, praedecessore Nostro,
fuit presbyteris Italo-Graecis expresse interdictum, ne baptizatos chrismate consignent (DS 1990).
2523 (n.4) Quamvis confirmati a simplici sacerdote cogendi non sunt eiusmodi confirmationis sacramentum ab
episcopo suscipere, si ex tali coactione scandala oriri possent: cum sacramentum confirmationis eiusmodi
necessitatem non habeat, ut sine eo salvus quis esse non possit, monendi tamen sunt ab Ordinariis locorum, eos
gravis peccati reatu teneri, si cum possunt ad confirmationem accedere, illam renuunt ac negligunt.
2524 5 (n.2) Infirmis ... unctio exhibeatur extrema. (n.3) Nec refert, utrum eadem extrema unctio per unum vel
plures presbyteros fiat ubi huiusmodi viget consuetudo; dummodo credant et asserant, illud sacramentum,
servata debita materia et forma, ab uno presbytero valide et licite confici. (n.4) Idem sacerdos materiam adhibere
formamque pronuntiare respective debet; ac propterea qui ungit, idem dicat formam respondentem, nec alius
unget et alius formam pronuntiet.

236

