1.40

SAINT GÉLASE I, EP. 'FAMULI VESTRAE PIETATIS' AD ANASTASIUM I

1.41

IMP.,

494

347 (2) Duo sunt quippe, imperator auguste, quibus principaliter mundus hic regitur, auctoritas sacrata
pontificum et regalis potestas, in quibus tanto gravius pondus est sacerdotum, quanto etiam pro ipsis regibus
hominum in divino reddituri sunt examine rationem. Nosti etenim, fili clementissime, quoniam licet praesedeas
humano generi dignitate, rerum tamen praesulibus divinarum devotus colla submittis atque ab eis causas tuae
salutis expetis, hincque sumendis caelestibus sacramentis eisque, ut competit, disponendis subdi te debere
cognoscis religionis ordine potius quam praeesse, itaque inter haec illorum te pendere iudicio, non illos ad tuam
velle redigi voluntatem. Si enim quantum ad ordinem publicae pertinet disciplinae, cognoscentes imperium tibi
superna dispositione conlatum legibus tuis ipsi quoque parent religionis antistites, ne vel in rebus mundanis
exclusae... videantur obviare sententiae, quo, oro te, decet affectu eis et convenit oboedire, qui praerogandis
venerabilibus sunt attributi mysteriis ? Proinde, sicut non leve discrimen incumbit pontificibus siluisse pro
divinitatis cultu quod congruit, ita his, quod absit, non mediocre periculum est, qui, cum debeant parere,
despiciunt. Et si cunctis generaliter sacerdotibus recte divina tractantibus fidelium convenit corda submitti,
quanto potius sedis illius praesuli consensus est adhibendus, quem cunctis sacerdotibus et divinitas summa voluit
praeminere et subsequens Ecclesiae generalis iugiter pietas celebravit ?
(3) Ubi pietas tua evidenter advertit numquam quolibet penitus humano consilio elevare se quemquam posse
illius privilegio vel confessioni, quem Christi vox praetulit universis, quem Ecclesia veneranda confessa semper
est et habet devota primatem. Impeti possunt humanis praesumptionibus, quae divino sunt iudicio constituta,
vinci autem quorumlibet potestate non possunt.

1.42

SAINT GÉLASE I, SYNODUS ROMANA: ACTA DE ABSOLUTIONE MISENI, 13

1.43

MAI 495

348 ... Cum nulli animae Deus omnipotens et misericors per ecclesiasticam pietatem quaerenti voluerit
remedium denegari, non dubium est hoc ipso auctore Deo et divina conpunctione prodire, ut tunc de eius
(Miseni) receptione tractetur, quando eam non protelanda quoque necessitas compellat impendi, nostro praeterea
Salvatore beato Petro Apostolo prae ceteris deleganti: 'Quaecumque ligaveris super terram, ligata erunt et in
caelis, et quaecumque solveris super terram, erunt soluta et in caelis' (Mt 16, 19), sicut et his verbis nihil constat
exceptum, sic per apostolicae dispensationis officium et totum possit generaliter alligari et totum consequenter
absolvi, praecipue cum ex hoc magis praeberi cunctis oporteat apostolicae miserationis exemplum, ut
absolutione damnati, si resipiscant universi et ab errore se retrahant ... vinculis se damnationis ... non ambigant
exuendos.... Proinde quantum permittente Domino possibilitatis humanae desideranti remedia praebeamus,
totum, quod supra nostrae facultatis est modulum, divino iudicio relinquentes, non autem nobis poterunt
imputare, cur praevaricationis offensam viventibus remittamus, quod Ecclesiae Deo largiente possibile est, qui
nos etiam mortuis veniam praestare deposcunt, quod nobis possibile non esse manifestum est. Quia cum dictum
sit 'quae ligaveris super terram' , quos ergo non esse iam constat super terram, non humano, sed suo iudicio
reservavit, nec audet Ecclesia sibimet vindicare, quod ipsis beatis apostolis conspiciat non fuisse concessum,
quia alia sit causa superstitum, alia defunctorum.

1.44

CONCILE D'ARLES, 473, LIBELLE DE SOUMISSION DU PRÊTRE LUCIDUS

1.45

DE GRATIA ET PRAEDESTINATIONE

330 160a Correptio vestra salus publica, et sententia vestra medicina est. Unde et ego summum remedium duco,
ut praeteritos errores accusando excusem, et salutifera confessione me diluam. Proinde iuxta praedicandi recentia
statuta concilii, damno vobiscum sensum illum qui dicit humanae oboedientiae laborem divinae gratiae non esse
iungendum;
331 160a qui dicit post primi hominis lapsum ex toto arbitrium voluntatis exstinctum;
332 160a qui dicit quod Christus Dominus et Salvator noster mortem non pro omnium salute susceperit;
35

