1348 712 FIRMITER CREDIT, PROFITETUR ET DOCET, LEGALIA VETERIS TESTAMENTI, SEU MOSAICAE LEGIS,
QUAE DIVIDUNTUR IN CEREMONIAS, SACRA SACRIFICIA, SACRAMENTA, QUIA SIGNIFICANDI ALICUIUS FUTURI
GRATIA FUERANT INSTITUTA, LICET DIVINO CULTUI ILLA AETATE CONGRUERUNT, SIGNIFICATO PER ILLA
DOMINO NOSTRO JESU CHRISTO ADVENIENTE CESSASSE, ET NOVI TESTAMENTI SACRAMENTA COEPISSE.
QUEMCUMQUE ETIAM POST PASSIONEM IN LEGALIBUS SPEM PONENTEM ET ILLIS VELUT AD SALUTEM
NECESSARIIS SE SUBDENTEM, QUASI CHRISTI FIDES SINE ILLIS SALVARE NON POSSET, PECCASSE MORTALITER.
NON TAMEN NEGAT A CHRISTI PASSIONE USQUE AD PROMULGATUM EVANGELIUM ILLA POTUISSE SERVARI,
DUM TAMEN MINIME AD SALUTEM NECESSARIA CREDERENTUR, SED POST PROMULGATUM EVANGELIUM SINE
INTERITU SALUTIS AETERNAE ASSERIT NON POSSE SERVARI. OMNES ERGO POST ILLUD TEMPUS CIRCUMCISIONIS
ET SABBATI RELIQUORUMQUE LEGALIUM OBSERVATORES ALIENOS A CHRISTI FIDE DENUNTIAT ET SALUTIS
AETERNAE MINIME POSSE ESSE PARTICIPES, NISI ALIQUANDO AB IIS ERRORIBUS RESIPISCANT. OMNIBUS
IGITUR, QUI CHRISTIANO NOMINE GLORIANTUR, PRAECIPIT OMNINO, QUOCUMQUE TEMPORE, VEL ANTE VEL
POST BAPTISMUM, A CIRCUMCISIONE CESSANDUM; QUONIAM SIVE QUIS IN EA SPEM PONAT, SIVE NON, SINE
INTERITU SALUTIS AETERNAE OBSERVARI OMNINO NON POTEST.
1349 712 CIRCA PUEROS VERO PROPTER PERICULUM MORTIS, QUOD POTEST SAEPE CONTINGERE, CUM IPSIS
NON POSSIT ALIO REMEDIO SUBVENIRI, NISI PER SACRAMENTUM BAPTISMI, PER QUOD ERIPIUNTUR A DIABOLI
DOMINATU ET IN DEI FILIOS ADOPTANTUR, ADMONET, NON ESSE PER QUADRAGINTA AUT OCTOGINTA DIES SEU
ALIUD TEMPUS IUXTA QUORUNDAM OBSERVANTIAM SACRUM BAPTISMA DIFFERENDUM, SED QUAMPRIMUM
COMMODE FIERI POTEST, DEBERE CONFERRI: ITA TAMEN, QUOD MORTIS IMMINENTE PERICULO MOX SINE ULLA
DILATIONE BAPTIZENTUR, ETIAM PER LAICUM VEL MULIEREM, IN FORMA ECCLESIAE, SI DESIT SACERDOS,
QUEMADMODUM IN DECRETO ARMENORUM PLENIUS CONTINETUR (DS 1315).
1350 713 FIRMITER CREDIT, PROFITETUR ET PRAEDICAT, OMNEM CREATURAM DEI BONAM, 'NIHILQUE
REICIENDUM, QUOD CUM GRATIARUM ACTIONE PERCIPITUR' (1 TIM 4, 4), QUIA, IUXTA VERBUM DOMINI (MT
15, 11), 'NON QUOD INTRAT IN OS, COINQUINAT HOMINEM'; ILLAMQUE MOSAICAE LEGIS CIBORUM MUNDORUM
ET IMMUNDORUM DIFFERENTIAM AD CEREMONIALIA ASSERIT PERTINERE, QUAE SURGENTE EVANGELIO
TRANSIERUNT ET EFFICACIA ESSE DESIERUNT. ILLAM ETIAM APOSTOLORUM PROHIBITIONEM 'AB IMMOLATIS
SIMULACRORUM ET SANGUINE ET SUFFOCATO' (ACT 15, 29) DICIT ILLI TEMPORI CONGRUISSE, QUO EX JUDAEIS
ATQUE GENTILIBUS, QUI ANTEA DIVERSIS CEREMONIIS MORIBUSQUE VIVEBANT, UNA SURGEBAT ECCLESIA, UT
CUM JUDAEIS ETIAM GENTILES ALIQUID COMMUNITER OBSERVARENT, ET IN UNUM DEI CULTUM FIDEMQUE
CONVENIENDI PRAEBERETUR OCCASIO ET DISSENSIONIS MATERIA TOLLERETUR: CUM JUDAEIS PROPTER
ANTIQUAM CONSUETUDINEM SANGUIS ET SUFFOCATUM ABOMINABILIA VIDERENTUR ET ESU IMMOLATITII
POTERANT ARBITRARI GENTILES AD IDOLOLATRIAM REDITUROS. UBI AUTEM EO USQUE PROPAGATA EST
CHRISTIANA RELIGIO, UT NULLUS IN EA JUDAEUS CARNALIS APPAREAT, SED OMNES AD ECCLESIAM
TRANSEUNTES IN EOSDEM RITUS EVANGELII CEREMONIASQUE CONVENIANT, CREDENTES 'OMNIA MUNDA
MUNDIS' (TIT 1, 15): ILLIUS APOSTOLICAE PROHIHITIONIS CAUSA CESSANTE, ETIAM CESSAVIT EFFECTUS.
NULLAM ITAQUE CIBI NATURAM CONDEMNANDAM ESSE DENUNTIAT, QUEM SOCIETAS ADMITTIT HUMANA : NEC
INTER ANIMALIA DISCERNENDUM PER QUEMCUMQUE, SIVE VIRUM SIVE MULIEREM, ET QUOCUMQUE GENERE
MORTIS INTEREANT: QUAMVIS PRO SALUTE CORPORIS, PRO VIRTUTIS EXERCITIO, PRO REGULARI ET
ECCLESIASTICA DISCIPLINA POSSINT ET DEBEANT MULTA NON NEGATA DIMITTI, QUIA, IUXTA APOSTOLUM,
'OMNIA LICENT, SED NON OMNIA EXPEDIUNT' (I COR 6, 12; 10, 22).

1351 714 FIRMITER CREDIT, PROFITETUR ET PRAEDICAT, 'NULLOS EXTRA CATHOLICAM ECCLESIAM
EXSISTENTES (INTRA CATH. E. NON EXS.), NON SOLUM PAGANOS', SED NEC JUDAEOS AUT HAERETICOS ATQUE
SCHISMATICOS, AETERNAE VITAE FIERI POSSE PARTICIPES; SED IN IGNEM AETERNUM ITUROS, 'QUI PARATUS
EST DIABOLO ET ANGELIS EIUS' (MT 25, 41), NISI ANTE FINEM VITAE EIDEM FUERINT AGGREGATI: TANTUMQUE
VALERE ECCLESIASTICI CORPORIS UNITATEM, UT SOLUM IN EA MANENTIBUS AD SALUTEM ECCLESIASTICA
SACRAMENTA PROFICIANT, ET IEIUNIA, ELEEMOSYNAE AC CETERA PIETATIS OFFICIA ET EXERCITIA MILITIAE
CHRISTIANAE PRAEMIA AETERNA PARTURIANT. 'NEMINEMQUE, QUANTASCUMQUE ELEEMOSYNAS FECERIT, ETSI
PRO CHRISTI NOMINE SANGUINEM EFFUDERIT, POSSE SALVARI, NISI IN CATHOLICAE ECCLESIAE GREMIO ET
UNITATE PERMANSERIT'.
1352 715 VERUM QUIA IN SUPRASCRIPTO DECRETO ARMENORUM NON EST EXPLICATA FORMA VERBORUM,
QUIBUS IN CONSECRATIONE CORPORIS ET SANGUINIS DOMINI SACROSANCTA ROMANA ECCLESIA,
APOSTOLORUM PETRI ET PAULI DOCTRINA ET AUCTORITATE FIRMATA, SEMPER UTI CONSUEVIT, ILLAM
PRAESENTIBUS DUXIMUS INSERENDAM. IN CONSECRATIONE CORPORIS DOMINI HAC UTITUR FORMA VERBORUM:
'HOC EST ENIM CORPUS MEUM'; SANGUINIS VERO: 'HIC EST ENIM CALIX SANGUINIS MEI, NOVI ET AETERNI
TESTAMENTI, MYSTERIUM FIDEI, QUI PRO VOBIS ET PRO MULTIS EFFUNDETUR IN REMISSIONEM PECCATORUM'.
149

