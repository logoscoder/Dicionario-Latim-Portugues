3235 1925 35. Quo magis attenditur ordo iustificationis in homine, eo aptior apparet modus dicendi scripturalis,
quod Deus peccata quaedam tegit aut non imputat. - Iuxta Psalmistam (Ps 31, 1) discrimen est inter iniquitates,
quae remittuntur, et peccata, quae teguntur : illae, ut videtur sunt culpae actuales et liberae, haec vero sunt
peccata non eorum, qui pertinent ad populum Dei, quibus propterea nullum afferunt nocumentum.
3236 1926 36. Ordo supernaturalis constituitur manifestatione esse in plenitudine suae formae realis; cujus
communicationis seu manifestationis effectus est sensus ('sentimento') deiformis, qui inchoatus in hac vita
constituit lumen fidei et gratiae, completus in altera vita constituit lumen gloriae.
3237 1927 37. Primum lumen reddens animam intelligentem est esse ideale ; alterum primum lumen est etiam
esse, non tamen mere ideale, sed subsistens ac vivens: illud abscondens suam personalitatem ostendit solum
suam obiectivitatem : at qui videt alterum (quod est Verbum), etiamsi per speculum et in aenigmate, videt Deum.
3238 1928 38. Deus est obiectum visionis beatificae, in quantum est auctor operum ad extra.
3239 1929 39. Vestigia sapientiae ac bonitatis, quae in creaturis relucent, sunt comprehensoribus necessaria; ipsa
enim in aeterno exemplari collecta sunt ea Ipsius pars, quae ab illis videri possit ('che e loro accessibile'), ipsaque
argumentum praebent laudibus, quas in aeternum Deo Beati concinunt.
3240 1930 40. Cum Deus non possit, nec per lumen gloriae, totaliter se communicare entibus finitis, non potuit
essentiam suam comprehensoribus revelare et communicare, nisi eo modo, qui finitis intelligentiis sit
accommodatus: scilicet Deus se illis manifestat, quatenus cum ipsis relationem habet, ut eorum creator, provisor,
redemptor, sanctificator.
3241 1930a (Censura, cfirm. a S. P'ce: Has propositiones S. Officium) in proprio auctoris sensu reprobandas ac
proscribendas esse iudicavit, prout hoc generali decreto reprobat, damnat, proscribit...

1.679

LÃ‰ON XIII, LITT. ENCYCL. 'LIBERTAS PRAESTANTISSIMUM',

1.680

20 JUIN 1888

3245 Libertas, praestantissimum naturae bonum, idemque intelligentia aut ratione utentium naturarum unice
proprium, hanc tribuit homini dignitatem, ut sit in manu consilii sui obtineatque actionum suarum potestatem.
Verumtamen eiusmodi dignitas plurimum interest, qua ratione geratur. ... Sane integrum est homini parere
rationi, morale bonum sequi, ad summum finem suum recta contendere. Sed idem potest ad omnia alia
deflectere, fallacesque bonorum imagines persecutus, ordinem debitum perturbare et in interitum ruere
voluntarium. ...
3246 Libertatem nemo altius praedicat nec constantius asserit Ecclesia catholica, quae (id) ... tuetur ut dogma.
Neque id solum: sed contradicentibus haereticis... (nominantur Manichaei, adversarii Concilii Tridentini,
Jansenistae, Fatalistae) patrocinium libertatis Ecclesia suscepit hominisque tam grande bonum ab interitu
vindicavit.
3247 Cur homini lex necessaria sit, in ipso eius arbitrio, scilicet in hoc, nostrae ut voluntates a recta ratione ne
discrepent, prima est causa, tamquam in radice, quaerenda. ... Talis (lex) est princeps omnium lex naturalis, quae
scripta est et insculpta in hominum animis singulorum, quia ipsa est humana ratio recte facere iubens et peccare
vetans. Ista vero humanae rationis praescriptio vim habere legis non potest, nisi quia altioris est vox atque
interpres rationis, cui mentem libertatemque nostram subiectam esse oporteat. Vis enim legis cum ea sit, officia
imponere et iura tribuere, tota in auctoritate nititur, hoc est: in vera potestate statuendi officia describendique
iura, item poenis praemiisque imperata sanciendi: quae quidem omnia in homine liquet esse non posse, si
normam actionibus ipse suis summus sibi legislator daret. Ergo consequitur, ut naturae lex sit ipsa lex aeterna,
insita in iis qui ratione utuntur, eosque inclinans ad debitum actum et finem, eaque est ipsa aeterna ratio
Creatoris universumque mundum gubernantis Dei.
3248 Quod ratio lexque naturalis in hominibus singulis, idem efficit in consociatis lex humana ad bonum
commune civium promulgata. Ex hominum legibus aliae in eo versantur quod est bonum malumve natura. ... Sed
istiusmodi decreta nequaquam ducunt ab hominum societate principium, ... sed potius ipsi hominum societati
antecedunt, omninoque sunt a lege naturali ac propterea a lege aeterna repetenda. ... Alia vero civilis potestatis
313

