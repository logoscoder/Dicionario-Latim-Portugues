2147 1197 47. Cum dicit Concilium Tridentinum, eos alienis peccatis communicantes mortaliter peccare, qui,
nisi quos digniores et Ecclesiae magis utiles ipsi iudicaverint, ad ecclesias promovent: Concilium vel primo
videtur per hoc 'digniores' non aliud significare velle, nisi dignitatem eligendorum, sumpto comparativo pro
positivo; vel secundo locutione minus propria ponit 'digniores', ut excludat indignos, non vero dignos; vel
tandem loquitur tertio, quando fit concursus.
2148 1198 48. Tam clarum videtur, fornicationem secundum se nullam involvere malitiam, et solum esse malam,
quia interdicta, ut contrarium omnino rationi dissonum videatur.
2149 1199 49. Mollities iure naturae prohibita non est. Unde, si Deus eam non interdixisset, saepe esset bona et
aliquando obligatoria sub mortali.
2150 1200 50. Copula cum coniugata, consentiente marito, non est adulterium ; adeoque sufficit in confessione
dicere, se esse fornicatum.
2151 1201 51. Famulus, qui submissis humeris scienter adiuvat herum suum ascendere per fenestras ad
stuprandam virginem, et multoties eidem subservit deferendo scalam, aperiendo ianuam, aut quid simile
cooperando non peccat mortaliter, si id faciat metu notabilis detrimenti, puta ne a domino male tractetur, ne
torvis oculis aspiciatur, ne domo expellatur.
2152 1202 52. Praeceptum servandi festa non obligat sub mortali, seposito scandalo, si absit contemptus.
2153 1203 53. Satisfacit praecepto Ecclesiae de audiendo Sacro, qui duas eius partes, immo quattuor simul a
diversis celebrantibus audit.
2154 1204 54. Qui non potest recitare Matutinum et Laudes, potest autem reliquas Horas, ad nihil tenetur; quia
maior pars trahit ad se minorem.
2155 1205 55. Praecepto communionis annuae satisfit per sacrilegam Domini manducationem (cf. DS 2034).
2156 1206 56. Frequens confessio et communio, etiam in his, qui gentiliter vivunt, est nota praedestinationis.
2157 1207 57. Probabile est, sufficere attritionem naturalem, modo honestam.
2158 1208 58. Non tenemur confessario interroganti fateri peccati alicuius consuetudinem.
2159 1209 59. Licet sacramentaliter absolvere dimidiate tantum confessos ratione magni concursus
paenitentium, qualis verbi gratia potest contingere in die magnae alicuius festivitatis aut indulgentiae.
2160 1210 60. Paenitenti habenti consuetudinem peccandi contra legem Dei, naturae aut Ecclesiae, etsi
emendationis spes nulla appareat, nec est neganda nec differenda absolutio, dummodo ore proferat, se dolere et
proponere emendationem.
2161 1211 61. Potest aliquando absolvi, qui in proxima occasione peccandi versatur, quam potest et non vult
omittere, quin immo directe et ex proposito quaerit aut ei se ingerit.
2162 1212 62. Proxima occasio peccandi non est fugienda, quando causa aliqua utilis aut honesta non fugiendi
occurrit.
2163 1213 63. Licitum est quaerere directe occasionem proximam peccandi pro bono spirituali vel temporali
nostro vel proximi.
2164 1214 64. Absolutionis capax est homo, quantumvis laboret ignorantia mysteriorum fidei, et etiamsi per
negligentiam, etiam culpabilem, nesciat mysterium sanctissimae Trinitatis et Incarnationis Domini nostri Jesu
Christi.
2165 1215 65. Sufficit illa mysteria semel credidisse.
2166 (Censura:) Omnes propositiones damnatae et prohibitae sicut iacent, ut minimum tamquam scandalosae et
in praxi perniciosae.
213

