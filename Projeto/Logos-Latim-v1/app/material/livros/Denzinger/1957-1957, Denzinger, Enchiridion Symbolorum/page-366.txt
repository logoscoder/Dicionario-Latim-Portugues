1.758

3581 2166 QU. 1: UTRUM, PERSPECTA POTISSIMUM ECCLESIAE UNIVERSAE TRADITIONE USQUE AD
PRIMAEVOS ECCLESIASTICOS SCRIPTORES ASSURGENTE, ATTENTISQUE INTERNIS RATIONIBUS LIBRI ACTUUM
SIVE IN SE SIVE IN SUA AD TERTIUM EVANGELIUM RELATIONE CONSIDERATI ET PRAESERTIM MUTUA
UTRIUSQUE PROLOGI AFFINITATE ET CONNEXIONE (LC 1, 1-4; ACT 1, 1S), UTI CERTUM TENENDUM SIT,
VOLUMEN, QUOD TITULO ACTUS APOSTOLORUM, SEU PRAXEIS APOSTOLWN, PRAENOTATUR, LUCAM
EVANGELISTAM HABERE AUCTOREM ? RESP.: - AFFIRMATIVE.
3582 2167 QU. 2: UTRUM CRITICIS RATIONIBUS, DESUMPTIS TUM EX LINGUA ET STILO, TUM EX ENARRANDI
MODO, TUM EX UNITATE SCOPI ET DOCTRINAE, DEMONSTRARI POSSIT LIBRUM ACTUUM APOSTOLORUM UNI
DUMTAXAT AUCTORI TRIBUI DEBERE; AC PROINDE EAM RECENTIORUM SCRIPTORUM SENTENTIAM, QUAE TENET,
LUCAM NON ESSE LIBRI AUCTOREM UNICUM, SED DIVERSOS ESSE AGNOSCENDOS EIUSDEM LIBRI AUCTORES,
QUOVIS FUNDAMENTO ESSE DESTITUTAM ? RESP.: AFFIRMATIVE AD UTRAMQUE PARTEM.
3583 2168 QU. 3: UTRUM, IN SPECIE, PERICOPAE IN ACTIS CONSPICUAE, IN QUIBUS, ABRUPTO USU TERTIAE
PERSONAE, INDUCITUR PRIMA PLURALIS ('WIRSTUCKE'), UNITATEM COMPOSITIONIS ET AUTHENTICITATEM
INFIRMENT; VEL POTIUS HISTORICE ET PHILOLOGICE CONSIDERATAE EAM CONFIRMARE DICENDAE SINT ?
RESP.: NEGATIVE AD PRIMAM PARTEM; AFFIRMATIVE AD SECUNDAM.
3584 2169 QU. 4: UTRUM EX EO, QUOD LIBER IPSE, VIX MENTIONE FACTA BIENNII PRIMAE ROMANAE PAULI
CAPTIVITATIS, ABRUPTE CLAUDITUR, INFERRI LICEAT, AUCTOREM VOLUMEN ALTERUM DEPERDITUM
CONSCRIPSISSE, AUT CONSCRIBERE INTENDISSE, AC PROINDE TEMPUS COMPOSITIONIS LIBRI ACTUUM LONGE
POSSIT POST EAMDEM CAPTIVITATEM DIFFERRI; VEL POTIUS IURE ET MERITO RETINENDUM SIT, LUCAM SUB
FINEM PRIMAE CAPTIVITATIS ROMANAE APOSTOLI PAULI LIBRUM ABSOLVISSE? RESP.: NEGATIVE AD PRIMAM
PARTEM; AFFIRMATIVE AD SECUNDAM.
3585 2170 QU. 5: UTRUM, SI SIMUL CONSIDERENTUR TUM FREQUENS AC FACILE COMMERCIUM, QUOD PROCUL
DUBIO HABUIT LUCAS CUM PRIMIS ET PRAECIPUIS ECCLESIAE PALAESTINENSIS FUNDATORIBUS NEC NON CUM
PAULO, GENTIUM APOSTOLO, CUIUS ET IN EVANGELICA PRAEDICATIONE ADIUTOR ET IN ITINERIBUS COMES
FUIT, TUM SOLITA EIUS INDUSTRIA ET DILIGENTIA IN EXQUIRENDIS TESTIBUS REBUSQUE SUIS OCULIS
OBSERVANDIS, TUM DENIQUE PLERUMQUE EVIDENS ET MIRABILIS CONSENSUS LIBRI ACTUUM CUM IPSIS PAULI
EPISTOLIS ET CUM SINCERIORIBUS HISTORIAE MONUMENTIS, CERTO TENERI DEBEAT, LUCAM FONTES OMNI
FIDE DIGNOS PRAE MANIBUS HABUISSE EOSQUE ACCURATE, PROBE ET FIDELITER ADHIBUISSE, ADEO UT
PLENAM AUCTORITATEM HISTORICAM SIBI IURE VINDICET ? RESP.: AFFIRMATIVE.
3586 2171 QU. 6: UTRUM DIFFICULTATES, QUAE PASSIM OBICI SOLENT TUM EX FACTIS SUPERNATURALIBUS A
LUCA NARRATIS, TUM EX RELATIONE QUORUMDAM SERMONUM, QUI, CUM SINT COMPENDIOSE TRADITI,
CENSENTUR CONFICTI ET CIRCUMSTANTIIS ADAPTATI, TUM EX NONNULLIS LOCIS AB HISTORIA SIVE PROFANA
SIVE BIBLICA APPARENTER SALTEM DISSENTIENTIBUS, TUM DEMUM EX NARRATIONIBUS QUIBUSDAM, QUAE
SIVE CUM IPSO ACTUUM AUCTORE SIVE CUM ALIIS AUCTORIBUS SACRIS PUGNARE VIDENTUR, TALES SINT, UT
AUCTORITATEM ACTUUM HISTORICAM IN DUBIUM REVOCARE VEL SALTEM ALIQUOMODO MINUERE POSSINT?
RESP.: NEGATIVE.
3587 2172 QU. 1: UTRUM, PRAE OCULIS HABITA ECCLESIAE TRADITIONE INDE A PRIMORDIIS UNIVERSALITER
FIRMITERQUE PERSEVERANTE, PROUT MULTIMODIS ECCLESIASTICA MONUMENTA VETUSTA TESTANTUR, TENERI
CERTO DEBEAT, EPISTOLAS, QUAE PASTORALES DICUNTUR, NEMPE AD TIMOTHEUM UTRAMQUE ET ALIAM AD
TITUM, NON OBSTANTE QUORUMDAM HAERETICORUM AUSU, QUI EAS, UTPOTE SUO DOGMATI CONTRARIAS, DE
NUMERO PAULINARUM EPISTOLARUM, NULLA REDDITA CAUSA, ERASERUNT, AB IPSO APOSTOLO PAULO FUISSE
CONSCRIPTAS ET INTER GENUINAS ET CANONICAS PERPETUO RECENSITAS ? RESP.: AFFIRMATIVE.
3588 2173 QU. 2: UTRUM HYPOTHESIS SIC DICTA FRAGMENTARIA A QUIBUSDAM RECENTIORIBUS CRITICIS
INVECTA ET VARIE PROPOSITA, QUI NULLA CETEROQUIN PROBABILI RATIONE, IMMO INTER SE PUGNANTES
CONTENDUNT, EPISTOLAS PASTORALES POSTERIORI TEMPORE EX FRAGMENTIS EPISTOLARUM SIVE EX
EPISTOLIS PAULINIS DEPERDITIS AB IGNOTIS AUCTORIBUS FUISSE CONTEXTAS ET NOTABILITER AUCTAS,
PERSPICUO ET FIRMISSIMO TRADITIONIS TESTIMONIO ALIQUOD VEL LEVE PRAEIUDICIUM INFERRE POSSIT?
RESP.: NEGATIVE.
3589 2174 QU. 3: UTRUM DIFFICULTATES, QUAE MULTIFARIAM OBICI SOLENT SIVE EX STILO ET LINGUA
AUCTORIS, SIVE EX ERRORIBUS PRAESERTIM GNOSTICORUM, QUI UTI IAM TUNC SERPENTES DESCRIBUNTUR,
SIVE EX STATU ECCLESIASTICAE HIERARCHIAE, QUAE IAM EVOLUTA SUPPONITUR, ALIAEQUE HUIUSCEMODI IN
CONTRARIUM RATIONES SENTENTIAM, QUAE GENUINITATEM EPISTOLARUM PASTORALIUM RATAM CERTAMQUE
366

