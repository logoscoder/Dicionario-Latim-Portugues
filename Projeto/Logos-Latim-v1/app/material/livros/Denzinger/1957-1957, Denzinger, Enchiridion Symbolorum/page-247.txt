1.533

2600 ... POSTQUAM SYNODUS HAEC PISTORIENSIS E LATEBRIS ERUPIT, IN QUIBUS - ALIQUAMDIU
ABDITA DELITUIT, NEMO FUIT DE SUMMA RELIGIONE PIE SAPIENTERQUE SENTIENS, QUI NON CONTINUO
ADVERTERIT, HOC FUISSE AUCTORUM CONSILIUM, UT QUAE ANTEA PER MULTIPLICES LIBELLOS PRAVARUM
DOCTRINARUM SEMINA SPARSERANT, EA IN UNUM VELUT CORPUS COMPINGERENT, PROSCRIPTOS DUDUM
ERRORES SUSCITARENT, APOSTOLICIS QUIBUS PROSCRIPTI SUNT DECRETIS FIDEM AUCTORITATEMQUE
DEROGARENT. (SURGENTI MALO COMPRIMENDO STUDENTES)... SYNODUM AB EPISCOPO EDITAM PRIMUM
QUATTUOR EPISCOPIS ALIISQUE ADIUNCTIS E CLERO SAECULARI THEOLOGIS EXAMINANDAM COMMISIMUS; TUM
ETIAM PLURIUM S.R.E CARDINALIUM ALIORUMQUE EPISCOPORUM CONGREGATIONEM DEPUTAVIMUS, QUI
TOTAM ACTORUM SERIEM DILIGENTER PERPENDERENT, LOCA INTER SE DISSITA CONFERRENT, EXCERPTAS
SENTENTIAS DISCUTERENT. QUORUM SUFFRAGIA CORAM NOBIS VOCE ET SCRIPTO EDITA EXCEPIMUS; QUI ET
SYNODUM UNIVERSE REPROBANDAM ET PLURIMAS INDE COLLECTAS PROPOSITIONES, ALIAS QUIDEM PER SESE,
ALIAS ATTENTA SENTENTIARUM CONNEXIONE PLUS MINUS ACRIBUS CENSURIS PERSTRINGENDAS CENSUERUNT;
QUORUM AUDITIS PERPENSISQUE ANIMADVERSIONIBUS ILLUD QUOQUE NOBIS CURAE FUIT, UT SELECTA EX
TOTA SYNODO PRAECIPUA QUAEDAM PRAVARUM DOCTRINARUM CAPITA, AD QUAE POTISSIMUM FUSAE PER
SYNODUM REPROBANDAE SENTENTIAE DIRECTE VEL INDIRECTE REFERUNTUR, IN CERTUM DEINCEPS ORDINEM
REDIGERENTUR, EISDEMQUE SUA CUIQUE PECULIARIS CENSURA SUBIICERETUR. (AD DEPELLENDAM SUBDOLAM
EXCUSATIONEM,) QUOD QUAE ALICUBI DURIUS DICTA EXCIDERINT, EA LOCIS ALIIS PLANIUS EXPLICATA AUT
ETIAM CORRECTA REPERIANTUR, ... NON ALIA POTIOR VIA INITA EST, QUAM UT IIS EXPONENDIS SENTENTIIS,
QUAE SUB LATIBULO AMBIGUITATIS PERICULOSAM SUSPICIOSAMQUE INVOLVUNT DISCREPANTIAM SENSUUM,
PERVERSA SIGNIFICATIO NOTARETUR, CUI SUBESSET ERROR, QUEM CATHOLICA SENTENTIA REPROBARET. ...
2601 1501 1. PROPOSITIO, QUAE ASSERIT, 'POSTREMIS HISCE SAECULIS SPARSAM ESSE GENERALEM
OBSCURATIONEM SUPER VERITATES GRAVIORIS MOMENTI, SPECTANTES AD RELIGIONEM, ET QUAE SUNT BASIS
FIDEI ET MORALIS DOCTRINAE JESU CHRISTI': HAERETICA.
2602 1502 2. PROPOSITIO, QUAE STATUIT, 'POTESTATEM A DEO DATAM ECCLESIAE, UT COMMUNICARETUR
PASTORIBUS, QUI SUNT EIUS MINISTRI PRO SALUTE ANIMARUM'; SIC INTELLECTA, UT A COMMUNITATE
FIDELIUM IN PASTORES DERIVETUR ECCLESIASTICI MINISTERII AC REGIMINIS POTESTAS: - HAERETICA.
2603 1503 3. INSUPER, QUAE STATUIT, 'ROMANUM PONTIFICEM ESSE CAPUT MINISTERIALE' SIC EXPLICATA, UT
ROMANUS PONTIFEX NON A CHRISTO IN PERSONA BEATI PETRI, SED AB ECCLESIA POTESTATEM MINISTERII
ACCIPIAT, QUA VELUT PETRI SUCCESSOR, VERUS CHRISTI VICARIUS AC TOTIUS ECCLESIAE CAPUT POLLET IN
UNIVERSA ECCLESIA: - HAERETICA.
2604 1504 4. PROPOSITIO AFFIRMANS, 'ABUSUM FORE AUCTORITATIS ECCLESIAE, TRANSFERENDO ILLAM
ULTRA LIMITES DOCTRINAE AC MORUM, ET EAM EXTENDENDO AD RES EXTERIORES, ET PER VIM EXIGENDO ID,
QUOD PENDET A PERSUASIONE ET CORDE', TUM ETIAM, 'MULTO MINUS AD EAM PERTINERE, EXIGERE PER VIM
EXTERIOREM SUBIECTIONEM SUIS DECRETIS'; QUATENUS INDETERMINATIS ILLIS VERBIS 'EXTENDENDO AD RES
EXTERIORES' NOTET VELUT ABUSUM AUCTORITATIS ECCLESIAE USUM EIUS POTESTATIS ACCEPTAE A DEO, QUA
USI SUNT ET IPSIMET APOSTOLI IN DISCIPLINA EXTERIORE CONSTITUENDA ET SANCIENDA: - HAERETICA.
2605 1505 5. QUA PARTE INSINUAT, ECCLESIAM NON HABERE AUCTORITATEM SUBIECTIONIS SUIS DECRETIS
EXIGENDAE ALITER QUAM PER MEDIA, QUAE PENDENT A PERSUASIONE; QUATENUS INTENDAT, ECCLESIAM
'NON HABERE COLLATAM SIBI A DEO POTESTATEM, NON SOLUM DIRIGENDI PER CONSILIA ET SUASIONES, SED
ETIAM IUBENDI PER LEGES, AC DEVIOS CONTUMACESQUE EXTERIORE IUDICIO AC SALUBRIBUS POENIS
COERCENDI ATQUE COGENDI': - INDUCENS IN SYSTEMA ALIAS DAMNATUM UT HAERETICUM.
2606 1506 6. DOCTRINA SYNODI, QUA PROFITETUR, 'PERSUASUM SIBI ESSE, EPISCOPUM ACCEPISSE A CHRISTO
OMNIA IURA NECESSARIA PRO BONO REGIMINE SUAE DIOECESIS'; PERINDE AC SI AD BONUM REGIMEN
CUIUSQUE DIOECESIS NECESSARIAE NON SINT SUPERIORES ORDINATIONES SPECTANTES SIVE AD FIDEM ET
MORES SIVE AD GENERALEM DISCIPLINAM, QUARUM IUS EST PENES SUMMOS PONTIFICES ET CONCILIA
GENERALIA PRO UNIVERSA ECCLESIA: - SCHISMATICA, AD MINUS ERRONEA.

2607 1507 7. ITEM, IN EO QUOD HORTATUR EPISCOPUM 'AD PROSEQUENDAM NAVITER PERFECTIOREM
ECCLESIASTICAE DISCIPLINAE CONSTITUTIONEM'; IDQUE, 'CONTRA OMNES CONTRARIAS CONSUETUDINES,
EXEMPTIONES, RESERVATIONES, QUAE ADVERSANTUR BONO ORDINI DIOECESIS, MAIORI GLORIAE DEI ET
MAIORI AEDIFICATIONI FIDELIUM'; PER ID QUOD SUPPONIT, EPISCOPO FAS ESSE PROPRIO SUO IUDICIO ET
ARBITRATU STATUERE ET DECERNERE CONTRA CONSUETUDINES, EXEMPTIONES, RESERVATIONES, SIVE QUAE IN
UNIVERSA ECCLESIA, SIVE ETIAM IN UNAQUAQUE PROVINCIA LOCUM HABENT, SINE VENIA ET INTERVENTU
247

