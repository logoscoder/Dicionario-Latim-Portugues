sapientiae loquacitate confidere, cum hanc nocentissimam vanitatem quantum debeat fides et sapientia christiana
vitare, ex ipsa Domini nostri Iesu Christi institutione cognoscat'.
2890 1691 Quoniam, ubi a civili societate fuit amota religio ac repudiata divinae revelationis doctrina et
auctoritas, vel ipsa germana iustitiae humanique iuris notio tenebris obscuratur et amittitur, atque in verae
iustitiae legitimique iuris locum materialis substituitur vis, inde liquet, cur nonnulli certissimis sanae rationis
principiis penitus neglectis posthabitisque audeant conclamare, 'voluntatem populi, publica, quam dicunt,
opinione vel alia ratione manifestatam constituere supremam legem ab omni divino humanoque iure solutam, et
in ordine politico facta consummata eo ipso, quod consummata sunt, vim iuris habere'. Verum ecquis non videt
planeque sentit, hominum societatem religionis ac verae iustitiae vinculis solutam nullum aliud profecto
propositum habere posse, nisi scopum comparandi cumulandique opes nullamque aliam in suis actionibus legem
sequi, nisi indomitam animi cupiditatem inserviendi propriis voluptatibus et commodis? ...
1692 Eapropter huiusmodi homines acerbo sane odio insectantur religiosas familias quamvis de re christiana,
civili ac litteraria summopere meritas, et blaterant, easdem nullam habere legitimam exsistendi rationem, atque
ita haereticorum commentis plaudunt. Nam, ut sapientissime rec. mem. PIUS VI decessor Noster docebat,
'regularium abolitio laedit statum publicae professionis consiliorum evangelicorum, laedit vivendi rationem in
Ecclesia commendatam tanquam apostolicae doctrinae consentaneam, laedit ipsos insignes fundatores, quos
super altaribus veneramur, qui nonnisi a Deo inspirati eas constituerunt societates'.
2891 1693 Neque contenti amovere religionem a publica societate volunt religionem ipsam a privatis etiam
arcere familiis. Etenim funestissimum communismi et socialismi docentes ac profitentes errorem asserunt
'societatem domesticam seu familiam totam suae exsistentiae rationem a iure dumtaxat civili mutuari;
proindeque ex lege tantum civili dimanare ac pendere iura omnia parentum in filios, cum primis vero ius
institutionis educationisque curandae'.
1694 Etenim funestissimum communismi et socialismi docentes ac profitentes errorem asserunt 'societatem
domesticam seu familiam totam suae exsistentiae rationem a iure dumtaxat civili mutuari; proindeque ex lege
tantum civili dimanare ac pendere iura omnia parentum in filios, cum primis vero ius institutionis educationisque
curandae'.
2892 1695 Quibus impiis opinionibus machinationibusque in id praecipue intendunt fallacissimi isti homines, ut
salutifera catholicae Ecclesiae doctrina ac vis a iuventutis institutione et educatione prorsus eliminetur.
2893 1696 Alii instaurantes prava ac toties damnata novatorum commenta insigni impudentia audent Ecclesiae
et huius Apostolicae Sedis supremam auctoritatem a Christo Domino ei tributam civilis auctoritatis arbitrio
subicere, et omnia eiusdem Ecclesiae et Sedis iura denegare circa ea, quae ad exteriorem ordinem pertinent.
2894 1697 Namque ipsos minime pudet affirmare: Ecclesiae leges non obligare in conscientia, nisi cum
promulgantur a civili potestate; acta et decreta Romanorum Pontificum ad religionem et Ecclesiam spectantia
indigere sanctione et approbatione vel minimum assensu potestatis civilis; constitutiones Apostolicas, quibus
damnantur clandestinae societates, sive in eis exigatur sive non exigatur iuramentum de secreto servando,
earumque asseclae et fautores anathemate mulctantur, nullam habere vim in illis orbis regionibus, ubi eiusmodi
aggregationes tolerantur a civili gubernio. ...
2895 1698 Neque erubescunt palam publiceque profiteri haereticorum effatum et principium, ex quo tot
perversae oriuntur sententiae atque errores. Dictitant enim 'Ecclesiasticam potestatem non esse iure divino
distinctam et independentem a potestate civili, neque eiusmodi distinctionem et independentiam servari posse,
quin ab Ecclesia invadantur et usurpentur essentialia iura potestatis civilis'. Atque silentio praeterire non
possumus eorum audaciam, qui ... contendunt 'illis Apostolicae Sedis iudiciis et decretis, quorum obiectum ad
bonum generale Ecclesiae eiusdemque iura ac disciplinam spectare declaratur, dummodo fidei morumque
dogmata non attingat, posse assensum et oboedientiam detrectari absque peccato et absque ulla catholicae
professionis iactura.
2896 1699 Itaque omnes et singulas pravas opiniones ac doctrinas singillatim hisce litteris commemoratas
auctoritate Nostra Apostolica reprobamus, proscribimus atque damnamus, easque ab omnibus catholicae
Ecclesiae filiis veluti reprobatas, proscriptas atque damnatas omnino habere volumus et mandamus.

279

