praxim indistincte admittatur, sed prius mensuram spiritus, quid ferre quidve agere valeat, assidua observatione
pensent, ut alios ad meditationem, alios ad contemplationem, iuxta uniuscuiusque spiritum, perducant.
2185 5. Ut autem doctrina de oratione contemplativa, qua fidelium animae ad summam cum Deo unionem
elevantur, purgatis erroribus, integra et illibata permaneat, caveant inprimis contemplativi asserere aut tenere,
solius Dei praesentiam in omni loco esse obiectum contemplationis seu orationis quam quietis vocant: cum
omnia meditationis obiecta possint, licet diverso modo, esse obiecta contemplationis; neque pariter audeant
asserere, eos numquam qui meditatione se exercent, ad aliquem perfectionis gradum ascendere posse, nisi ad
contemplationis orationem transierint.
2186 6. Et quia per incarnationem et passionem Domini nostri Iesu Christi salvati et liberati sumus, caveant
contemplativi, ne, voluntarie atque ex industria, eiusdem Domini nostri vitae, gestorum, passionis et
redemptionis mysteriorum obliviscantur aut eorumdem considerationem inutilem et contemplationis statui
contrariam esse asseverent; immo eorum considerationi, ad exemplum omnium Sanctorum, pro loci et temporis
opportunitate sedulo incumbant.
2187 7. Neque Christi Domini Beatissimaeque eius Matris Mariae Virginis ceterorumque Sanctorum, qui cum
Deo regnant in caelis et pro nobis in hac lacrymarum valle constitutis orant, imagines et simulacra, tam externa
quam interna, velut contemplationi inutilia a mente et oculis removeant; licet aliquando, in actu contemplationis
tantum, et quando mens nostra caelestibus donis perfusa ad divinarum rerum contemplationem attrahitur, ne
anima distrahatur, liceat a figuris pro tunc recedere.
2188 8. Et quia perfectae contemplationis exercitium in eo praecipue versatur, ut anima in contemplationis actu
nihil aliud agat, immo cum pro tunc omnium creaturarum oblivione ad Deum aut divina in sublimium virtutum
fidei, spei et caritatis, quibus Deus praecipue colitur consideratione elevetur, nullo modo meditativi audeant aut
praesumant contemplativos tamquam otiosos et desides in vulgus sugillare.
2189 9 Meminerint praeterea tam contemplativi quam meditativi, minime se exemptos esse ab observatione
praeceptorum Dei et Ecclesiae immo omnes, velut servi erga dominos et uxores erga viros suos, stricte teneri ad
observantiam mandatorum, quae secundum cuiusque statum servari debent, cum virtus orationis ad humilitatem
et oboedientiam, non vero ad superbiam et elationem, perducat.
2190 10. Idem pariter docendum et tenendum est de clericis tam saecularibus quam regularibus, pariterque de
monialibus: ne praetextu meditationis sive contemplationis praesumant se ab ecclesiasticis obligationibus,
regularibus votis, institutis aut regulis eximi aut liberari, cum ab eorum observantia, quamvis ad aliquem
perfectum orandi gradum pervenerint, nullo modo probentur exempti.
2191 11. Ab externis autem religionis et pietatis officiis, quae a fidelibus in Ecclesia catholica exerceri solent,
quemadmodum sunt sacramentorum et sacramentalium usus, ecclesiarum visitatio et ieiuniorum observantia,
contionum auditio et reliqua spiritualis sive corporalis misericordiae opera, sciant cuncti, contemplativi aeque ac
meditativi, minime esse exemptos, immo magno fore fidelibus scandalo, si praedictorum mandatorum aliqua ab
eis, praetextu contemplationis seu meditationis, negligantur.
2192 12. Impium prorsus et christiana puritate indignum est asserere, non esse resistendum tentationibus, neque
imputari contemplativis ipsa peccata, quae ab eis, dum contemplant, committuntur, sub falsa opinione, quod tunc
non ipsi contemplativi, sed diabolus per eorum membra talia operetur. Impium pariter est asserere, huiusmodi
peccata non esse per contemplativos in sacramento paenitentiae aperienda et Ecclesiae clavibus subiicienda.
Impium denique, quod simpliciter necessaria sit ad salutem oratio mentalis sive meditativa sive contemplativa.

1.483

DECR. S. OFFICII, 18 NOVEMBRE 1682

2195 1220 Propositio: 'Scientia ex confessione acquisita uti licet, modo fiat sine directa aut indirecta revelatione
et gravamine paenitentis, nisi aliud multo gravius ex non usu sequatur, in cuius comparatione prius merito
contemnatur', addita deinde explicatione sive limitatione, quod sit intelligenda de usu scientiae ex confessione
acquisitae cum gravamine paenitentis, seclusa quacumque revelatione, atque in casu, quo multo maius (t. orig.:
gravius) gravamen eiusdem paenitentis ex non usu sequeretur. C e n s u r a: Dictam propositionem, quatenus
admittit usum dictae scientiae cum gravamine paenitentis, omnino prohibendam esse, etiam cum dicta
explicatione sive limitatione.
215

