2358 1334 8. Omnia sacrificia, quae fieri solent ab animabus quam maxime disinteressatis circa earum aeternam
beatitudinem, sunt condicionalia. ... Sed hoc sacrificium non potest esse absolutum in statu ordinario. In uno
extremarum probationum casu hoc sacrificium fit aliquo modo absolutum.
2359 1335 9. In extremis probationibus potest animae invincibiliter persuasum esse persuasione reflexa, et quae
non est intimus conscientiae fundus, se iuste reprobatam esse a Deo.
2360 1336 10. Tunc anima divisa a semetipsa exspirat cum Christo in cruce, dicens: 'Deus, Deus meus, ut quid
dereliquisti me?' (Mt 27, 46.) In hac involuntaria impressione desperationis conficit sacrificium absolutum sui
interesse proprii quoad aeternitatem.
2361 1337 11. In hoc statu anima amittit omnem spem sui proprii interesse; sed numquam amittit in parte
superiore, id est in suis actibus directis et intimis, spem perfectam, quae est desiderium disinteressatum
promissionum.
2362 1338 12. Director tunc potest huic animae permittere, ut simpliciter acquiescat iacturae sui proprii interesse
et iustae condemnationi, quam sibi a Deo indictam credit.
2363 1339 13. Inferior Christi pars in cruce non communicavit superiori suas involuntarias perturbationes.
2364 1340 14. In extremis probationibus pro purificatione amoris fit quaedam separatio partis superioris animae
ab inferiore. ... In ista separatione actus partis inferioris manant ex omnino caeca et involuntaria perturbatione:
nam totum, quod est voluntarium et intellectuale, est partis superioris.
2365 1341 15. Meditatio constat discursivis actibus, qui a se invicem facile distinguuntur. ... Ista compositio
actuum discursivorum et reflexorum est propria exercitatio amoris interessati.
2366 1342 16. Datur status contemplationis adeo sublimis adeoque perfectae, ut fiat habitualis: ita ut, quoties
anima actu orat, sua oratio sit contemplativa, non discursiva. Tunc non amplius indiget redire ad meditationem
eiusque actus methodicos.
2367 1343 17. Animae contemplativae privantur intuitu distincto, sensibili et reflexo Jesu Christi duobus
temporibus diversis: primo in fervore nascente earum contemplationis; secundo anima amittit intuitum Jesu
Christi in extremis probationibus.
2368 1344 18. In statu passivo exercentur omnes virtutes distinctae, non cogitando, quod sint virtutes. In
quolibet momento aliud non cogitatur, quam facere id, quod Deus vult, et amor zelotypus simul efficit, ne quis
amplius sibi virtutem velit nec umquam sit adeo virtute praeditus, quam cum virtuti amplius affixus non est.
2369 1345 19. Potest dici in hoc sensu, quod anima passiva et disinteressata nec ipsum amorem vult amplius,
quatenus est sua perfectio et sua felicitas, sed solum quatenus est id, quod Deus a nobis vult.
2370 1346 20. In confitendo debent animae transformatae sua peccata detestari et condemnare se et desiderare
remissionem suorum peccatorum non ut propriam purificationem et liberationem, sed ut rem, quam Deus vult et
vult nos velle propter suam gloriam.
2371 1347 21. Sancti mystici excluserunt a statu animarum transformatarum exercitationes virtutum.
2372 1348 22. Quamvis haec doctrina (de puro amore) esset pura et simplex perfectio evangelica in universa
traditione designata, antiqui pastores non proponebant passim multitudini iustorum, nisi exercitia amoris
interessati eorum gratiae proportionata.
2373 1349 23. Purus amor ipse solus constituit totam vitam interiorem; et tunc evadit unicum principium et
unicum motivum omnium actuum, qui deliberati et meritorii sunt.
2374 1349 (Censura:) ... Librum praedictum ..., quippe ex cuius lectione et usu fideles sensim in errores ab
Ecclesia catholica iam damnatos induci possent, ac insuper tamquam continentem propositiones, sive in obvio
earum verborum sensu sive attenta sententiarum connexione, temerarias (1s8 10 15-20 22), scandalosas (7 10 12
19-21), male sonantes (4-6 23), piarum aurium offensivas (8 18), in praxi perniciosas (2 14 17) ac etiam erroneas
226

