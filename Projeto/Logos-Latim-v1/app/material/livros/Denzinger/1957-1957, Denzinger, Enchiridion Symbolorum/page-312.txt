subsistens atque immortale.
3222 1912 22. Non est cogitatu impossibile, divina potentia fieri posse, ut a corpore animato dividatur anima
intellectiva, et ipsum adhuc maneat animale; maneret nempe in ipso, tamquam basis puri animalis, principium
animale, quod antea in eo erat veluti appendix.
3223 1913 23. In statu naturali anima defuncti exsistit perinde ac non exsisteret; cum non possit ullam super se
ipsam reflexionem exercere, aut ullam habere sui conscientiam, ipsius condicio similis dici potest statui
tenebrarum perpetuarum et somni sempiterni.
3224 1914 24. Forma substantialis corporis est potius effectus animae atque interior terminus operationis ipsius:
propterea forma substantialis corporis non est ipsa anima. - Unio animae et corporis proprie consistit in
immanenti perceptione, qua subiectum intuens ideam, affirmat sensibile, postquam in hac eius essentiam
intuitum fuerit.
3225 1915 25. Revelato mysterio SS. Trinitatis, potest ipsius exsistentia demonstrari argumentis mere
speculativis, negativis quidem et indirectis, huiusmodi tamen, ut per ipsa veritas illa ad philosophicas disciplinas
revocetur, atque fiat propositio scientifica sicut ceterae: si enim ipsa, negaretur, doctrina theosophica purae
rationis non modo in completa maneret, sed etiam omni ex parte absurditatibus scatens annihilaretur.
3226 1916 26. Tres supremae formae esse, nempe subiectivitas, obiectivitas, sanctitas, seu realitas, idealitas,
moralitas, si transferanlur ad esse absolutum, non possunt aliter concipi nisi ut personae subsistentes et viventes.
Verbum, quatenus obiectum amatum, et non quatenus Verbum id est obiectum in se subsistens per se cognitum,
est persona Spiritus Sancti.
3227 1917 27. In humanitate Christi humana voluntas fuit ita rapta a Spiritu Sancto ad adhaerendum Esse
obiectivo, id est Verbo, ut illa Ipsi integre tradiderit regimen hominis, et Verbum illud personaliter assumpserit,
ita sibi uniens naturam humanam. Hinc voluntas humana desiit esse personalis in homine, et cum sit persona in
aliis hominibus, in Christo remansit natura.
3228 1918 28. In christiana doctrina Verbum, character et facies Dei, imprimitur in animo eorum, qui cum fide
suscipiunt baptismum Christi.-Verbum, id est character, in anima impressum, in doctrina christiana, est Esse
reale (infinitum) per se manifestum, quod deinde novimus esse secundam personam SS. Trinitatis.
3229 1919 29. A catholica doctrina, quae sola est veritas, minime alienam putamus hanc coniecturam: In
eucharistico Sacramento substantia panis et vini fit vera caro et verus sanguis Christi, quando Christus eam facit
terminum sui principii sentientis, ipsamque sua vita vivificat: eo ferme modo, quo panis et vinum vere
transsubstantiantur in nostram carnem et sanguinem, quia fiunt terminus nostri principii sentientis.
3230 1920 30. Peracta transsubstantiatione, intelligi potest corpori Christi glorioso partem aliquam adiungi in
ipso incorporatam, indivisam pariterque gloriosam.
3231 1921 31. In sacramento Eucharistiae vi verborum corpus et sanguis Christi est tantum ea mensura, quae
respondet quantitati ('a quel tanto') substantiae panis et vini, quae transsubstantiatur: reliquum corporis Christi ibi
est per concomitantiam.
3232 1922 32. Quoniam qui 'non manducat carnem Filii hominis et bibit eius sanguinem, non habet vitam in se'
(Jo 6, 54), et nihilominus qui moriuntur cum baptismate aquae, sanguinis aut desiderii, certo consequuntur vitam
aeternam, dicendum est, his qui in hac vita non comederunt corpus et sanguinem Christi, subministrari hunc
caelestem cibum in futura vita, ipso mortis instanti. - Hinc etiam Sanctis Veteris Testamenti potuit Christus
descendens ad inferos se ipsum communicare sub speciebus panis et vini, ut aptos eos redderet ad visionem Dei.
3233 1923 33. Cum daemones fructum possederint, putarunt se ingressuros in hominem, si de illo ederet ;
converso enim cibo in corpus hominis animatum, ipsi poterant libere ingredi animalitatem, i. e. in vitam
subiectivam huius entis, atque ita de eo disponere sicut proposuerant.
3234 1924 34. Ad praeservandam B. V. Mariam a labe originis, satis erat, ut incorruptum maneret minimum
semen in homine, neglectum forte ab ipso daemone, e quo incorrupto semine de generatione in generationem
transfuso, suo tempore oriretur Virgo Maria.
312

