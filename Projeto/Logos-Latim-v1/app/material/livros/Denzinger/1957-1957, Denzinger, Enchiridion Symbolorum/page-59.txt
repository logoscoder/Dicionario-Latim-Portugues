ne illis sit licitum, festivitatum suarum solemnia colere, sicut eis nunc usque et parentibus eorum longis retro
temporibus licuit observare vel colere. Quod si ita se veritas habet, supervacuae rei videntur operam adhibere.
Nam quid utilitatis est, quando, etsi contra longum usum fuerint vetiti, ad fidem illis et conversionem nihil
proficit ? Aut cur Iudaeis, qualiter caeremonias suas colere debeant, regulas ponimus, si per hoc eos lucrari non
possumus? Agendum ergo est, ut ratione potius et mansuetudine provocati sequi nos velint, non fugere, ut eis ex
eorum Codicibus ostendentes quae dicimus ad sinum matris Ecclesiae Deo possimus adiuvante convertere.
Itaque fraternitas tua eos monitis quidem, prout potuerit Deo adiuvante, ad convertendum accendat et de suis
illos solemnitatibus inquietari denuo non permittat, sed omnes festivitates feriasque suas, sicut hactenus ...
tenuerunt, liberam habeant observandi celebrandique licentiam.

1.112

CONCILE DE TOLEDE IV, COMMENCÉ LE 5 DÉCEMBRE 638

485 (cap.1) Secundum divinas Scripturas et doctrinam, quam a sanctis Patribus accepimus, Patrem et Filium et
Spiritum Sanctum unius deitatis atque substantiae confitemur; in personarum diversitate trinitatem credentes, in
divinitate unitatem praedicantes, nec personas confundimus nec substantiam separamus. Patrem a nullo factum
vel genitum dicimus, Filium a Patre non factum sed genitum asserimus, Spiritum vero Sanctum nec creatum nec
genitum, sed procedentem ex Patre et Filio profitemur, ipsum autem Dominum nostrum Jesum Christum Filium
Dei et creatorem omnium, ex substantia Patris ante saecula genitum, descendisse ultimo tempore pro
redemptione mundi a Patre, qui numquam desiit esse cum Patre; incarnatus est enim ex Spiritu Sancto et sancta
gloriosa Dei genitrice virgine Maria et natus ex ipsa solus; idem Christus Dominus Iesus unus de sancta Trinitate
anima et carne perfectum sine peccato suscipiens hominem, manens quod erat, assumens quod non erat, aequalis
Patri secundum divinitatem, minor Patri secundum humanitatem, habens in una persona duarum naturarum
proprietates; naturae enim in illo duae, Deus et homo, non autem duo filii et dii duo, sed idem una persona in
utraque natura; perferens passionem et mortem pro nostra salute, non in virtute divinitatis, sed in infirmitate
humanitatis, descendit ad inferos, ut sanctos, qui ibidem tenebantur, erueret, devictoque mortis imperio
resurrexit; assumptus deinde in caelos venturus est in futuro ad iudicium vivorum et mortuorum; cuius morte et
sanguine mundati remissionem peccatorum consecuti sumus, resuscitandi ab eo in die novissima in ea qua nunc
vivimus carne et in ea qua resurrexit idem Dominus forma, percepturi ab ipso, alii pro iustitiae meritis vitam
aeternam, alii pro peccatis supplicii aeterni sententiam. - Haec est catholicae Ecclesiae fides, hanc confessionem
conservamus atque tenemus, quam quisquis firmissime custodierit perpetuam salutem habebit.
486 (cap. 17) Apocalypsim librum multorum conciliorum auctoritas et synodica sanctorum praesulum
Romanorum decreta Iohannis Evangelistae esse perscribunt (prae-) et inter divinos libros recipiendum
constituerunt, et quia (quam)plurimi sunt, qui eius auctoritatem non recipiunt arque (eumque) in ecclesia Dei
praedicare contemnunt. Si quis eum deinceps aut non receperit aut a Pascha usque ad Pentecosten Missarum
tempore in ecclesia non praedicaverit, excommunicationis sententiam habebit.

1.113

HONORIUS I, EP. 'SCRIPTA FRATERNITATIS' AD SERGIUM PATR., 634

487 251 ... Duce Deo perveniemus usque ad mensuram rectae fidei, quam apostoli veritatis Scripturarum
sanctarum funiculo extenderunt: Confitentes Dominum Iesum Christum, mediatorem Dei et hominum (cf. 1 Tim
2, 5), operatum divina media humanitate Verbo Dei naturaliter (gr.: hypostatice) unita, eundemque operatum
humana ineffabiliter atque singulariter assumpta carne (gr.: in-) discrete, inconfuse atque inconvertibiliter plena
divinitate..., ut nimirum stupenda mente mirabiliter manentibus utrarumque naturarum differentiis cognoscatur
(caro passibilis divinitati) uniri ... Unde et unam voluntatem fatemur Domini nostri Iesu Christi, quia profecto a
divinitate assumpta est nostra natura, non culpa; illa profecto, quae ante peccatum creata est, non quae post
praevaricationem vitiata. Christus enim ... sine peccato conceptus de Spiritu Sancto etiam absque peccato est
partus de sancta et immaculata Virgine Dei genitrice, nullum experiens contagium vitiatae naturae... Nam lex
alia in membris, aut voluntas diversa non fuit vel contraria Salvatori, quia super legem natus est humanae
condicionis... Quia Dominus Iesus Christus, Filius ac Verbum Dei, 'per quem facta sunt omnia' (Jo 1,3), ipse sit
unus operator divinitatis atque humanitatis, plenae sunt sacrae litterae luculentius demonstrantes. Utrum autem
propter opera divinitatis et humanitatis, una an geminae operationes debeant derivatae dici vel intelligi, ad nos
ista pertinere non debent; reliquentes ea grammaticis, qui solent parvulis exquisita derivando nomina venditare.
Nos enim non unam operationem vel duas Dominum Iesum Christum eiusque Sanctum Spiritum sacris litteris
percepimus, sed multiformiter cognovimus operatum.
59

