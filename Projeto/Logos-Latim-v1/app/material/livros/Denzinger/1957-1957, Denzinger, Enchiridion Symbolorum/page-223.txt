consonam, omnino retinendam.
2282 1323 2. Sic inesse Apostolicae Sedi ac Petri successoribus, Christi vicariis, rerum spiritualium plenam
potestatem, ut simul valeant atque immota consistant sanctae oecumenicae Synodi Constantiensis a Sede
Apostolica comprobata ipsorumque Romanorum Pontificum ac totius Ecclesiae usu confirmata atque ab ecclesia
Gallicana perpetua religione custodita decreta de auctoritate Conciliorum generalium, quae sessione quarta et
quinta continentur, nec probari a Gallicana ecclesia, qui eorum decretorum, quasi dubiae sint auctoritatis ac
minus approbata, robur infringant aut ad solum schismatis tempus Concilii dicta detorqueant.
2283 1324 3. Hinc Apostolicae potestatis usum moderandum per canones Spiritu Dei conditos et totius mundi
reverentia consecratos; valere etiam regulas, mores et instituta a regno et ecclesia Gallicana recepta, patrumque
terminos manere inconcussos, atque id pertinere ad amplitudinem Apostolicae Sedis, ut statuta et consuetudines
tantae Sedis et ecclesiarum consensione firmatae propriam stabilitatem obtineant.
2284 1325 4. In fidei quoque quaestionibus praecipuas Summi Pontificis esse partes, eiusque decreta ad omnes
et singulas ecclesias pertinere, nec tamen irreformabile esse iudicium nisi Ecclesiae consensus accesserit.
2285 1326 (Sent. iudicialis Bullae:) Omnia et singula, quae tam quoad extensionem iuris regaliae, quam quoad
declarationem de potestate ecclesiastica ac quattuor in ea contentas propositiones in supradictis Comitiis Cleri
Gallicani a. 1682 habitis acta et gesta fuerunt, cum omnibus et singulis mandatis, arrestis, confirmationibus,
declarationibus, epistolis, edictis et decretis a quibusvis personis sive ecclesiasticis sive laicis, quomodolibet
qualificatis, quavis auctoritate et potestate, etiam individuam expressionem requirente, fungentibus, editis seu
publicatis ... ipso iure nulla, irrita, invalida, inania, viribusque et effectu penitus et omnino vacua ab ipso initio
fuisse et esse ac perpetuo fore, neminemque ad illorum seu cuiuslibet eorum, etiamsi iuramento vallata sint,
observantiam teneri ... tenore praesentium declaramus.

1.488

DECR. S. OFFICII, (SOUS ALEXANDRE VIII), 24 AOÛT 1690

2290 1289 1. Bonitas obiectiva consistit in convenientia obiecti cum natura rationali: formalis vero in
conformitate actus cum regula morum. Ad hoc sufficit, ut actus moralis tendat in finem ultimum interpretative.
Hunc homo non tenetur amare neque in principio neque in decursu vitae suae moralis.
2291 1290 2. Peccatum philosophicum seu morale est actus humanus disconveniens naturae rationali et rectae
rationi; theologicum vero et mortale est transgressio libera divinae legis. Philosophicum, quantumvis grave, in
illo, qui Deum vel ignorat vel de Deo actu non cogitat, est grave peccatum, sed non est offensa Dei, neque
peccatum mortale dissolvens amicitiam Dei, neque aeterna poena dignum.
2292 1290 (Censura:) Propos. 1: Declarata et damnata uti haeretica. - 2. scandalosa, temeraria, piarum aurium
offensiva et erronea.

1.489

DECR. S. OFFICII, 7 DÉCEMBRE 1690; ERRORES JANSENISTARUM

2301 1291 1. In statu naturae lapsae ad peccatum mortale (Viva: formale) et demeritum sufficit illa libertas, qua
voluntarium ac liberum fuit in causa sua, peccato originali et voluntate Adami peccantis.
2302 1292 2. Tametsi detur ignorantia invincibilis iuris naturae, haec in statu naturae lapsae operantem ex ipsa
non excusat a peccato formali.
2303 1293 3. Non licet sequi opinionem (probabilem) vel inter probabiles probabilissimam.
2304 1294 4. Christus dedit semetipsum pro nobis oblationem Deo, non pro solis electis, sed pro omnibus et
solis fidelibus.
2305 1295 5. Pagani, Judaei, haeretici aliique huius generis nullum omnino accipiunt a Jesu Christo influxum:
adeoque hinc recte inferes, in illis esse voluntatem nudam et inermem sine omni gratia sufficienti.
223

