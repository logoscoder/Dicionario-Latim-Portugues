damnamus et reprobamus omnes asserentes animam intellectivam mortalem esse, aut unicam in cunctis
hominibus, et haec in dubium vertentes, cum illa non solum vere per se et essentialiter humani corporis forma
exsistat, sicut in canone felicis recordationis Clementis papae V praedecessoris Nostri in (generali) Viennensi
Concilio edito continetur (DS 902), verum et immortalis, et pro corporum quibus infunditur multitudine
singulariter multiplicabilis, et multiplicata, et multiplicanda sit...
1441 738 Cumque verum vero minime contradicat, omnem assertionem veritati illuminatae fidei contrariam
omnino falsam esse definimus (cf. DS 3017); et, ut aliter dogmatizare non liceat, districtius inhibemus:
omnesque huiusmodi erroris assertionibus inhaerentes veluti damnatissimas haereses seminantes per omnia ut
detestabiles et abominabiles haereticos et infideles, catholicam fidem labefactantes, vitandos et puniendos fore
decernimus.

1.394

SESSIO X, 4 MAI 1515: BULLA 'INTER MULTIPLICES'

1442 (Disputantium de montibus pietatis alii censuerunt) eos montes non esse licitos, in quibus aliquid ultra
sortem pro libra, decurso certo tempore, per ministros huius montis ab ipsis pauperibus, quibus mutuum datur,
exigitur, et propterea ab usurarum crimine... mundos non evadere, cum Dominus noster, Luca Evangelista
testante (Lc 6, 34 s), aperto nos praecepto obstrinxerit, ne ex dato mutuo quidquam ultra sortem sperare
debeamus. Ea enim propria est usurarum interpretatio, quando videlicet ex usu rei, quae non germinat, nullo
labore, nullo sumptu nullove periculo lucrum fetusque conquiri studetur...
1443 (Alii autem e contra asserunt, illos montes licitos esse, dummodo) ratione mutui nihil petatur. ...; pro
indemnitate tamen eorumdem montium, impensarum videlicet ministrorum eorumdem ac rerum omnium ad
illorum necessariam conservationem pertinentium, absque montium huiusmodi lucro, idque moderatum et
necessarium ab his, qui ex huiusmodi mutuo commodum suscipiunt, licite ultra sortem exigi et capi posse
nonnihil licere, cum regula iuris habeat, quod qui commodum sentit, onus quoque sentire debeat, praesertim si
Apostolica accedat auctoritas. Quam quidem sententiam a fel. record. Paulo II, Sixto IV, Innocentio VIII,
Alexandro VI et Iulio II Romanis Pontificibus praedecessoribus Nostris probatam ... esse ostendunt.
1444 Nos ... providere volentes alterius quidem partis, iustitiae zelum ne vorago aperiretur usurarum, alterius,
pietatis et veritatis amorem, ut pauperibus subveniretur: ... sacro approbante Concilio, declaramus et definimus,
montes pietatis antedictos per respublicas institutos et auctoritate Sedis Apostolicae ... confirmatos, in quibus pro
eorum impensis et indemnitate aliquid moderatum ad solas ministrorum impensas et aliarum rerum ad illorum
conservationem, ut praefertur, pertinentium. pro eorum indemnitate dumtaxat, ultra sortem absque lucro
eorundem montium recipitur, neque speciem mali praeferre nec peccandi incentivum praestare neque ullo pacto
improbari, quin immo meritorium esse ac laudari et probari debere tale mutuum et minime usurarium putari...
Omnes autem ..., qui contra praesentis declarationis et sanctionis formam de cetero praedicare seu disputare
verbo vel scriptis ausi fuerint, excommunicationis latae sententiae poenam ... incurrere volumus.

1.395

SESSIO XI, 19 DÃ‰CEMBRE 1516: BULLA 'PASTOR AETERNUS GREGEM.'

1445 740 ... Nos a tam nefariae Sanctionis (pragmaticae Bituricensis) et contentorum in ea revocatione retrahi
aut desistere salva conscientia... non posse aut debere censemus. Nec illud Nos movere debet, quod Sanctio ipsa
et in ea contenta in Basileensi Concilio edita et, ipso Concilio instante, a Bituricensi Congregatione recepta et
acceptata fuerunt, cum ea omnia post translationem eiusdem Basileensis Concilii per fel. mem. Eugenium IV
(Ferraram 18 septembre 1437) factam, a Basileensi Conciliabulo facta exstiterint ac propterea nullum robur
habere potuerint, cum etiam solum Romanum Pontificem pro tempore exsistentem tamquam auctoritatem super
omnia concilia habentem, conciliorum indicendorum, transferendorum ac dissolvendorum plenum ius et
potestatem habere nedum ex sacrae Scripturae testimonio, dictis sanctorum Patrum ac aliorum Romanorum
Pontificum etiam, praedecessorum Nostrorum, sacrorumque canonum decretis, sed propria etiam eorundem
conciliorum confessione manifeste constet...

155

