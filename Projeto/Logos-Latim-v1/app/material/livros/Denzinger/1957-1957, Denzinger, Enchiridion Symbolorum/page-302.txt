optimam esse humani generis custodem ac vindicem Ecclesiam ...
3145 1854 Neque quemquam moveat illa tantopere a Regalistis praedicata distinctio, vi cuius contractum
nuptialem a sacramento disiungunt, eo sane consilio, ut, Ecclesiae reservatis sacramenti rationibus, contractum
tradant in potestatem arbitriumque principum civitatis. Etenim non potest huiusmodi distinctio, seu verius
distractio, probari; cum exploratum sit, in matrimonio christiano contractum a sacramento non esse
dissociabilem; atque ideo non posse contractum verum et legitimum consistere, quin sit eo ipso sacramentum.
Nam Christus Dominus dignitate sacramenti auxit matrimonium; matrimonium autem est ipse contractus, si
modo sit factus iure.
3146 1854 Huc accedit, quod ob hanc causam matrimonium est sacramentum quia est sacrum signum et
efficiens gratiam, et imaginem referens mysticarum nuptiarum Christi cum Ecclesia. Istarum autem forma ac
figura illo ipso exprimitur summae coniunctionis vinculo, quo vir et mulier inter se conligantur, quodque aliud
nihil est, nisi ipsum matrimonium. Itaque apparet, omne inter christianos iustum coniugium in se et per se esse
sacramentum: nihilque magis abhorrere a veritate, quam esse sacramentum decus quoddam adiunctum, aut
proprietatem allapsam extrinsecus, quae a contractu disiungi ac disparari hominum arbitratu queat.

1.663

RESP. S. PAENITENTIARIAE, (SOUS LÉON XIII), 16 JUIN 1880

3148 Qu.: An licitus sit usus matrimonii illis tantum diebus, quibus difficilior est conceptio? Resp.: Coniuges
praedicto modo utentes inquietandos non esse posseque confessarium sententiam de qua agitur, illis coniugibus
caute tamen, insinuare, quos alia ratione a detestabili onanismi crimine abducere frustra tentaverit.

1.664

LÉON XIII, EP. ENCYCL. 'DIUTURNUM ILLUD', 29 JUIN 1881

3150 1855 Etsi homo arrogantia quadam et contumacia incitatus frenos imperii depellere saepe contendit,
numquam tamen assequi potuit, ut nemini pareret. Praeesse aliquos in omni consociatione hominum et
communitate cogit ipsa necessitas. ... Interest autem attendere hoc loco, eos, qui reipublicae praefuturi sint, posse
in quibusdam causis voluntate iudicioque deligi multitudinis non adversante neque repugnante doctrina
catholica. Quo sane delectu designatur princeps, non conferuntur iura principatus: neque mandatur imperium,
sed statuitur, a quo sit gerendum. - Neque hic quaeritur de rerum publicarum modis: nihil enim est, cur non
Ecclesiae probetur aut unius aut plurium principatus, si modo iustus sit, et in communem utilitatem intentus.
Quamobrem, salva iustitia, non prohibentur populi illud sibi genus comparare reipublicae, quod aut ipsorum
ingenio aut maiorum institutis moribusque magis apte conveniat.
3151 1856 Ceterum ad politicum imperium quod attinet, illud a Deo proficisci recte docet Ecclesia. ... Qui
civilem societatem a libero hominum consensu natam volunt, ipsius imperii ortum ex eodem fonte petentes, de
iure suo inquiunt aliquid unumquemque cessisse et voluntate singulos in eius se contulisse potestatem, ad quem
summa illorum iurium pervenisset. Sed magnus est error non videre, id quod manifestum est, homines cum non
sint solivagum genus, citra liberam ipsorum voluntatem ad naturalem communitatem esse natos: ac praeterea
pactum, quod praedicant, est aperte commenticium et fictum, neque ad impertiendum valet politicae potestati
tantum virium, dignitatis, firmitudinis, quantum tutela reipublicae et communes civium utilitates requirunt. Ea
autem decora et praesidia universa tunc solum est habiturus principatus, si a Deo, augusto sanctissimoque fonte,
manare intelligatur. ...
3152 1857 Una illa hominibus causa est non parendi, si quid ab iis postuletur, quod cum naturali aut divino iure
aperte repugnet: omnia enim, in quibus naturae lex vel Dei voluntas violatur, aeque nefas est imperare et facere.
Si cui igitur usuveniat, ut alterutrum malle cogatur, scilicet aut Dei aut principum iussa negligere, Iesu Christo
parendum est reddere iubenti 'quae sunt Caesaris, Caesari, quae sunt Dei, Deo' (Mt 22, 21), atque ad exemplum
Apostolorum animose respondendum: 'Oboedire oportet Deo magis quam hominibus' (Act 5, 29). ...
1858 Profecto Ecclesia Christi neque principibus potest esse suspecta neque populis invisa. Principes quidem
ipsa monet sequi iustitiam nullaque in re ab officio declinare: at simul eorum roborat multisque rationibus
adiuvat auctoritatem. Quae in genere rerum civilium versantur, ea in potestate supremoque imperio eorum esse
agnoscit et declarat in iis, quorum iudicium, diversam licet ob causam, ad sacram civilemque pertinet potestatem,
302

