1.811

PIE XII, LITT. ENCYCL. 'HUMANI GENERIS', 12 AOÃ›T 1950

3875 2305 (561) ... Licet humana ratio, simpliciter loquendo, veram et certam cognitionem unius Dei personalis,
mundum providentia sua tuentis ac gubernantis, necnon naturalis legis a Creatore nostris animis inditae, suis
naturalibus viribus ac lumine assequi revera possit, nihilominus non pauca obstant, quominus eadem ratio hac
sua nativa facultate efficaciter fructuoseque utatur. Quae enim ad Deum pertinent et ad rationes spectant, quae
inter homines Deumque intercedunt, veritates sunt rerum sensibilium ordinem omnino (562) transcendentes,
quae, cum in vitae actionem inducuntur eamque informant, sui devotionem suique abnegationem postulant.
Humanus autem intellectus in talibus veritatibus acquirendis difficultate laborat tum ob sensuum
imaginationisque impulsum, tum ob pravas cupiditates ex peccato originali ortas. Quo fit ut homines in rebus
huiusmodi libenter sibi suadeant esse falsa vel saltem dubia, quae ipsi nolint esse vera.
3876 2305 Quapropter divina 'revelatio' moraliter necessaria dicenda est, ut ea, quae in rebus religionis et morum
rationi per se impervia non sunt, in praesenti quoque humani generis condicione, ab omnibus expedite, firma
certitudine et nullo admixto errore cognosci possint (cf. DS 3005). Quin immo mens humana difficultates
interdum pati potest etiam in certo iudicio 'credibilitatis' efformando circa catholicam fidem, quamvis tam multa
ac mira signa externa divinitus disposita sint quibus vel solo naturali rationis lumine divina christianae religionis
origo certo probari possit. Homo enim sive praeiudicatis ductus opinionibus sive cupidinibus ac mala voluntate
instigatus, non modo externorum signorum evidentiae, quae prostat, sed etiam supernis afflatibus quos Deus in
animos ingerit nostros, renuere ac resistere potest.
3877 2305 (562) (Sunt qui evolutionis systema) absque prudentia ac discretione admissum ad omnium rerum
originem pertinere contendant, atque audacter indulgeant opinationi monisticae ac pantheisticae mundi universi
continuae evolutioni obnoxii. Qua quidem opinatione fautores communismi libenter fruuntur ut suum
'materialismum dialecticum' efficacius propugnent et evehant, omni notione theistica ex animis avulsa.
3878 2306 (563) Huiusmodi evolutionis commenta, quibus omne, quod absolutum, firmum, immutabile est,
repudiatur, viam straverunt novae aberranti philosophiae, quae cum 'idealismo', 'immanentismo' ac 'pragmatismo'
contendens 'existentialismi' nomen nacta est, utpote quae, immutabilibus rerum essentiis posthabitis, de
singulorum 'exsistentia' tantum sollicita sit. Accedit falsus quidam 'historicismus', qui solis humanae vitae
eventibus inhaerens, cuiusvis veritatis legisque absolutae fundamenta subvertit, cum ad res philosophicas tum ad
christiana etiam dogmata quod attinet.
3879 2308 Iamvero theologis ac philosophis catholicis, quibus grave incumbit munus divinam humanamque
veritatem tuendi animisque inserendi hominum, has opinationes plus minusve e recto itinere aberrantes neque
ignorare neque neglegere licet. Quin immo ipsi easdem opinationes perspectas habeant oportet, tum quia morbi
non apte curantur nisi rite praecogniti fuerint, tum quia nonnumquam in falsis ipsis commentis aliquid veritatis
latet, tum denique quia eadem animum provocant ad quasdam (564) veritates, sive philosophicas sive
theologicas, sollertius perscrutandas ac perpendendas. ...
3880 2308 Et quemadmodum olim fuerunt, qui rogarent num translaticia Ecclesiae apologetica ratio obstaculum
constitueret potius quam auxilium ad animos Christo lucrandos, ita hodie non desunt qui eo usque procedere
audeant ut serio quaestionem moveant num theologia eiusque methodus, quales in scholis ecclesiastica
approbante auctoritate vigent, non modo perficiendae, verum etiam omnino reformandae sint, ut regnum Christi
quocumque terrarum, inter homines cuiusvis culturae vel cuiusvis opinionis religiosae efficacius propagetur.
Quodsi iidem ad nihil aliud intenderent quam ad disciplinam ecclesiasticam eiusque methodum hodiernis
condicionibus ac necessitatibus, nova quadam inducta ratione, aptius (565) accommodandas, nulla fere esset
causa timendi ; at vero imprudenti aestuantes 'irenismo', nonnulli veluti obices ad fraternam unitatem
restaurandam ea putare videntur, quae ipsis legibus ac principiis a Christo datis innituntur itemque institutis ab
eo conditis, vel quae munimina ac fulcimina exstant integritatis fidei...
3881 2309 Quod autem ad theologiam spectat, quorumdam consilium est dogmatum significationem quam
maxime extenuare; ipsumque dogma a loquendi ratione in Ecclesia jamdiu recepta et a philosophicis notionibus
penes catholicos doctores vigentibus liberare, ut in catholica exponenda doctrina ad Sacrae Scripturae
sanctorumque Patrum dicendi modum redeatur. Spem ipsi fovent fore ut dogma elementis denudatum, quae
extrinsecus a divina revelatione esse dicunt, fructuose comparetur cum eorum opinionibus dogmaticis qui ab
Ecclesiae unitate sejuncti sint, utque hac via pedetemptim perveniatur ad assimilanda sibi invicem dogma
catholicum et placita dissidentium.
3882 2310 Accedit quod, catholica doctrina ad hanc redacta condicionem, viam sterni autumant, qua, hodiernis
413

