1.396

LÉON X, DECR. "CUM POSTQUAM" À CAJETAN DE VIO, LÉGAT DU PAPE,

1.397

9 NOVEMBRE 1518

1447 740a ... Ne de cetero quisquam ignorantiam doctrinae Romanae Ecclesiae circa hujusmodi indulgentias et
illarum efficaciam allegare aut ignorantiae hujusmodi praetextu se excusare, aut protestatione conficta se juvare,
sed ut ipsi de notorio mendacio ut culpabiles convinci et merito damnari possint, per praesentem tibi
significandum duximus, Romanam Ecclesiam, quam reliquae tamquam matrem sequi tenentur, tradidisse:
1448 740a Romanum Pontificem, Petri clavigeri successorem et Jesu Christi in terris vicarium, potestate
clavium, quarum est aperire regnum caelorum tollendo illius in Christi fidelibus impedimenta (culpam scilicet et
poenam pro actualibus peccatis debitam, culpam quidem mediante sacramento paenitentiae, poenam vero
temporalem pro actualibus peccatis secundum divinam justitiam debitam mediante ecclesiastica indulgentia),
posse pro rationabilibus causis concedere eisdem Christi fideibus, qui caritate jungente membra sunt Christi, sive
in hac vita sint, sive in purgatorio, indulgentias ex superabundantia meritorum Christi et sanctorum; ac tam pro
vivis quam pro defunctis Apostolica auctoritate indulgentiam concedendo, thesaurum meritorum Jesu Christi et
Sanctorum dispensare, per modum absolutionis indulgentiam ipsam conferre, vel per modum suffragii illam
transferre consuevisse. Ac propterea omnes, tam vivos quam defunctos, qui veraciter omnes indulgentias
hujusmodi consecuti fuerint, a tanta temporali poena, secundum divinam justitiam pro peccatis suis actualibus
debita liberari, quanta concessae et acquisitae indulgentiae aequivalet.
1449 740a Et ita ab omnibus teneri et praedicari debere sub excommunicationis latae sententiae poena ...
auctoritate Apostolica earumdem tenore praesentium decernimus.

156

