1.776

3675 (595) UT TRANSLATA VERBI SIGNIFICATIONE 'REX' APPELLARETUR CHRISTUS - OB SUMMUM
EXCELLENTIAE GRADUM, QUO INTER OMNES RES CREATAS PRAESTAT ATQUE EMINET, IAM DIU
COMMUNITERQUE USU VENIT. ITA ENIM FIT UT REGNARE IS IN MENTIBUS HOMINUM DICATUR ..., IN
VOLUNTATIBUS ITEM HOMINUM. ... CORDIUM DENIQUE REX CHRISTUS AGNOSCITUR... (596) VERUM, UT REM
PRESSIUS INGREDIAMUR, NEMO NON VIDET, NOMEN POTESTATEMQUE REGIS, PROPRIA QUIDEM VERBI
SIGNIFICATIONE, CHRISTO HOMINI VINDICARI OPORTERE; NAM, NISI QUATENUS HOMO EST, A PATRE
POTESTATEM ET HONOREM ET REGNUM ACCEPISSE (DAN 7, 13S) DICI NEQUIT, QUANDOQUIDEM DEI VERBUM,
CUI EADEM EST CUM PATRE SUBSTANTIA, NON POTEST OMNIA CUM PATRE NON HABERE COMMUNIA,
PROPTEREAQUE IPSUM IN RES CREATAS UNIVERSAS SUMMUM ATQUE ABSOLUTISSIMUM IMPERIUM.
(DEMONSTRATUR DEIN CHRISTUM ESSE REGEM, EX S. SCRIPTURA PRAESERTIM NUM 24, 19; PS 2; 44,7; 71,7S;
IS 9,6S; IER 23,3; DAN 2,44; 7,13S; ZACH 9,9; LC 1,32S; MT 28,18; APC 1,5; 19,16; HEBR 1,2).
3676 2194 (598) QUO AUTEM HAEC DOMINI NOSTRI DIGNITAS ET POTESTAS FUNDAMENTO CONSISTAT, APTE
CYRILLUS ALEXANDRINUS ANIMADVERTIT: 'OMNIUM, UT VERBO DICAM, CREATURARUM DOMINATUM OBTINET,
NON PER VIM EXTORTUM, NEC ALIUNDE INVECTUM, SED ESSENTIA SUA ET NATURA' ; SCILICET EIUS
PRINCIPATUS ILLA NITITUR UNIONE MIRABILI, QUAM HYPOSTATICAM APPELLANT. UNDE CONSEQUITUR, NON
MODO UT CHRISTUS AB ANGELIS ET HOMINIBUS DEUS SIT ADORANDUS, SED ETIAM UT EIUS IMPERIO HOMINIS
ANGELI ET HOMINES PAREANT ET SUBIECTI SINT: NEMPE UT VEL SOLO (599) HYPOSTATICAE UNIONIS NOMINE
CHRISTUS POTESTATEM IN UNIVERSAS CREATURAS OBTINEAT. - AT VERO QUID POSSIT IUCUNDIUS NOBIS
SUAVIUSQUE AD COGITANDUM ACCIDERE, QUAM CHRISTUM NOBIS IURE NON TANTUM NATIVO, SED ETIAM
QUAESITO, SCILICET REDEMPTIONIS, IMPERARE (CF. DS 3352)? SERVATORI ENIM NOSTRO QUANTI
STETERIMUS, OBLIVIOSI UTINAM HOMINES RECOLANT OMNES: 'NON ENIM CORRUPTIBILIBUS AURO VEL
ARGENTO REDEMPTI ESTIS. ...: SED PRETIOSO SANGUINE QUASI AGNI IMMACULATI CHRISTI ET INCONTAMINATI'
(1 PETR 1, 18-19). IAM NOSTRI NON SUMUS, CUM CHRISTUS 'PRETIO MAGNO' (1 COR 6, 20) NOS EMERIT;
CORPORA IPSA NOSTRA MEMBRA SUNT CHRISTI (IBID. 15).
3677 2195 IAMVERO, UT HUIUS VIM ET NATURAM PRINCIPATUS PAUCIS DECLAREMUS, DICERE VIX ATTINET,
TRIPLICI EUM POTESTATE CONTINERI, QUA SI CARUERIT, PRINCIPATUS VIX INTELLIGITUR. ... EST CATHOLICA
FIDE CREDENDUM, CHRISTUM JESUM HOMINIBUS DATUM ESSE UTIQUE REDEMPTOREM, CUI FIDANT, AT UNA
SIMUL LEGISLATOREM, CUI OBEDIANT (CC. TRID. SESS. VI, CAN. 21: DS 1571). IPSUM AUTEM EVANGELIA NON
TAM LEGES CONDIDISSE NARRANT, QUAM LEGES CONDENTEM INDUCUNT. ... IUDICIARIAM VERO POTESTATEM
SIBI A PATRE ATTRIBUTAM IPSE IESUS IUDAEIS, DE SABBATI REQUIETE PER MIRABILEM DEBILIS HOMINIS
SANATIONEM VIOLATA CRIMINANTIBUS, DENUNTIAT: 'NEQUE ENIM PATER IUDICAT QUEMQUAM, SED OMNE
IUDICIUM DEDIT FILIO' (JO 5, 22). IN QUO ID ETIAM COMPREHENDITUR - QUONIAM RES A IUDICIO DISIUNGI
NEQUIT -, UT PRAEMIA ET POENAS HOMINIBUS ADHUC VIVENTIBUS IURE SUO DEFERAT. AT PRAETEREA
POTESTAS ILLA, QUAM EXSECUTIONIS VOCANT, CHRISTO ADIUDICANDA EST, UTPOTE CUIUS IMPERIO PARERE
OMNES NECESSE SIT, ET EA QUIDEM DENUNTIATA CONTUMACIBUS IRROGATIONE SUPPLICIORUM, QUAE NEMO
POSSIT EFFUGERE.
3678 2195 (600) VERUMTAMEN EIUSMODI REGNUM PRAECIPUO QUODAM MODO ET SPIRITUALE ESSE ET AD
SPIRITUALIA PERTINERE, CUM EA, QUAE EX BIBLIIS SUPRA PROTULIMUS, VERBA PLANISSIME OSTENDANT, TUM
CHRISTUS DOMINUS SUA AGENDI RATIONE CONFIRMAT. SIQUIDEM NON UNA DATA OCCASIONE, CUM IUDAEI,
IMMO VEL IPSI APOSTOLI, PER ERROREM CENSERENT, FORE UT MESSIAS POPULUM IN LIBERTATEM VINDICARET
REGNUMQUE ISRAEL RESTITUERET VANAM IPSE OPINIONEM AC SPEM ADIMERE ET CONVELLERE, REX A
CIRCUMFUSA ADMIRANTIUM MULTITUDINE RENUNTIANDUS, ET NOMEN ET HONOREM FUGIENDO LATENDOQUE
DETRECTARE; CORAM PRAESIDE ROMANO EDICERE, REGNUM SUUM 'DE HOC MUNDO' (IO 18, 36) NON ESSE.
QUOD QUIDEM REGNUM TALE IN EVANGELIIS PROPONITUR, IN QUOD HOMINES PAENITENTIAM AGENDO
INGREDI PARENT, INGREDI VERO NEQUEANT NISI PER FIDEM ET BAPTISMUM, QUI, ETSI EST RITUS EXTERNUS,
INTERIOREM TAMEN REGENERATIONEM SIGNIFICAT ATQUE EFFICIT; OPPONITUR UNICE REGNO SATANAE ET
POTESTATI TENEBRARUM, ET AB ASSECLIS POSTULAT, NON SOLUM UT, ABALIENATO A DIVITIIS REBUSQUE
TERRENIS ANIMO, MORUM PRAEFERANT LENITATEM ET ESURIANT SITIANTQUE IUSTITIAM, SED ETIAM UT SEMET
IPSOS ABNEGENT ET CRUCEM SUAM TOLLANT. CUM AUTEM CHRISTUS ET ECCLESIAM REDEMPTOR SANGUINE
SUO ACQUISIVERIT ET SACERDOS SE IPSE PRO PECCATIS HOSTIAM OBTULERIT PERPETUOQUE OFFERAT CUI NON
VIDEATUR REGIUM IPSUM MUNUS UTRIUSQUE ILLIUS NATURAM MUNERIS INDUERE AC PARTICIPARE?
3679 2196 TURPITER CETEROQUIN ERRET, QUI A CHRISTO HOMINE RERUM CIVILIUM QUARUMLIBET IMPERIUM
ABIUDICET, CUM IS A PATRE IUS IN RES CREATAS ABSOLUTISSIMUM SIC OBTINEAT, UT OMNIA IN SUO ARBITRIO
SINT POSITA. AT TAMEN, QUOAD IN TERRIS VITAM TRADUXIT, AB EIUSMODI DOMINATU EXERCENDO SE PRORSUS
ABSTINUIT, ATQUE, UT HUMANARUM RERUM POSSESSIONEM PROCURATIONEMQUE OLIM CONTEMPSIT, ITA EAS
POSSESSORIBUS ET TUM PERMISIT ET HODIE PERMITTIT. IN QUO PERBELLE ILLUD: 'NON ERIPIT MORTALIA, QUI
375

