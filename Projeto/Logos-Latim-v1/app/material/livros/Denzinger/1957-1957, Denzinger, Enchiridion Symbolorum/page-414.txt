necessitatibus (566) satisfaciendo, hodiernae etiam philosophiae notionibus dogma exprimi possit, sive
'immanentismi' sive 'idealismi' sive 'exsistentialismi'aliusve systematis. Quod idcirco etiam fieri posse ac debere
audaciores quidam affirmant, quia fidei mysteria numquam notionibus adaequate veris significari posse
contendunt, sed tantum notionibus 'approximativis', ut aiunt, ac semper mutabilibus, quibus veritas aliquatenus
quidem indicetur, sed necessario quoque deformetur. Quapropter non absurdum esse putant, sed necesse omnino
esse ut theologia pro variis philosophiis, quibus decursu temporum tamquam suis utitur instrumentis, novas
antiquis substituat notiones, ita ut diversis quidem modis, ac vel etiam aliqua ratione oppositis, idem tamen, ut
aiunt, valentibus, easdem divinas veritates humanitus reddat. Addunt etiam historiam dogmatum consistere in
reddendis variis sibique succedentibus formis, quas veritas revelata induerit, secundum diversas doctrinas et
opinationes quae saeculorum decursu ortae fuerint.
3883 Patet autem ex iis, quae diximus, huiusmodi molimina non tantum ducere ad 'relativismum' dogmaticum,
quem vocant, sed illum iam reapse continere; cui quidem despectus doctrinae communiter traditae eorumque
vocabulorum, quibus eadem significatur, satis superque favet. Nemo sane est qui non videat huiusmodi
notionum vocabula cum in scholis tum ab ipsius Ecclesiae Magisterio adhibita, perfici et perpoliri posse; ac
notum praeterea est Ecclesiam in iisdem vocibus adhibendis non semper constantem fuisse. Liquet etiam
Ecclesiam non cuilibet systemati philosophico, brevi temporis spatio vigenti, devinciri posse: sed ea quae
communi consensu a catholicis doctoribus composita per plura saecula fuere ad aliquam dogmatis intellegentiam
attingendam, tam caduco fundamento procul dubio non nituntur. Nituntur enim principiis ac notionibus ex vera
rerum creatarum cognitione deductis; in quibus quidem deducendis cognitionibus humanae menti veritas
divinitus revelata, quasi stella, per Ecclesiam illuxit. Quare mirum non est aliquas huiusmodi notiones a
Conciliis Oecumenicis non solum (567) adhibitas, sed etiam sancitas esse, ita ut ab eis discedere nefas sit. ...
Despectus autem vocabulorum ac notionum quibus theologi scholastici uti solent, sponte ducit ad enervandam
theologiam, ut aiunt speculativam, quam, cum ratione theologica innitatur, vera certitudine carere existimant.
3884 2313 Magisterium ab ipsis tamquam progressionis sufflamen ac scientiae obex exhibetur, ab acatholicis
vero quibusdam jam veluti injustum frenum consideratur quo excultiores aliqui theologi a disciplina sua
innovanda detineantur. Et quamquam hoc sacrum Magisterium, in rebus fidei et morum, cuilibet theologo
proxima et universalis veritatis norma esse debet, utpote cui Christus Dominus totum depositum fidei - Sacras
nempe Litteras ac divinam 'traditionem' - et custodiendum et tuendum et interpretandum concredidit, attamen
officium, quo fideles tenentur illos quoque fugere errores, qui ad haeresim plus minusve accedant, ideoque 'etiam
constitutiones et decreta servare, quibus pravae hujusmodi opiniones a Sancta Sede proscriptae et prohibitae
sunt' (CIC 1324; cf D.1820), nonnunquam ita ignorantur ac si non habeatur.
3885 2313 Neque putandum est, ea quae in Encyclicis Litteris proponuntur, assensum per se non postulare, cum
in iis Pontifices supremam sui Magisterii postetatem non exerceant. Magisterio enim ordinario haec docentur, de
quo illud etiam valet: 'Qui vos audit, me audit' (Lc 10.16); ac plerumque quae in Encyclicis Litteris proponuntur
et inculcantur, jam aliunde ad doctrinam catholicam pertinent. Quodsi Summi Pontificces in actis suis de re
hactenus controversa data opera sententiam ferunt, omnibus patet rem illam, secundum mentem ac voluntatem
eorumdem Pontificum, quaestionem liberae inter theologos disceptationis jam haberi non posse.
3886 2314 Verum quoque est, theologis semper redeundum esse ad divinae revelationis fontes; eorum enim est
indicare qua ratione ea quae a vivo Magisterio docentur, in Sacris Litteris et in divina " traditione ", sive
explicite, sive implicite inveniantur. Accedit quod uterque doctrinae divinitus revelatae fons tot tantoquesque
continet thesauros veritatis, ut numquam reapse exhauriatur. Quapropter sacrorum fontium studio sacrae
disciplinae semper juvenescunt; dum contra speculatio, quae ulteriorem sacri depositi inquisitionem neglegit, ut
experiundo novimus, sterilis evadit. Sed hac de causa theologia etiam positiva, quam dicunt, scientiae dumtaxat
historicae aequari nequit. Una enim cum sacris ejusmodi fontibus Deus Ecclesiae suae Magisterium dedit, ad ea
quoque illustranda et enucleanda, quae in fidei deposito nonnisi obscure ac velut implicite continentur. Quod
quidem depositum nec singulis christifidelibus nec ipsis theologis divinus Redemptor concredidit authentice
interpretandum, sed soli Ecclesiae Magisterio. Si autem hoc suum munus Ecclesiae exercet, sicut saeculorum
decursu saepenumero factum est, sive ordinario sive extraordinario ejusdem muneris exercitio, patet omnino
falsam esse methodum, qua ex obscuris clara explicentur, quin immo contrarium omnes sequi ordinem necesse
esse. Quare Decessor Noster imm. mem. Pius IX, docens nobilissimum theologiae munus illud esse, quod
ostendat quomodo ab Ecclesia definita doctrina contineatur in fontibus, non absque gravi causa illa addidit
verba: 'eo ipso sensu, quo definita est'.
3887 2315 Plura etiam a nonnullis proponuntur vel mentibus instillantur in detrimentum divinae auctoritatis
Sacrae Scripturae. Etenim sensum definitionis Concilii Vaticani de Deo Sacrae Scripturae auctore audacter
quidam pervertunt; atque sententiam, jam pluries reprobatam, renovant, secundum quam Sacrarum Litterarum
414

