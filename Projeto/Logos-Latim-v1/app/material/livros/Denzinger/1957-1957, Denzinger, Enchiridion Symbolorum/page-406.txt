SPIRITUALEM SENSUM, A DEO IPSO INTENTUM ET ORDINATUM, EXEGETAE CATHOLICI EA DILIGENTIA
PATEFACIANT AC PROPONANT, QUAM DIVINI VERBI DIGNITAS EXPOSCIT; ALIAS AUTEM TRANSLATAS RERUM
SIGNIFICATIONES NE TAMQUAM GENUINUM SACRAE SCRIPTURAE SENSUM PROFERANT, RELIGIOSE CAVEANT.

3829 2294 (314) INTERPRES IGITUR OMNI CUM CURA, AC NULLA QUAM RECENTIORES PERVESTIGATIONES
ATTULERINT LUCE NEGLECTA DISPICERE ENITATUR, QUAE PROPRIA FUERIT SACRI SCRIPTORIS INDOLES AC
VITAE CONDICIO, QUA FLORUERIT AETATE, QUOS FONTES ADHIBUERIT SIVE SCRIPTOS SIVE ORE TRADITOS,
QUIBUSQUE SIT USUS FORMIS DICENDI. SIC ENIM SATIUS COGNOSCERE POTERIT, QUIS HAGIOGRAPHUS FUERIT,
QUIDQUE SCRIBENDO SIGNIFICARE VOLUERIT. NEQUE ENIM QUEMQUAM LATET SUMMAM INTERPRETANDI
NORMAM EAM ESSE, QUA PERSPICIATUR ET DEFINIATUR QUID SCRIPTOR DICERE INTENDERIT.
3830 2294 QUISNAM AUTEM SIT LITTERALIS SENSUS, IN VETERUM ORIENTALIUM AUCTORUM VERBIS ET
SCRIPTIS SAEPENUMERO NON ITA IN APERTO EST UT APUD NOSTRAE AETATIS SCRIPTORES.... (315) VETERES
ENIM ORIENTALES, UT QUOD IN MENTE HABERENT EXPRIMERENT, NON SEMPER IISDEM FORMIS IISDEMQUE
DICENDI MODIS UTEBANTUR, QUIBUS NOS HODIE, SED ILLIS POTIUS, QUI APUD SUORUM TEMPORUM ET
LOCORUM HOMINES USU ERANT RECEPTI. HI QUINAM FUERINT, EXEGETA NON QUASI IN ANTECESSUM
STATUERE POTEST, SED ACCURATA TANTUMMODO ANTIQUARUM ORIENTIS LITTERARUM PERVESTIGATIONE ...
HAEC EADEM PERVESTIGATIO ID QUOQUE IAM LUCIDE COMPROBAVIT, ISRAELITICUM POPULUM INTER CETERAS
ORIENTIS VETERES NATIONES IN HISTORIA RITE SCRIBENDA, TAM OB ANTIQUITATEM, QUAM OB FIDELEM
RERUM GESTARUM RELATIONEM SINGULARITER PRAESTITISSE; QUOD QUIDEM EX DIVINAE INSPIRATIONIS
CHARISMATE ATQUE EX PECULIARI HISTORIAE BIBLICAE FINE, QUI AD RELIGIONEM PERTINET, PROFECTO
ERUITUR. NIHILOMINUS ETIAM APUD SACROS SCRIPTORES, SICUT APUD CETEROS ANTIQUOS, CERTAS QUASDAM
INVENIRI EXPONENDI NARRANDIQUE ARTES, CERTOS QUOSDAM IDIOTISMOS, LINGUIS PRAESERTIM SEMITICIS
PROPRIOS, APPROXIMATIONES QUAE DICUNTUR, AC CERTOS LOQUENDI MODOS HYPERBOLICOS, IMMO
INTERDUM ETIAM PARADOXA, QUIBUS RES MENTI FIRMIUS IMPRIMANTUR, NEMO SANE MIRETUR, QUI DE
INSPIRATIONE BIBLICA RECTE SENTIAT. A LIBRIS ENIM SACRIS NULLA ALIENA EST ILLARUM LOQUENDI
RATIONUM, QUIBUS APUD VETERES GENTES, PRAESERTIM APUD ORIENTALES, HUMANUS SERMO AD
SENTENTIAM EXPRIMENDAM UTI SOLEBAT, EA TAMEN CONDICIONE, UT ADHIBITUM DICENDI GENUS DEI
SANCTITATI ET VERITATI HAUDQUAQUAM REPUGNET, QUEMADMODUM, PRO SAGACITATE SUA, IAM IPSE
ANGELICUS DOCTOR HISCE VERBIS ANIMADVERTIT: 'IN SCRIPTURA DIVINA (316) TRADUNTUR NOBIS PER
MODUM, QUO HOMINES SOLENT UTI.' ... NON RARO ENIM, ... CUM SACROS AUCTORES AB HISTORIAE FIDE
ABERRASSE, AUT RES MINUS ACCURATE RETTULISSE OBIURGANDO NONNULLI IACTANT, NULLA ALIA DE RE AGI
COMPERITUR, NISI DE SUETIS ILLIS NATIVIS ANTIQUORUM DICENDI NARRANDIQUE MODIS, QUI IN MUTUO
HOMINUM INTER SE COMMERCIO PASSIM ADHIBERI SOLEBANT, AC REAPSE LICITO COMMUNIQUE MORE
ADHIBEBANTUR.
3831 (317) NOSTRI IGITUR RERUM BIBLICARUM CULTORES IN HANC QUOQUE REM ANIMUM DEBITA DILIGENTIA
INTENDANT NEQUE QUIDQUAM OMITTANT, QUOD NOVITATIS ATTULERINT CUM ARCHAEOLOGIA TUM ANTIQUA
RERUM GESTARUM HISTORIA PRISCARUMQUE LITTERARUM SCIENTIA QUODQUE APTUM SIT, QUO MELIUS
VETERUM SCRIPTORUM MENS EORUMQUE RATIOCINANDI, NARRANDI SCRIBENDIQUE MODUS, FORMA ET ARS
COGNOSCATUR ... OMNIS ENIM HUMANA COGNITIO ETIAMSI NON SACRA UT SUAM HABET QUASI INSITAM
DIGNITATEM ET EXCELLENTIAM - QUIPPE QUAE SIT QUAEDAM FINITA PARTICIPATIO INFINITAE COGNITIONIS
DEI - ITA NOVAM ALTIOREMQUE DIGNITATEM ET QUASI CONSECRATIONEM ASSEQUITUR, CUM AD RES IPSAS
DIVINAS CLARIORE LUCE COLLUSTRANDAS ADHIBETUR. ... (319) CATHOLICUS INTERPRES ACTUOSO FORTIQUE
SUAE DISCIPLINAE AMORE ACTUS AC SANCTAE MATRI ECCLESIAE SINCERE DEVOTUS NEUTIQUAM RETINERI
DEBET, QUOMINUS DIFFICILES QUAESTIONES HUCUSQUE NONDUM ENODATAS ITERUM ATQUE ITERUM
AGGREDIATUR ..., UT ... ET CERTIS QUOQUE PROFANARUM DISCIPLINARUM CONCLUSIONIBUS DEBITO MODO
SATISFACIAT. HORUM AUTEM STRENUORUM ... OPERARIORUM CONATUS NON SOLUMMODO AEQUO IUSTOQUE
ANIMO, SED SUMMA ETIAM CUM CARITATE IUDICANDOS ESSE CETERI OMNES ECCLESIAE FILII MEMINERINT;
QUI QUIDEM AB ILLO HAUD SATIS PRUDENTI STUDIO ABHORRERE DEBENT, QUO QUIDQUID NOVUM EST, OB HOC
IPSUM CENSETUR ESSE IMPUGNANDUM AUT IN SUSPICIONEM ADDUCENDUM. ILLUD ENIM IMPRIMIS ANTE
OCULOS HABEANT, IN NORMIS AC LEGIBUS AB ECCLESIA DATIS DE FIDEI MORUMQUE DOCTRINA AGI ; ATQUE
INTER MULTA ILLA, QUAE IN SACRIS LIBRIS, LEGALIBUS, HISTORICIS, SAPIENTIALIBUS ET PROPHETICIS
PROPONUNTUR, PAUCA TANTUM ESSE, QUORUM SENSUS AB ECCLESIAE AUCTORITATE DECLARATUS SIT, NEQUE
PLURA EA ESSE, DE QUIBUS UNANIMIS SANCTORUM PATRUM SIT SENTENTIA. MULTA IGITUR REMANENT, EAQUE
GRAVISSIMA, IN QUIBUS EDISSERENDIS ET EXPLANANDIS CATHOLICORUM INTERPRETUM ACUMEN ET INGENIUM
LIBERE EXERCERI POTEST AC DEBET, UT AD OMNIUM UTILITATEM, AD MAIOREM IN DIES DOCTRINAE SACRAE
PROFECTUM ET AD ECCLESIAE DEFENSIONEM ET HONOREM EX SUO QUISQUE VIRITIM CONFERAT.
406

