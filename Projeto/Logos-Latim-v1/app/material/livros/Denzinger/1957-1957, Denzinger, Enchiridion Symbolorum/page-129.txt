1045 569 40. ... Quod quidquid est in universo, est melius ipsum quam non ipsum.
1046 42. ... Quod praemiatio bonorum et punitio malorum per hoc fit, quia quando corpora atomalia segregantur,
remanet quidam spiritus, qui dicitur intellectus, et alius, qui dicitur sensus, et isti spiritus, sicut in bono se
habebant in optima dispositione, sic se habebunt infinities secundum quod illa individua infinities
congregabuntur, et sic in hoc bonus praemiabitur, malus autem punietur, quia infinities, quando iterabitur
congregatio suorum atomalium, habebit semper suam malam dispositionem. Vel potest, dicit (Nicolaus de U.),
aliter poni, quia illi duo spiritus bonorum, quando dicitur corrumpi suppositum eorum, fiunt praesentes alteri
supposito constituto ex atomis perfectioribus. Et tunc, cum tale suppositum sit maioris flexionis et perfectionis,
idcirco intelligibilia magis quam prius veniunt ad eos.
1047 43. ... Quod esse corruptibile includit repugnantiam et contradictionem.
1048 570 53. ... Quod hoc est primum principium et non aliud: 'Si aliquid est, aliquid est'.
1049 58. ... Quod Deus potest praecipere rationali creaturae quod habeat ipsum odio, et ipsa oboediens plus
meretur quam si ipsum diligeret ex praecepto, quoniam hoc faceret cum maiori conatu et magis contra propriam
inclinationem.

1.331

CLÃ‰MENT VI, EP. 'SUPER QUIBUSDAM' AD (MEKHITHAR =)

1.332

CONSOLATOREM, CATHOLICON ARMENIORUM, 29 SEPTEMBRE 1351

1050 570a ... Quaerimus:
1., si creditis tu et ecclesia Armenorum, quae tibi obedit, omnes illos, qui in baptismo eandem fidem catholicam
receperunt, et postmodum a communione fidei eiusdem Ecclesiae Romanae, quae una sola catholica est,
recesserunt vel recedent in futurum esse schismaticos et haereticos, si pertinaciter divisi a fide ipsius Romanae
Ecclesiae perseverent.
1051 570b 2., petimus, si creditis tu et Armeni tibi obedientes, quod nullus homo viatorum extra fidem ipsius
Ecclesiae et obedientiam Pontificum Romanorum poterit finaliter salvus esse.
1052 570c In secundo vero capitulo ... quaerimus:
1., si credidisti, credis vel credere es paratus cum ecclesia Armenorum, quae tibi obedit, quod beatus Petrus
plenissimam potestatem iurisdictionis acceperit super omnes fideles Christianos a Domino Iesu Christo: et quod
omnis potestas iurisdicticnis, quam in certis terris et provinciis et diversis partibus orbis specialiter et
particulariter habuerunt Judas Thaddaeus et ceteri Apostoli, subiecta fuerit plenissime auctoritati et potestati,
quam super quoscumque in Christum credentes in omnibus partibus orbis beatus Petrus ab ipso Domino Iesu
Christo accepit: et quod nullus Apostolus vel quicumque alius super omnes Christianos nisi solus Petrus
plenissimam potestatem accepit.
1053 570d 2., si credidisti, tenuisti vel credere ac tenere paratus es cum Armenis tibi subiectis, quod omnes
Romani Pontifices, qui beato Petro succedentes canonice intraverunt et canonice intrabunt, ipsi beato Petro
Romano Pontifici successerint et succedent in eadem plenitudine, iurisdictione potestatis, quam ipse beatus
Petrus accepit a Domino Jesu Christo super totum et universum corpus Ecclesiae militantis.
1054 570e 3., si credidistis et creditis tu et Armeni tibi subiecti, Romanos Pontifices qui fuerunt, et Nos qui
sumus Pontifex Romanus, ac illos qui in posterum successive erunt, tamquam legitimos et potestate plenissimos
Christi vicarios, omnem potestativam iurisdictionem, quam Christus ut caput conforme in humana vita habuit,
immediate ab ipso Christo super totum ac universum corpus militantis Ecclesiae accepisse.
1055 570f 4., si credidisti et credis, quod omnes Romani Pontifices qui fuerunt, Nos qui sumus, et alii qui erunt
in posterum, ex plenitudine potestatis et auctoritatis praemissae potuerunt, possumus et poterunt immediate per
Nos et eos de omnibus tamquam de iurisdictione Nostra ac eorum subditis iudicare et ad iudicandum
quoscumque voluerimus ecclesiasticos iudices constituere et delegare.
1056 570g 5., Si credidisti et credis, quod in tantum fuerit, sit et erit suprema et praeeminens auctoritas et
129

