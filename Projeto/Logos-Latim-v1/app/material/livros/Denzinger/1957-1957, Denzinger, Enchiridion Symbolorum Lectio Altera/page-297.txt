297
Decr. S. Officii, 7 juillet 1875 (sous Pie IX);
De explicatione transsubstantiationis
3121 1843 Qu.: Utrum tolerari possit explicatio transsubstantiationis in ss. Eucharistiae sacramento, quae
sequentibus propositionibus comprehenditur: 1. Sicut formalis ratio hypostaseos est per se esse seu per se
subsistere, ita formalis ratio substantiae est in se esse et actualiter non sustentari in alio tamquam primo
subiecto; probe enim ista duo discernenda sunt : esse per se (quae est formalis ratio hypostaseos), et esse
in se (quae est formalis ratio substantiae).
3122 1844 2. Quare sicut natura humana in Christo non est hypostasis, quia non per se subsistit, sed est
assumpta ab hypostasi superiore divina, ita substantia finita, ex. gr. substantia panis, desinit esse
substantia eo solum et absque alia sui mutatione, quod in alio supernaturaliter sustentatur, ita ut iam non
in se sit, sed in alio ut in primo subiecto.
3123 1845 3. Hinc transsubstantiatio seu conversio totius substantiae panis in substantiam corporis Christi
Domini nostri explicari potest hac ratione, quod corpus Christi, dum fit substantialiter praesens in
Eucharistia, sustentat naturam panis, quae hoc ipso et absque alia sui mutatione desinit esse substantia,
quia iam non est in se, sed in alio sustentante; adeoque manet quidem natura panis, sed in ea cessat
formalis ratio substantiae; et ideo non duae sunt substantiae, sed una sola nempe corporis Christi.
3124 1846 4. Igitur in Eucharistia manent materia et forma elementorum panis; verum iam in alio
supernaturaliter exsistentes rationem substantiae non habent, sed habent rationem supernaturalis
accidentis, non quasi ad modum naturalium accidentium afficerent corpus Christi, sed eo dumtaxat, quod
a corpore Christi modo, quo dictum est, sustentantur. Resp.: Prout hic exponitur, tolerari non posse.
Instr. S. Officii ad episc. Nesqualliensem (sous Pie IX),
24 janvier 1877; De fide et intentione ministri sacramentorum
3126 ... Novit Amplitudo Tua, dogma fidei esse baptismum a quocumque sive schismatico sive haeretico
sive etiam infideli administratum validum esse habendum, dummodo in eiusdem administratione singula
concurrerint, quibus sacramentum perficitur, scl. debita materia, praescripta forma, et persona ministri
cum intentione faciendi quod facit Ecclesia. Hinc consequitur errores peculiares, quos ministrantes sive
privatim sive etiam publice profitentur, nihil officere posse validitati baptismi vel cuiuscumque
sacramenti. ... Immo ... peculiares errores ministrantium per se et propria ratione neque excludunt illam
intentionem, quam minister sacramentorum debet habere, faciendi nempe quod facit Ecclesia (Recolitur
Resp. S. Off. 18 décembre 1872, cf. DS 3100ss.). Videt igitur Ampl. Tua, errores (haereticorum) ... non
esse incompossibiles cum illa intentione, quam sacramentorum ministri de necessitate eorumdem
sacramentorum tenentur habere, faciendi nempe quod facit Ecclesia vel faciendi quod Christus voluit ut
fieret; et eosdem errores per se non posse inducere generalem praesumptionem contra validitatem
sacramentorum in genere et baptismi in specie, ita ut ea ipsa sola statui possit practicum principium
omnibus casibus applicandum, vi cuius quasi a priori, ut aiunt, baptismus sit iterum conferendus.
Pie IX, Alloc. 'Luctuosis exagitati', 12 mars 1877
1847 ... Nos novissime declarare coacti fuimus, tolerari posse, ut acta canonicae institutionis eorundem
episcoporum laicae potestati exhibeantur, ad occurrendum, quantum in Nobis est, funestissimis rerum
adiunctis, in quibus non amplius agebatur de temporalium bonorum possessione, sed ipsae fidelium
conscientiae, earum pax, animarum procuratio et salus, quae suprema Nobis lex est, in apertum discrimen
vocabantur. Verum in hoc quod egimus ad gravissima pericula removenda, palam ac iterum agnosci
volumus, Nos iniustam eam legem, quae regium placitum vocatur, omnino improbare ac detestari, aperte
declarantes, per ipsam laedi divinam Ecclesiae auctoritatem eiusque libertatem violari ... (cf. D 1829).
Decr. S. Officii, (sous Léon XIII), 20 novembre 1878
Denzinger (latin) 3043
Denzinger (latin) 3128
3128 1848 Qu.: 'An baptismum sub condicione conferri debeat haereticis, qui se convertunt ad religionem
catholicam, a quocumque loco proveniant et ad quamcumque sectam pertineant?' Resp.: 'Negative. Sed in

