373
hactenus adhibitam et a SS.mo Domino Nostro in Encyclicis Litteris 'De christiana iuventae educatione'
datis sub die 31. Decembris 1929 (cf. D 2214) commendatam. Curandam scilicet imprimis plenam,
firmam, nunquam intermissam iuventae utriusque sexus religiosam institutionem; excitandam in ea
angelicae virtutis aestimationem, desiderium, amorem ; eique summopere inculcandum, ut instet orationi,
sacramentis poenitentiae et SS. mae Eucharistiae sit assidua, Beatam Virginem, sanctae puritatis matrem,
filiali devotione prosequatur eiusque protectioni totam se committat ; periculosas lectiones, obscoena
spectacula, improborum conversationem et quaslibet peccandi occasiones sedulo devitet. Proinde nullo
modo probari possunt, quae ad novae methodi propugnationem, postremis hisce praesertim temporibus,
etiam a nonnullis catholicis auctoribus, scripta sunt et in lucem edita.
2253 II) Quid sentiendum de theoria sic dicta 'eugenica', sive 'positiva' sive 'negativa', deque indicatis ab
ea mediis ad humanam progeniem in melius provehendam, posthabitis legibus seu naturalibus seu divinis
seu ecclesiasticis ad matrimonium singulorumque iura spectantibus? Resp.: Eam esse omnino
improbandam et habendam pro falsa et damnata, ut in Encyclicis Litteris de matrimonio christiano 'Casti
connubii' datis sub die 31. Decembris 1930 (cf. D 2245 sq).
Pie XI, Litt. encycl. 'Quadragesimo anno', 15 mai 1931
3725 2253 (190) (Ante quam explanetur doctrina socialis Ecclesiae) illud prae stituendum est, ... ius
officiumque Nobis inesse de rebus istis socialibus et oeconomicis suprema auctoritate iudicandi. Profecto
Ecclesiae non haec fuit demandata provincia, homines ad fluxam solum et caducam felicitatem dirigendi,
sed ad aeternam; immo 'terrenis hisce negotiis sine ratione se immiscere nefas putat Ecclesia'. Ast
renuntiare nullatenus potest muneri sibi a Deo concredito, ut auctoritatem interponat Suam non iis
quidem, quae artis sunt, ad quae neque mediis aptis est instructa nec officio praedita, sed in iis omnibus,
quae ad regulam morum referuntur.... Nam, etsi oeconomica res et moralis disciplina in suo quaeque
ambitu suis utuntur principiis, error tamen est, oeconomicum ordinem et moralem ita dissitos ac inter se
alienos dicere, ut ex hoc ille nulla ratione pendeat.
3726 2254 (191) (Indoles et individualis et socialis.) Primo igitur pro comperto et explorato habeatur,
neque Leonem (XIII) neque eos, qui Ecclesia duce et magistra docuere, theologos, negasse umquam vel
in dubium vocasse duplicem dominii rationem, quam individualem vocant et socialem, prout singulos
respicit vel ad bonum spectat commune; sed semper uno ore affirmasse, a natura seu a Creatore ipso ius
dominii privati hominibus esse tributum, cum ut sibi familiaeque singuli providere possint, tum ut, huius
instituti ope, bona, quae Creator universae hominum familiae destinavit, huic fini vere inserviant, quae
(192) omnia obtineri nullo modo possunt nisi certo et determinato ordine servato. Itaque duplex in quem
impingi potest scopulus naviter cavendus est. Nam sicut ex negata vel extenuata iuris proprietatis indole
sociali et publica in 'individualismum' quem dicunt ruitur aut ad eum acceditur, ita privata ac individuali
eiusdem iuris indole repulsa vel attenuata in 'collectivismum' properetur vel saltem eiusdem placita
attingantur necesse est.
3727 2255 (Obligationes dominio inhaerentes.)... Fundamenti instar praemittendum est, quod Leo XIII
constituit, ius nempe proprietatis ab eius usu distingui (Cf. DS 3267). Etenim possessionum divisionem
sancte servare neque proprii dominii limites excedendo alienum ius invadere iustitia illa iubet, quae
commutativa audit; dominos autem re sua non uti nisi honeste, non huius est iustitiae, sed aliarum
virtutum, quarum officia 'lege agendo petere ius non est' (ibid.). Quare immerito pronuntiant quidam,
dominium honestumque eius usum iisdem contineri limitibus; multoque magis a veritate abhorret, ipso
abusu vel non-usu ius proprietatis perimi aut amitti. ...
3728 2256 (193) (Quid res publica possit.) Re vera hominibus hac in re non solum sui proprii commodi,
sed etiam communis boni esse rationem habendam, ex ipsa dominii quam diximus indole individuali
simul et sociali deducitur. Officia vero haec singillatim definire, ubi id necessitas postulaverit neque ipsa
lex naturalis praestiterit, eorum est, qui rei publicae praesunt. Quapropter quid, considerata boni
communis vera necessitate, eis qui possident liceat, quid illicitum sit in suorum bonorum usu, publica
auctoritas, lege naturali et divina semper praelucente, sciscere potest accuratius. Immo vero Leo XIII
sapienter docuerat 'industriae hominum institutisque populorum esse a Deo permissam privatarum
possessionum descriptionem'. ... Reipublicae tamen suo munere pro arbitrio fungi non licere in aperto est.
Semper enim ipsum naturale ius et possidendi privatim et haereditate transmittendi bona intactum
inviolatumque maneat oportet, quippe quod respublica auferre nequeat; 'est enim homo quam res publica
senior' (DS 3265), atque etiam 'convictus domesticus et cogitatione et re prior quam civilis coniunctio'.

