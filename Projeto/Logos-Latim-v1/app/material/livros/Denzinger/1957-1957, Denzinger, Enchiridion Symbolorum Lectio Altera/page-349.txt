349
3530 2137 I. Aetas discretionis tum ad confessionem tum ad s. communionem ea est, in qua puer incipit
ratiocinari, hoc est circa septimum annum, sive supra, sive etiam infra. Ex hoc tempore incipit obligatio
satisfaciendi utrique praecepto confessionis et communionis (vd. DS 812).
3531 2138 II. Ad primam confessionem et ad primam communionem necessaria non est plena et perfecta
doctrinae christianae cognitio. Puer tamen postea debebit integrum catechismum pro modo suae
intelligentiae gradatim addiscere.
3532 2139 III. Cognitio religionis, quae in puero requiritur, ut ipse ad primam communionem
convenienter se praeparet, ea est, qua ipse fidei mysteria necessaria necessitate medii pro suo captu
percipiat, atque eucharisticum panem a communi et corporali distinguat, ut ea devotione, quam ipsius fert
aetas, ad ss. Eucharistiam accedat.
3533 2140 IV. Obligatio praecepti confessionis et communionis, quae puerum gravat, in eos praecipue
recidit, qui ipsius curam habere debent, hoc est in parentes, in confessarium, in institutores et in
parochum. Ad patrem vero, aut ad illos, qui vices eius gerunt, et ad confessarium, secundum
Catechismum Romanum, pertinet admittere puerum ad primam communionem.
2141 V. Semel aut pluries in anno curent parochi indicere atque habere communionem generalem
puerorum, ad eamque non modo novensiles admittere, sed etiam alios, qui parentum confessariive
consensu, ut supra dictum est, iam antea primitus de altari sancta libarunt. Pro utrisque dies aliquot
instructionis et praeparationis praemittantur.
3534 2142 VI. Puerorum curam habentibus omni studio curandum est ut post primam communionem
iidem pueri ad sacram mensam saepius accedant, et, si fieri possit, etiam quotidie, prout Christus Iesus et
mater Ecclesia desiderant (cf. DS 3375ss), utque id agant ea animi devotione, quam talis fert aetas. ...
3535 2143 VII. Consuetudo non admittendi ad confessionem pueros, aut numquam eos absolvendi, cum
ad usum rationis pervenerint, est omnino improbanda.
3536 2144 VIII. Detestabilis omnino est abusus non ministrandi Viaticum et extremam unctionem pueris
post usum rationis eosque sepeliendi ritu parvulorum.
Saint Pie X, Litt. motu proprio 'Sacrorum antistitum',
1 Septembre 1910 ; Jusiurandum contra errores modernismi
3537 2145 Ego N. N. firmiter amplector ac recipio omnia et singula, quae ab inerranti Ecclesiae
magisterio definita, adserta ac declarata sunt, praesertim ea doctrinae capita, quae huius temporis
erroribus directo adversantur.
3538 2145 Ac primum quidem: Deum, rerum omnium principium et finem naturali rationis lumine 'per ea
quae facta sunt' (cf. Rom 1, 20) , hoc est, per visibilia creationis opera, tamquam causam per effectus,
certo cognosci, adeoque demonstrari etiam posse, profiteor.
3539 2145 Secundo: externa revelationis argumenta, hoc est facta divina, in primisque miracula et
prophetias admitto et agnosco tanquam signa certissima divinitus ortae christianae religionis, eademque
teneo aetatum omnium atque hominum, etiam huius temporis, intelligentiae esse maxime accommodata.
3540 2145 Tertio: firma pariter fide credo Ecclesiam, verbi revelati custodem et magistram, per ipsum
verum atque historicum Christum, cum apud nos degeret, proxime ac directo institutam eandemque super
Petrum, apostolicae hierarchiae principem, eiusque in aevum successores aedificatam.
3541 2145 Quarto: fidei doctrinam ab Apostolis per orthodoxos Patres eodem sensu eademque semper
sententia ad nos usque transmissam, sincere recipio; ideoque prorsus reicio haereticum commentum
evolutionis dogmatum, ab uno in alium sensum transeuntium, diversum ab eo, quem prius habuit
Ecclesia; pariterque damno errorem omnem, quo, divino deposito, Christi Sponsae tradito ab eaque
fideliter custodiendo, sufficitur philosophicum inventum, vel creatio humanae conscientiae, hominum
conatu sensim efformatae et in posterum indefinito progressu perficiendae.

