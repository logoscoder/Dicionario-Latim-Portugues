301
3151 1856 Ceterum ad politicum imperium quod attinet, illud a Deo proficisci recte docet Ecclesia. ... Qui
civilem societatem a libero hominum consensu natam volunt, ipsius imperii ortum ex eodem fonte
petentes, de iure suo inquiunt aliquid unumquemque cessisse et voluntate singulos in eius se contulisse
potestatem, ad quem summa illorum iurium pervenisset. Sed magnus est error non videre, id quod
manifestum est, homines cum non sint solivagum genus, citra liberam ipsorum voluntatem ad naturalem
communitatem esse natos: ac praeterea pactum, quod praedicant, est aperte commenticium et fictum,
neque ad impertiendum valet politicae potestati tantum virium, dignitatis, firmitudinis, quantum tutela
reipublicae et communes civium utilitates requirunt. Ea autem decora et praesidia universa tunc solum est
habiturus principatus, si a Deo, augusto sanctissimoque fonte, manare intelligatur. ...
3152 1857 Una illa hominibus causa est non parendi, si quid ab iis postuletur, quod cum naturali aut
divino iure aperte repugnet: omnia enim, in quibus naturae lex vel Dei voluntas violatur, aeque nefas est
imperare et facere. Si cui igitur usuveniat, ut alterutrum malle cogatur, scilicet aut Dei aut principum iussa
negligere, Iesu Christo parendum est reddere iubenti 'quae sunt Caesaris, Caesari, quae sunt Dei, Deo' (Mt
22, 21), atque ad exemplum Apostolorum animose respondendum: 'Oboedire oportet Deo magis quam
hominibus' (Act 5, 29). ...
1858 Profecto Ecclesia Christi neque principibus potest esse suspecta neque populis invisa. Principes
quidem ipsa monet sequi iustitiam nullaque in re ab officio declinare: at simul eorum roborat multisque
rationibus adiuvat auctoritatem. Quae in genere rerum civilium versantur, ea in potestate supremoque
imperio eorum esse agnoscit et declarat in iis, quorum iudicium, diversam licet ob causam, ad sacram
civilemque pertinet potestatem, vult exsistere inter utramque concordiam, cuius beneficio funestae utrique
contentiones devitantur.
Decr. S. Cgr. indicis, (sous Léon XIII), 5 (30) décembre 1881
3154 Qu.: 1. Utrum libri ad S. Indicis Congregationem delati et ab eadem dimissi seu non prohibiti,
censeri debeant immunes ab omni errore contra fidem et mores.
3155 2. Et quatenus negative, utrum libri dimissi seu non prohibiti a S. Indicis Congregatione, possint
tum philosophice tum theologice citra temeritatis notam impugnari.
Resp. (cfirm. a S. P'ce 28 décembre): Ad 1: Negative. - Ad 2: Affirmative.
Léon XIII, Ep. encycl. 'Humanum genus', 20 avril 1884
3156 Simulare et velle in occulto latere, obligare sibi homines tamquam mancipia, tenacissimo nexu nec
satis declarata causa, alieno addictos arbitrio ad omne facinus adhibere...: immanitas quaedam est, quam
rerum natura non patitur. Quapropter societatem de qua loquimur cum iustitia et naturali honestate
pugnare, ratio et veritas ipsa convincit. (Ex supra dictis indiciis) erumpit illud, quod est consiliorum
suorum ultimum, scilicet evertere funditus omnem eam quam instituta christiana pepererunt disciplinam
religionis reique publicae, novamque (disciplinam) ad ingenium suum exstruere, ductis e medio
naturalismo fundamentis et legibus.
3157 Hac quae diximus aut dicturi sumus, de secta Massonica intelligi oportet spectata in genere suo et
quatenus sibi cognatas foederatasque complectitur societates, non autem de sectatoribus earum singulis.
In quorum numero utique possunt esse nec pauci, qui quamvis culpa non careant quod sese istius modi
implicuerint societatibus, tamen nec sint flagitiose factorum per se ipsi participes et illud ultimum
ignorent quod illae nituntur adipisci. Similiter ex consociationibus ipsis nonnullae fortasse nequaquam
probant conclusiones quasdam extremas, quas, cum ex principiis communibus necessario consequantur,
consentaneum esset amplexari, nisi per se foeditate sua turpitudo ipsa deterreret.
3158 1859 Nomen sectae Massonum dare nemo sibi quapiam de causa licere putet, si catholica professio
et salus sua tanti apud eum sit, quanti esse debet.
Instr. S. Off. 'Ad gravissima avertenda', (sous Léon XIII),
10 mai 1884

