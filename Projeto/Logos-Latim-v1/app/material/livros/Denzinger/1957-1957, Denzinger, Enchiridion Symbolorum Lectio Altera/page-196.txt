196
pietatem quandam redoleat mentesque offerentium in Deum erigat. Is enim constat cum ex ipsis Domini
verbis, tum ex Apostolorum traditionibus ac sanctorum quoque Pontificum piis institutionibus.
Cap. 5. "De solemnibus Missae sacrificii caeremoniis"
1746 Cumque natura hominum ea sit, ut non facile queat sine adminiculis exterioribus ad rerum
divinarum mediattionem sustolli, propterea pia mater Ecclesia ritus quosdam, ut scilicet quaedam
submissa voce (can. 9), alia vero elatiore in Missa pronuntiarentur, instituit; caeremonias item adhibuit
(can. 7), ut mysticas benedictiones, lumina, thymiamata, vestes aliaque id genus multa ex apostolica
disciplina et traditione, quo et majestas tanti sacrificii commendaretur, et mentes fidelium per haec
visibilia religionis et pietatis signa ad rerum altissimarum, quae in hoc sacrificio latent, contemplationem
excitarentur.
Cap. 6. De Missa, in qua solus sacerdos communicat
1747 944 Optaret quidem sacrosancta Synodus, ut in singulis Missis fideles adstantes non solum spirituali
affectu, sed sacramentali etiam Eucharistiae perceptione communicarent, quo ad eos sanctissimi huius
sacrificii fructus uberior proveniret; nec tamen, si id non semper fiat, propterea Missas illas, in quibus
solus sacerdos sacramentaliter communicat, ut privatas et illicitas damnat (can. 8), sed probat atque
commendat, si quidem illae quoque Missae vere communes censeri debent, partim quod in eis populus
spiritualiter communicet, partim vero, quod a publico Ecclesiae ministro non pro se tantum, sed pro
omnibus fidelibus qui ad Corpus Christi pertinent, celebrentur.
Cap. 7. De aqua in calice offerendo vino miscenda
1748 945 Monet deinde sancta Synodus, praeceptum esse ab Ecclesia sacerdotibus, ut aquam vino in
calice offerendo miscerent (can. 9), tum quod Christum Dominum ita fecisse credatur, tum etiam quia e
latere eius aqua simul cum sanguine exierit (Jo 19, 34), quod sacramentum hac mixtione recolitur. Et cum
'aquae' in Apocalypsi beati Joannis populi dicantur (Apc 17, 1 15), ipsius populi fidelis cum capite
Christo unio repraesentatur.
Cap 8. De Missa vulgari lingua passim non celebranda, et
mysteriis eius populo explicandis
1749 946 Etsi Missa magnam contineat populi fidelis eruditionem, non tamen expedire visum est
Patribus, ut vulgari passim lingua celebraretur (can. 9). Quamobrem, retento ubique cuiusque ecclesiae
antiquo et a sancta Romana Ecclesia, omnium ecclesiarum matre et magistra, probato ritu, ne oves Christi
esuriant, neve 'parvuli panem petant et non sit, qui frangat eis' (cf. Thr 4, 4): mandat sancta Synodus
pastoribus et singulis curam animarum gerentibus, ut frequenter inter Missarum celebrationem vel per se
vel per alios, ex his, quae in Missa leguntur exponant atque inter cetera sanctissimi huius sacrificii
mysterium aliquod declarent, diebus praesertim Dominicis et festis.
Concile de Trente (XIXeme oecum√©nique), Session XXII,
17 septembre 1562, Doctrine De ss. Missae sacrificio
1750 947 Quia vero adversus veterem hanc in sacrosancto Evangelio, Apostolorum traditionibus
sanctorumque Patrum doctrina fundatam fidem hoc tempore multi disseminati sunt errores, multaque a
multis docentur et disputantur: sacrosancta Synodus, post multos gravesque his de rebus mature habitos
tractatus, unanimi patrum omnium consensu, quae huic purissimae fidei sacraeque doctrinae adversantur,
damnare et a sancta Ecclesia eliminare per subjectos hos canones constituit.
Canones de ss. Missae sacrificio
1751 948 Can. 1. Si quis dixerit, in Missa non offerri Deo verum et proprium sacrificium, aut quod offerri
non sit aliud quam nobis Christum ad manducandum dari: an. s.

