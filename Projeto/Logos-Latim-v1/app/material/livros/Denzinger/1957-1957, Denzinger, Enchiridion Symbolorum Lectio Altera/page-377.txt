377
hominibus assumptus', at 'pro hominibus constituitur in iis quae sunt ad Deum' (Hebr 5,1): illius nempe
officium non res spectat humanas ac fluxas, quantumvis aestimatione laudeque dignae videantur, sed
divinas easdemque aeternas. ... In sacris Veteris Testamenti litteris sacerdotio per normas constituto, quas
Moyses Dei instinctu ac nutu ductus promulgavit, peculiaria officia, munera, ritus attribuuntur. Veteris
Testamenti sacerdotium maiestatem gloriamque suam non aliunde sumebat, nisi quod illud praenuntiabat
novi aeternique Testamenti a Iesu Christo datum, veri scilicet Dei verique hominis sanguine constitutum.
Gentium Apostolus, de christiani sacerdotii amplitudine, dignitate ac munere summatim presseque agens,
hisce verbis sententiam suam veluti scalpro exprimit : 'Sic nos existimet homo ut ministros Christi et
dispensatores mysteriorum Dei' (1Cor 4, 1).
3755 2275 (10) Minister Christi sacerdos: divini igitur Redemptoris quasi instrumentum est, ut mirabilem
eius operam, quae superna efficacitate universum hominum convictum redintegrans, eum ad
excellentiorem cultum traduxit, per tempora persequi valeat. Quin immo ipse, quod iure meritoque dicere
sollemne habemus, 'alter est Christus', cum eius gerat personam secundum illud: 'Sicut misit me Pater, et
ego mitto vos' (Io 20, 21)...
3756 2275 (15) Istiusmodi potestates, peculiari sacramento sacerdoti collatae, cum ex indelebili forma
oriantur eius animo impressa, qua, illius instar, cuius sacerdotium participat, 'sacerdos in aeternum' (Ps
109, 4) factus est, non caducae sunt ac fluxae, sed stabiles atque perpetuae. Etiamsi, ob humanam
infirmitatem, in errores sit et in dehonestamenta prolapsus, numquam tamen sacerdotalem hanc formam
suo ex animo delere poterit. Ac praeterea ... nova etiam peculiarique gratia, peculiarique ope adaugetur,
per quas quidem - si modo divinitus efficienti caelestium donorum virtuti, adiutrici liberaque opera sua,
fideliter obsecundaverit - digne profecto nec deiectus animo poterit arduis suscepti ministerii officiis
respondere. ...
3757 2276 (18) Sacerdos denique, hac etiam in re Jesu Christi munus persequens, qui 'erat pernoctans in
oratione Dei' (Lc 6, 12) et 'semper vivit ad interpellandum pro nobis' (cf. Hebr 7, 25), publicus ex officio
exstat ad Deum pro nobis deprecator: eidem in mandatis est non modo proprium verumque altaris
sacrificium Ecclesiae nomine caelesti Numini offerre, sed etiam 'sacrificium laudis' (Ps 49, 14)
communesque preces; is nempe psalmis, supplicationibus et canticis, quae magna ex parte a sacris Litteris
mutuatur, quotidie iterum atque iterum debitum Deo adorationis munus persolvit, atque necessarium
eiusmodi impetrationis officium pro hominibus perficit. ...
3758 2276 Si vel privata supplicatio tam sollemnibus pollet magnisque a Jesu Christo datis
pollicitationibus (cf. Mt 7, 7-11; Mc 11, 24, Lc 11, 9-13), at preces, quae Ecclesiae (19) nomine, dilectae
nempe Redemptoris sponsae, ex officio funduntur, maiore procul dubio vi virtuteque fruuntur.

Resp. S. Officii, sous Pie XI, 11 ao√ªt 1936
3760 Expos.: ... Chirurgica operatio, qua sterilizatio obtinetur, non quidem est 'actio intrinsece mala
quoad substantiam actus' et ideo licita esse potest, si quando ad salutem et sanitatem curandam est
necessaria. Si autem ideo peragitur, ut prolis procreatio impediatur est 'actio intrinsece mala ex defectu
iuris in agente', cum neque homo privatus neque auctoritas publica directum in membra corporis
dominium habeat quod eo usque extendatur.
3761 Haec a S. Pontifice explicitis verbis proposita doctrina ex integro ad legem sterilizationis, de qua
agitur, applicanda est. Quod vero hac lege proles manca arcenda praescribatur ob finem mere eugenicum,
vel potius ad praecavenda damna oeconomica aut talia alterius generis mala, ad rem id non facit, neque
supplet defectum iuris in agente, propterea praescripta sterilizationis operatio dici debet et est intrinsece
iniusta.
3762 Licet ergo finis legis qui est: procurare valetudinem et robur futurae prolis, et arcere prolem
mancam, improbandus non sit, reprobari debet ex integro legis obiectum, i.e. medium quod ad finem
obtinendum praescribitur. (His consideratis, S. Officium 15. Iulii 1936 Resp. dedit:)
3763 1) Sterilizatio, eum in finem facta, ut proles arceatur, est actio intrinsece mala ob defectum iuris in
agente; quapropter ipsa lege naturae prohibetur, sive auctoritate privata sive auctoritate publica sit
peragenda.

