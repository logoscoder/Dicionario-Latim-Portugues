114
honore praevenire, et ne caro Christi virginea, quae de carne matris virginis assumpta fuerat, a tota
discreparet.
Alexandre III, Ep. 'Cum in nostra' ad Guilelmum archiep.
Senon., 28. Maii 1170
749 Cum in Nostra esses olim praesentia constitutus, tibi viva voce iniunximus, ut suffraganeis tuis
Parisius tibi ascitis ad abrogationem pravae doctrinae Petri quondam Parisiensis episcopi, qua dicitur
quod Christus secundum quod est homo, non est aliquid, omnino intenderes et efficacem operam
adhiberes. Inde siquidem est, quod fraternitati tuae per Apostolica scripta mandamus, quatenus...
suffraganeos tuos Parisius convoces et una cum illis et aliis... praescriptam doctrinam studeas penitus
abrogare et a magistris scholaribus ibidem in theologia studentibus Christum sicut perfectum Deum, sic et
perfectum hominem ex anima et corpore consistentem praecipias edoceri.
Conc. Remense, sous Eugene III, Professio fidei de Trinitate ;
1148
389 1. Credimus et confitemur simplicem naturam divinitatis esse Deum, nec aliquo sensu catholico
posse negari, quin divinitas sit Deus et Deus divinitas. Si vero dicitur: Deum sapientia sapientem,
magnitudine magnum, aeternitate aeternum, unitate unum, divinitate Deum esse et alia huiusmodi:
credimus nonnisi ea sapientia, quae est ipse Deus, sapientem esse; nonnisi ea magnitudine quae est ipse
Deus, magnum esse; nonnisi ea aeternitate quae est ipse Deus, aeternum esse; nonnisi ea unitate quae est
ipse Deus, unum esse; nonnisi ea divinitate Deum, quae est ipse: id est, seipso sapientem, magnum,
aeternum, unum Deum.
390 2. Cum de tribus personis loquimur, Patre, Filio et Spiritu Sancto, ipsas unum Deum, unam divinam
substantiam esse fatemur. Et e converso cum de uno Deo, una divina substantia loquimur, ipsum unum
Deum, unam divinam substantiam esse tres personas confitemur.
391 3. Credimus (et confitemur) solum Deum Patrem et Filium et Spiritum Sanctum aeternum esse, nec
aliquas omnino res, sive relationes, sive proprietates, sive singularitates vel unitates dicantur, et
huiusmodi alia, adesse Deo, quae sint ab aeterno, quae non sint Deus.
392 4. Credimus (et confitemur) ipsam divinitatem, sive substantiam divinam sive naturam dicas,
incarnatam esse, sed in Filio.
Conc. Turonense (Tours), coeptum 19 mai 1163
747 (Cap. 2) Plures clericorum, et quod maerentes dicimus, eorum quoque qui praesens saeculum
professione vocis et habitu reliquerunt, dum communes usuras, quasi manifestius damnatas, exhorrent,
commodata pecunia indigentibus possessiones eorum in pignus accipiunt, et provenientes fructus
percipiunt ultra sortem. Idcirco generalis Concilii decrevit auctoritas, ut nullus amodo constitutus in clero
vel hoc vel aliud genus usurae exercere praesumat. Et si quis (hactenus) alicuius possessionem data
pecunia sub hac specie vel condicione in pignus acceperit, si sortem suam, deductis expensis, de fructibus
iam perceperit, absolute possessionem restituat debitori. Si autem aliquid minus habet, eo recepto,
possessio libere ad dominum revertatur. Quodsi post huiusmodi constitutum in clero quisquam exstiterit
qui detestandis usurarum lucris insistat, ecclesiastici officii periculum patiatur, nisi forte Ecclesiae
beneficium fuerit, quod redimendum ei hoc modo de manu laici videatur.
Lettre Cum Christus du pape Alexandre III à l'archevêque de
Reims, 18 février 1177
750 393 Cum Christus perfectus Deus perfectus homo sit, mirum est, qua temeritate quisquam audet
dicere, quod Christus non sit aliquid secundum quod homo. Ne autem tanta possit in ecclesia Dei (dici)
abusio suboriri vel error induci, (...) mandamus, quatenus (...) auctoritate Nostra sub anathemate
interdicas, ne quis de cetero dicere audeat, Christum non esse aliquid secundum quod homo, quia sicut
verus Deus, ita verus est homo ex anima rationali et humana carne subsistens.
Alexandre III, Ep. 'In civitate tua' ad archiep. Ianuensem,

