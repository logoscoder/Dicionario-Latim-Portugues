397
demonstrata ; atque ex divinae revelationis fontibus nihil habeatur, quod in hac re maximam
moderationem et cautelam exigat.
3897 2328 Cum vero de alia coniecturali opinione agitur, videlicet de polygenismo, quem vocant, tum
Ecclesiae filii eiusmodi libertate minime fruuntur. Non enim christifideles eam sententiam amplecti pos
sunt, quam qui retinent asseverant vel post Adam hisce in terris veros homines exstitisse, qui non ab
eodem prouti omnium protoparente naturali generatione originem duxerint, vel Adam significare
multitudinem quamdam protoparentum; cum nequaquam appareat quomodo huiusmodi sententia componi
queat cum iis quae fontes revelatae veritatis et acta Magisterii Ecclesiae proponunt de peccato originali,
quod procedit ex peccato vere commisso ab uno Adamo, quodque generatione in omnes transfusum, inest
unicuique proprium (cf. Rom 5,12-19 ; DS 1511-1514).
3898 2329 Quemadmodum autem in biologicis et anthropologicis disciplinis, ita etiam in historicis sunt
qui limites et cautelas ab Ecclesia statuta audacter transgrediantur. Ac peculiari modo deploranda est
quaedam nimio liberior libros historicos Veteris Testamenti interpretandi ratio, cuius fautores Epistulam
haud ita multo ante a Pontificio Consilio de re biblica Archiepiscopo Parisiensi datam ad suam
defendendam causam immerito referunt (cf. DS 3862ss). Haec enim Epistula aperte monet undecim
priora (577) capita Geneseos, quamvis cum historicae compositionis rationibus proprie non conveniant,
quibus eximii rerum gestarum scriptores graeci et latini, vel nostrae aetatis periti usi fuerint, nihilominus
quodam vero sensu, exegetis amplius investigando ac determinando, ad genus historiae pertinere ;
eademque capita, oratione simplici ac figurata mentique populi parum exculti accomodata, tum
praecipuas veritates referre, quibus aeterna nostra procuranda salus innititur, tum etiam popularem
descriptionem originis generis humani populique electi. Si quid autem hagiographi antiqui ex
narrationibus popularibus hauserint (quod quidem concedi potest), numquam obliviscendum est eos ita
egisse divinae inspirationis afflatu adiutos, quo in seligendis ac diiudicandis documentis illis ab 'omni
errore immunes praemuniebantur.
3899 2330 Quae autem ex popularibus narrationibus in Sacris Litteris recepta sunt, ea cum mythologiis
aliisve id genus minime aequanda sunt, quae magis ex effusa imaginatione procedunt quam ex illo
veritatis ac simplicitatis studio, quod in Sacris Libris Veteris etiam Testamenti adeo elucet ut hagiographi
nostri antiquos profanos scriptores aperte praecellere dicendi sint.
Denzinger (latin) 3832
Denzinger (latin) 3900
Pie XII, Const. Ap. 'Munificentissimus Deus', 1 novembre 1950
3900 2331 (767) Haec omnia Sanctorum Patrum ac theologorum argumenta considerationesque Sacris
Litteris tamquam ultimo fundamento nituntur ; quae quidem almam Dei Matrem nobis veluti (768) ante
oculos proponunt divino Filio suo coniunctissimam, eiusque semper participantem sortem. Quamobrem
quasi impossibile videtur eam cernere, quae Christum concepit, peperit, suo lacte aluit, eumque inter
ulnas habuit pectorique obstrinxit suo, ab eodem post terrestrem hanc vitam, etsi non anima, corpore
tamen separatam. Cum Redemptor noster Mariae Filius sit, haud poterat profecto, utpote divinae legis
observator perfectissimus, praeter Aeternum Patrem, Matrem quoque suam dilectissimam non honorare.
Atqui, cum eam posset tam magno honore exornare, ut eam a sepulcri corruptione servaret incolumem, id
reapse fecisse credendum est.
3901 2331 Maxime autem illud memorandum est, inde a saeculo II, Mariam Virginem a Sanctis Patribus
veluti novam Hevam proponi novo Adae, etsi subiectam, arctissime coniunctam in certamine illo
adversus inferorum hostem, quod, quemadmodum in protoevangelio (Gn 3, 15) praesignificatur, ad
plenissimam deventurum erat victoriam de peccato ac de morte, quae semper in gentium Apostoli scriptis
inter se copulantur (Rom 5 et 6; I Cor 15, 21-26; 54-57). Quamobrem, sicut gloriosa Christi anastasis
essentialis pars fuit ac postremum huius victoriae tropaeum, ita Beatae Virginis commune cum Filio suo
certamen virginei corporis 'glorificatione' concludendum erat ; ut enim idem Apostolus ait, 'cum... mortale
hoc induerit immortalitatem, tunc fiet sermo, qui scriptus est : absorpta est mors in victoria' (I Cor 15,54).
3902 2331 Idcirco augusta Dei Mater, Iesu Christo, inde ab omni aeternitate, 'uno eodemque decreto'
praedestinationis, arcano modo coniuncta, immaculata in suo conceptu, in divina maternitate sua
integerrima virgo, generosa Divini Redemptoris socia, qui plenum de peccato eiusque consectariis
deportavit triumphum, id tandem assecuta est, quasi supremam suorum privilegiorum coronam, ut a
sepulcri corruptione servaretur immunis, utque, quemadmodum iam Filius suus, devicta morte, corpore

