312
aliquid a nobis conferatur operae ad salutis, quam ipse peperit, obtinendos adipiscendosque fructus.
Huiusce partes officii primae sunt, catholicam doctrinam profiteri aperte et constanter, eamque, quoad
quisque potest, propagare. ... Profecto praedicandi, hoc est docendi, munus iure divino penes magistros
est, quos 'Spiritus Sanctus posuit episcopos regere Ecclesiam Dei' (Act 20,28), maximeque penes
Pontificem Romanum, Iesu Christi vicarium, Ecclesiae universae summa cum potestate praepositum,
credendorum, agendorum magistrum. Nihilominus nemo putet, industriam nonnullam eadem in re ponere
privatos prohiberi, eos nominatim, quibus ingenii facultatem Deus cum studio bene merendi dedit: qui,
quoties res exigat, commode possunt non sane doctoris sibi partes assumere, sed ea, quae ipsi acceperint,
impertire ceteris, magistrorum voci resonantes tamquam imago. Quin immo privatorum opera visa est
Patribus Concilii VATICANI usque adeo opportuna ac frugifera, ut prorsus deposcendam iudicarint :
'Omnes Christi fideles ... operam conferant.' (cf. D 1819). -Ceterum serere fidem catholicam auctoritate
exempli, professionisque constantia praecdicare, quisgue se posse ac debere meminerit. - In officiis igitur,
quae nos iungunt Deo atque Ecclesiae, hoc est numerandum maxime, ut in veritate christiana propaganda
propulsandisque erroribus elaboret singulorum, quoad potest, industria.
Léon XIII, Ep. encycl. 'Quamquam pluries', 15 août 1889
3260 Cur beatus Josephus nominatim habeatur Ecclesiae patronus vicissimque plurimum sibi Ecclesia de
eius tutela patrocinioque polliceatur, causae illae sunt rationesque singulares, quod is vir fuit Mariae, et
pater, ut putabatur, Jesu Christi. Hinc omnis eius dignitas, gratia, sanctitas, gloria profectae. Certe Matris
Dei tam in excelso dignitas est ut nihil fieri maius queat. Sed tamen, quia intercessit Josepho cum Virgine
beatissima maritale vinculum, ad illam praestantissimam dignitatem, qua naturis creatis omnibus
longissime Deipara antecellit, non est dubium, quin accesserit ipse ut nemo magis. Est enim coniugium
societas necessitudoque omnium maxima, quae natura sua adiunctam habet bonorum unius cum altero
communicationem. Quocirca si sponsum Virgini Deus Iosephum dedit, dedit profecto non modo vitae
socium, virginitatis testem, tutorem honestatis, sed etiam excelsae dignitatis eius ipso coniugali foedere
participem. - Similiter augustissima dignitate unus eminet inter omnes, quod divino consilio custos Filii
Dei fuit, habitus hominum opinione pater. Qua ex re consequens erat, ut Verbum Dei Josepho modeste
subesset, dictoque esset audiens omnemque adhiberet honorem, quem liberi adhibeant parenti suo necesse
est.
3261 Iamvero ex hac duplici dignitate officia sponte sequebantur, quae patribusfamilias natura
praescripsit, ita quidem, ut domus divinae, cui Josephus praeerat, custos idem et curator et defensor esset
legitimus ac naturalis. Cuiusmodi officia ac munia ille quidem, quoad suppeditavit vita mortalis, revera
exercuit. ...
3262 Atqui domus divina, quam Josephus velut potestate patria gubernavit initia exorientis Ecclesiae
continebat. Virgo sanctissima quemadmodum Jesu Christi genitrix, ita omnium est christianorum mater,
quippe quos ad Calvariae montem inter supremos Redemptoris cruciatus generavit; itemque Jesus
Christus tamquam primogenitus est christianorum, qui ei sunt adoptione ac redemptione fratres.
3263 Quibus rebus causa nascitur, cur beatissimus Patriarcha commendatam sibi peculiari quadam ratione
sentiat multitudinem christianorum, ex quibus constat Ecclesia, scilicet innumerabilis isthaec perque
omnes terras fusa familia, in quam, quia vir Mariae et pater est Jesu Christi, paterna propemodum
auctoritate pollet. Est igitur consentaneum et beato Iosepho apprime dignum, ut sicut ille olim
Nazarethanam familiam, quibuscumque rebus usuvenit, sanctissime tueri consuevit, ita nunc patrocinio
caelesti Ecclesiam Christi tegat ac defendat.

Denzinger (latin) 3185
Denzinger (latin) 3263
Resp. S. Officii ad episc. Massiliensem (sous Léon XIII),
30 juillet 1890; De vino ad Missam adhibendo
3264 1938 In pluribus Galliae partibus, maxime si eae ad meridiem sitae reperiantur, vinum album, quod
incruento Missae sacrificio inservit, tam debile est ac impotens, ut diu conservari non valeat, nisi eidem
quaedam spiritus vini ('spirito alcool') quantitas admisceatur. Qu.: l. An istiusmodi commixtio licita sit? 2.
Et, si affirmative, quaenam quantitas huiusmodi materiae extraneae vino adiungi permittatur? 3. In casu

