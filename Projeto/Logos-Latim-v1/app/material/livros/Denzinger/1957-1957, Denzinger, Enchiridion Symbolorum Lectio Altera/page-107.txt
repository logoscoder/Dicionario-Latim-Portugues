107
668 Unum est, unde vos modicum paterno more debeamus monere; quod nisi emendaveritis, grande
peccatum incurritis, et ob hoc, sicut speratis, non lucra, sed magis vobis dam(p)na augebitis. Igitur
Graecorum studiis, sicut didicimus, multi a paganis captivi sublati in vestris partibus venundantur et a
vestratibus empti sub iugo servitutis tenentur; cum constet pium et sanctum esse, veluti Christianos decet,
ut, cum eos vestrates ab ipsis Graecis emerint, pro amore Christi liberos esse dimittant, et non ab
hominibus, sed ab ipso Domino nostro Iesu Christo mercedem accipiant. Unde vos exhortamur et paterno
amore praecipimus, ut, cum captivos aliquos ab ipsis redemeritis, pro salute animae vestrae liberos eos
abire sinatis.
Saint Etienne V (VI), Ep. 'Consuluisti de infantibus'
ad Ludbertum archiep. Maguntinum (Mainz), inter 887-888
670 Consuluisti de infantibus, qui in uno lecto cum parentibus dormientes mortui reperiuntur, utrum ferro
candente an (aut) aqua fervente seu alio quolibet examine parentes se purificare debeant eos non
oppressisse. Monendi namque sunt et protestandi parentes, ne tam tenellos secum in uno collocent lecto,
ne (nec) negligentia qualibet provenient suffocentur vel opprimantur, unde ipsi homicidii rei inveniantur.
Nam ferri candentis vel aquae ferventis examinatione confessionem extorqueri a quolibet sacri non
censent canones; et quod sanctorum Patrum documento sancitum non est, superstitiosa adinventione non
est praesumendum. Spontanea enim confessione vel testium approbatione publicata delicta, habita prae
oculis Dei timore, commissa sunt regimini nostro iudicare; occulta vero et incognita illius sunt iudicio
relinquenda, 'qui solus novit corda filiorum hominum' (cf. 3 Reg 8, 39). Hi autem qui probantur vel
confitentur talis reatus se noxios, tua eos castiget moderatio, quia si conceptum in utero qui per aborsus
(abortum) deleverit, homicida est, quanto magis qui unius saltem diei puerulum peremerit, homicidam se
esse excusare nequibit?
Jean XV, Ep. Enc. 'Cum conventus esset' ad episcopos et abbates
Galliae et Germaniae, 3 février 993
675 342 (2) ... Communi consilio decrevimus, memoriam illius, id est sancti Udalrici episcopi, affectu
piissimo, devotione fidelissima venerandam : quoniam sic adoramus et colimus reliquias martyrum et
confessorum, ut eum, cuius martyres et confessores sunt, adoremus; honoramus servos, ut honor redundet
in Dominum, qui dixit: 'Qui vos recipit, me recipit' (Mt 10,40): ac proinde nos qui fiduciam nostrae
iustitiae non habemus, illorum precibus et meritis apud clementissimum Deum iugiter adiuvemur, quia
divina saluberrima praecepta. et sanctorum canonum ac venerabilium Patrum instabant efficaciter
documenta omnium ecclesiarum pio considerationis intuitu, immo apostolici moderaminis annisu,
utilitatum commoditatem atque firmitatis perficere integritatem, quatenus memoria Udalrici iam praefati
venerabilis episcopi divino cultui dicata exsistat, et in laudibus Dei devotissime persolvendis semper
valeat proficere.
Denzinger (latin) 620
Denzinger (latin) 675
Saint Léon IX, Ep. " Congratulamur vehementer " à Pierre,
patriarche d'Antioche, 13 avril 1053; Profession de Foi
680 343 Firmiter (enim) credo sanctam Trinitatem, Patrem et Filium et Spiritum Sanctum, unum Deum
omnipotentem esse, totamque in Trinitate deitatem coessentialem et consubstantialem, coaeternam et
coomnipotentem, uniusque voluntatis, potestatis et maiestatis: creatorem omnium creaturarum, ex quo
omnia, per quem omnia, in quo omnia (Rom 11, 36), quae sunt in caelo et in terra, visibilia et invisibilia.
Credo etiam singulas quasque in Sancta Trinitate personas unun Deum verum, plenum et perfectum.
681 344 Credo quoque ipsum Dei Patris Filium, Verbum Dei aeternaliter natum ante omnia tempora de
Patre, consubstantialem, coomnipotentem et coaequalem Patri per omnia in divinitate, temporaliter natum
de Spiritu Sancto ex Maria semper virgine, cum anima rationali: duas habentem nativitates, unam ex Patre
aeternam, alteram ex matre temporalem: duas voluntates et operationes habentem: Deum verum et
hominem verum: proprium in utraque natura atque perfectum: non commixtionem atque divisionem
passum, non adoptivum, neque phantasticum: unicum et unum Deum, Filium Dei in duabus naturis, sed in
unius personae singularitate: impassibilem et immortalem divinitate, sed in humanitate pro nobis et pro
nostra salute passum vera carnis passione et sepultum, ac resurrexisse a mortuis die tertia vera carnis

