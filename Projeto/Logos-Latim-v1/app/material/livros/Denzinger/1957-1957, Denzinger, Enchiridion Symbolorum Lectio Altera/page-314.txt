314
3271 Mercedem si ferat opifex satis amplam, ut ea se uxoremque et liberos tueri commodum queat, facile
studebit parsimoniae, si sapit, efficietque, quod ipsa videtur natura monere, ut detractis sumptibus, aliquid
etiam redundet, quo sibi liceat ad modicum censum pervenire. ... Non tamen ad haec commoda perveniri
nisi ea condicione potest, ut privatus census ne exhauriatur immanitate tributorum et vectigalium. Ius
enim possidendi privatim bona cum non sit lege hominum, sed natura datum, non ipsum abolere, sed
tantummodo ipsius usum temperare et cum communi bono componere auctoritas publica potest. Faciat
ergo iniuste atque inhumane, si de bonis privatorum plus aequo, tributorum nomine, detraxerit...
1938d Vulgo coiri ejus generis societates, sive tota ex opificibus conflatas, sive ex utroque ordine mixtas
gratum est : optandum vero, ut numero et actuosa virtute crescant. ... Privatas enim societates inire
concessum est homini iure naturae: est autem ad praesidium iuris naturalis instituta civitas, non ad
interitum ; eoque si civium coetus sociari vetuerit, plane secum pugnantia agat propterea, quod tam ipsa
quam coetus privati uno hoc e principio nascuntur, quod homines sunt natura congregabiles. - Incidunt
aliquando tempora, cum ei generi communitatum rectum sit leges obsistere : scilicet si quidquam ex
instituto persequantur, quod cum probitate, cum iustitia, cum reipublicae salute aperte dissideat.
Léon XIII, Ep. 'Pastoralis officii' ad episcopos Germaniae et
Austriae, 12 septembre 1891
3272 1939 Utraque divina lex, tum ea quae naturalis rationis lumine, tum quae Litteris divino afflatu
perscriptis promulgata est, districte vetant ne quis extra causam publicam hominem interimat aut vulneret,
nisi salutis suae defendendae causa, necessitate coactus. At qui ad privatum certamen provocant vel
oblatum suscipiunt, hoc agunt, huc animum viresque intendunt, nulla necessitate adstricti, ut vitam
eripiant aut saltem vulnus inferant adversario. Utraque porro divina lex interdicit, ne quis temere vitam
proiciat suam, gravi et manifesto obiciens discrimini, cum id nulla officii aut caritatis magnanimae ratio
suadeat; haec autem caeca temeritas, vitae contemptrix, plane inest in natura duelli. Quare obscurum
nemini aut dubium esse potest, in eos, qui privatim proelium conserunt singulare, utrumque cadere et
scelus alienae cladis et vitae propriae discrimen voluntarium. Demum vix ulla pestis est, quae a civilis
vitae disciplina magis abhorreat et iustum civitatis ordinem pervertat, quam permissa civibus licentia, ut
sui quisque assertor iuris privata vi manuque et honoris, quem violatum putet, ultor exsistat. ...
3273 1940 Neque illis, qui oblatum certamen suscipiunt, iusta suppetit excusatio metus, quod timeant se
vulgo segnes haberi, si pugnam detrectent. Nam si officia hominum ex falsis vulgi opinionibus
dimetienda essent, non ex aeterna recti iustique norma, nullum esset naturale ac verum inter honestas
actiones et flagitiose facta discrimen. Ipsi sapientes ethnici et norunt et tradiderunt, fallacia vulgi iudicia
spernenda esse a forti et constanti viro. Iustus potius et sanctus timor est, qui avertit hominem ab iniqua
caede eumque facit de propria et fratrum salute sollicitum. Immo qui inania vulgi aspernatur iudicia, qui
contumeliarum verbera subire mavult, quam ulla in re officium deserere, hunc longe maiore atque
excelsiore animo esse perspicitur, quam qui ad arma procurrit lacessitus iniuria. Quin etiam, si recte
diiudicari velit, ille est unus, in quo solida fortitudo eluceat, illa, inquam, fortitudo, quae virtus vere
nominatur et cui gloria comes est non fucata, non fallax. Virtus enim in bono consistit rationi
consentaneo, et nisi quae in iudicio nitatur approbantis Dei, stulta omnis est gloria.
Léon XIII, Ep. encycl. 'Octobri mense', 22 septembre 1891
3274 1940a Filius Dei aeternus, cum ad hominis redemptionem et decus, hominis naturam vellet
suscipere, eaque re mysticum quoddam cum universo humano genere initurus esset conubium, non id ante
perfecit, quam liberrima consensio accessisset designatae matris, quae ipsius generis humani personam
quodammodo agebat, ad eam illustrem verissimamque Aquinatis sententiam: 'Per annuntiationem
exspectabatur consensus Virginis loco totius humanae naturae'. Ex quo non minus vere proprieque
affirmare licet, nihil prorsus de permagno illo omnis gratiae thesauro, quem attulit Dominus, siquidem
'gratia et veritas per Jesum Christum facta est' (Jo 1, 17), nihil nobis, nisi per Mariam, Deo sic volente,
impertiri; ut, quo modo ad summum Patrem nisi per Filium nemo potest accedere, ita fere nisi per matrem
accedere nemo possit ad Christum.
3275 2271 Talem (Mariam) nobis praestitit Deus, cui, hoc ipso, quod Unigenae sui matrem elegit,
maternos plane indidit sensus, aliud nihil spirantes nisi amorem et veniam; talem facto suo Iesus Christus
ostendit, cum Mariae subesse et obtemperare ut matri filius sponte voluit; talem de cruce praedicavit, cum

