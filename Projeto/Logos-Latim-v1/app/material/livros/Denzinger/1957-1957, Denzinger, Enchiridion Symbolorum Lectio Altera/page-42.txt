42
sanctis viris et in requie sanctorum iam collocatis episcopis tractata fuerat vel definita in Synodi conventu
Nicaenae. Pro qua exilium libenter tulerunt, qui sancti tunc episcopi sunt probati, hoc est Dionysius inde
Dei servus, divina instructione compositus, vel eius secuti exemplum sanctae recordationis, Ecclesiae
Romanae Liberius episcopus, Eusebius quoque a Vercellis, Hilarius de Gallis, ut de plerisque taceam,
quorum potuerit arbitrio residere cruci potius affigi, quam Deum Christum, quod Ariana cogebat haeresis,
blasphemarent, aut Filium Dei Deum Christum dicerent creaturam Domini. Sequitur reprobatio librorum
Origenis Alexandrini a Rufino latine conversorum: cf DS 353
Denzinger (latin) 142
Denzinger (latin) 209
Saint Innocent I, Ep. 'Etsi tibi' ad Victricium episc.
Rotomag. (Rouen), 15 f√©vrier 404
211 94 (c. 8 11) (Expedit custodire)... ut venientes a Novatianis vel Montensibus per manus tantum
impositionem suscipiantur, quia quamvis ab haereticis, tamen in Christi nomine sunt baptizati.
Saint Innocent I, Ep. 'Consulenti tibi' ad Exsuperium episc.
Tolosanum (Toulouse); 20. Febr. 405
212 95 (c. 2) ....Quaesitum est, quid de his observari oporteat, qui post baptismum omni tempore
incontinentiae voluptatibus dediti, in extremo fine vitae suae paenitentiam simul et reconciliationem
communionis exposcunt. De his observatio prior durior, posterior interveniente misericordia inclinatior
(est). Nam consuetudo prior tenuit ut concederetur (eis) paenitentia, sed communio negaretur. Nam cum
illis temporibus crebrae persecutiones essent, ne communionis concessa facilitas homines de
reconciliatione securos non revocaret a lapsu, merito negata communio est, concessa paenitentia, ne
totum penitus negaretur: et duriorem remissionem fecit temporis ratio. Sed postquam Dominus noster
pacem Ecclesiis suis reddidit, iam terrore depulso communionem dari abeuntibus placuit, et propter
Domini misericordiam quasi viaticum profecturis, et ne Novatiani haeretici negantis veniam asperitatem
et duritiam sequi videamur. Tribuitur ergo cum paenitentia extrema communio: ut homines huiusmodi vel
in supremis (al.: extremis) suis, permittente Salvatore nostro, a perpetuo exitio vindicentur (cf. DS 2638).
213 96 (c. 7) Qui vero libri recipiantur in canone, brevis adnexus ostendit. Haec sunt, quae desiderata
moneri voce voluisti: Moysen libri V, id est Genesis Exodi Levitici Numeri Deuteronomii, et Hiesu Nave
I, Iudicum I, Regnorum libri IV, simul et Ruth, Prophetarum libri XVI, Solomonis libri V, Psalterium.
Item historiarum: Iob liber 1, Tobiae I, Hester I, Iudith I, Machabeorum II, Hesdrae II, Paralypomenon II.
Item Novi Testamenti Evangeliorum IV, Apostoli Pauli epistulae XIII (XIV), epistulae Iohannis III,
epistulae Petri II, (epistula Iudae I,) epistula Iacobi I, Actus Apostolorum, Apocalypsis Iohannis. Cetera
autem, quae vel sub nomine Mathiae sive Iacobi minoris, vel sub nomine Petri et Iohannis, quae a
quodam Leucio scripta sunt, (vel sub nomine Andreae, quae a Xenocaride et Leonida philosophis,) vel
sub nomine Thomae, et si qua sunt alia, non solum repudianda, verum etiam noveris esse damnanda.
Saint Innocent I, Ep. 'Magna me gratulatio' ad Rufum et alios
episcopos Macedoniae, 13. Dec. 414
214 97 (Explicatur, cur secundum can. 8 et 19 Nicaenum DS 127s baptizandi quidem sint Paulianistae ad
Ecclesiam venientes, non vero Novatiani:) (c. 5 10) Quod idcirco distinctum esse ipsis duabus haeresibus,
ratio manifesta declarat, quia Paulianistae in nomine Patris et Filii et Spiritus Sancti minime baptizant, et
Novatiani iisdem nominibus tremendis venerandisque baptizant, nec apud istos de unitate potestatis
divinae, hoc est Patris et Filii et Spiritus Sancti, quaestio aliquando commota est.
Saint Innocent I, Ep. 'Si instituta ecclesiastica' ad Decentium
episc. Eugubinum (Gubbio), 19. Mart. 416
215 98 (c. 3 6) De consignandis vero infantibus manifestum est, non ab alio quam ab episcopo fieri licere.
Nam presbyteri, licet secundi sint sacerdotes, pontificatus tamen apicem non habent. Hoc autem
pontificium solis deberi episcopis, ut vel consignent, vel Paracletum Spiritum tradant, non solum
consuetudo ecclesiastica demonstrat, verum et illa lectio Actuum Apostolorum, quae asserit Petrum et
Ioannem esse directos, qui iam baptizatis traderent Spiritum Sanctum (cf. Act 8, 14-17). Nam presbyteris,
sive extra episcopum, sive praesente episcopo cum baptizant, chrismate baptizatos ungere licet, sed quod

