393
sufficere, ut homo salvetur. Requiritur enim ut votum, quo quis ad Ecclesiam ordinetur, perfecta caritate
informetur ; nec votum implicitum effectum habere potest, nisi homo fidem habeat supernaturalem
(Allegatur Hebr 11,6 et Conc. Trid., sess. n c. 8: DS 1532).
3873 Ex praedictis clarum igitur est, ea quae in commentario 'From the Housetops', fasc. III, tamquam
genuina Ecclesiae catholicae doctrina proponuntur, ab eadem longe distare et esse valde nociva tam iis
qui intra quam iis qui foris sunt. ... Itaque intelligi non potest, quomodo Institutum 'St. Benedict Center'
sibi cohaereat, quod, cum se scholam catholicam profiteatur ac talem haberi velit, re tamen vera
praescriptis can. 1381 et 1382 Cod. Iur. Can. non conformetur, idemque fons exsistat discordiarum et
rebellionis contra auctoritatem ecclesiasticam et turbationis multarum conscientiarum causa. Item non
intelligjtur, quomodo religiosus vir, scl. P. Feeney, se 'defensorem fidei' exhibeat simulque impugnare
non dubitet catecheticam institutionem a legitimis auctoritatibus propositam. ...
Resp. S. Officii, sous Pie XII, 28 décembre 1949
3874 2304 Qu.: Utrum, in diiudicandis causis matrimonialibus, baptismus in sectis Discipulorum Christi,
Presbyterianorum, Congregationalistarum, Baptistarum, Methodistarum collatus, posita necessaria
materia et forma, praesumendus sit invalidus ob defectum requisitae in ministro intentionis faciendi quod
facit Ecclesia vel quod Christus instituit an vero praesumendus sit validus, nisi in casu particulari
contrarium probetur.' Resp.: Negative ad primam partem; affirmative ad secundam.
Pie XII, Litt. encycl. 'Humani generis', 12 août 1950
3875 2305 (561) ... Licet humana ratio, simpliciter loquendo, veram et certam cognitionem unius Dei
personalis, mundum providentia sua tuentis ac gubernantis, necnon naturalis legis a Creatore nostris
animis inditae, suis naturalibus viribus ac lumine assequi revera possit, nihilominus non pauca obstant,
quominus eadem ratio hac sua nativa facultate efficaciter fructuoseque utatur. Quae enim ad Deum
pertinent et ad rationes spectant, quae inter homines Deumque intercedunt, veritates sunt rerum
sensibilium ordinem omnino (562) transcendentes, quae, cum in vitae actionem inducuntur eamque
informant, sui devotionem suique abnegationem postulant. Humanus autem intellectus in talibus
veritatibus acquirendis difficultate laborat tum ob sensuum imaginationisque impulsum, tum ob pravas
cupiditates ex peccato originali ortas. Quo fit ut homines in rebus huiusmodi libenter sibi suadeant esse
falsa vel saltem dubia, quae ipsi nolint esse vera.
3876 2305 Quapropter divina 'revelatio' moraliter necessaria dicenda est, ut ea, quae in rebus religionis et
morum rationi per se impervia non sunt, in praesenti quoque humani generis condicione, ab omnibus
expedite, firma certitudine et nullo admixto errore cognosci possint (cf. DS 3005). Quin immo mens
humana difficultates interdum pati potest etiam in certo iudicio 'credibilitatis' efformando circa
catholicam fidem, quamvis tam multa ac mira signa externa divinitus disposita sint quibus vel solo
naturali rationis lumine divina christianae religionis origo certo probari possit. Homo enim sive
praeiudicatis ductus opinionibus sive cupidinibus ac mala voluntate instigatus, non modo externorum
signorum evidentiae, quae prostat, sed etiam supernis afflatibus quos Deus in animos ingerit nostros,
renuere ac resistere potest.
3877 2305 (562) (Sunt qui evolutionis systema) absque prudentia ac discretione admissum ad omnium
rerum originem pertinere contendant, atque audacter indulgeant opinationi monisticae ac pantheisticae
mundi universi continuae evolutioni obnoxii. Qua quidem opinatione fautores communismi libenter
fruuntur ut suum 'materialismum dialecticum' efficacius propugnent et evehant, omni notione theistica ex
animis avulsa.
3878 2306 (563) Huiusmodi evolutionis commenta, quibus omne, quod absolutum, firmum, immutabile
est, repudiatur, viam straverunt novae aberranti philosophiae, quae cum 'idealismo', 'immanentismo' ac
'pragmatismo' contendens 'existentialismi' nomen nacta est, utpote quae, immutabilibus rerum essentiis
posthabitis, de singulorum 'exsistentia' tantum sollicita sit. Accedit falsus quidam 'historicismus', qui solis
humanae vitae eventibus inhaerens, cuiusvis veritatis legisque absolutae fundamenta subvertit, cum ad res
philosophicas tum ad christiana etiam dogmata quod attinet.
3879 2308 Iamvero theologis ac philosophis catholicis, quibus grave incumbit munus divinam
humanamque veritatem tuendi animisque inserendi hominum, has opinationes plus minusve e recto itinere
aberrantes neque ignorare neque neglegere licet. Quin immo ipsi easdem opinationes perspectas habeant

