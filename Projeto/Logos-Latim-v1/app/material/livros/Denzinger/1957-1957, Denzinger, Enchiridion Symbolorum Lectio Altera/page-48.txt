48
quidem facile, sed tamen possimus etiam sine illa implere divina mandata, an. s. De fructibus enim
mandatorum Dominus loquebatur, ubi non ait: Sine me difficilius potestis facere, sed ait: 'Sine me nihil
potestis facere' (Jo 15, 5)'.
246 139 Cap.8. Praeter has autem beatissimae et Apostolicae Sedis inviolabiles sanctiones, quibus nos
piisimi Patres, pestiferae novitatis elatione dejecta, et bonae voluntatis exordia et incrementa probabilium
studiorum et in eis usque in finem perseverentiam ad Christi gratiam referre docuerunt, obsecrationum
quoque sacerdotalium sacramenta respiciamus, quae ab Apostolis tradita in toto mundo atque in omni
Ecclesia catholica uniformiter celebrantur, ut legem credendi lex statuat supplicandi. Cum enim
sanctarum plebium praesules mandata sibimet legatione fungantur, apud divinam clementiam humani
generis agunt causam, et tota secum Ecclesia congemiscente, pstulant et precantur, ut infidelibus donetur
fides, ut idololatrae ab impietatis suae liberentur erroribus, ut Judaeis ablato cordis velamine lux veritatis
appareat, ut haeretici catholicae fidei perceptione resipiscant, ut schismatici spiritum redivivae caritatis
accipiant, ut lapsis paenitentiae remedia conferantur, ut denique catechumenis ad regenerationis
sacramenta perductis caelestis misericordiae aula reseretur. Haec autem non perfunctorie neque inaniter a
domino peti rerum ipsarum monstrat effectus: quandoquidem ex omni errorum genere plurimos Deus
dignatur attrahere, quos " erutos de potestate tenebrarum transferat in regnum Filii caritatis suae (cf Col
1.13), et ex vasis irae faciat vasa misericordiae " (cf Rom 9.22s). Quod adeo totum divini operis esse
sentitur, ut haec efficienti Deo gratiarum semper actio laudisque confessio pro illuminatione talium vel
correctione referatur.
'Indiculus' (Rome, vers 435-442; (saint Prosper (?)))
247 140 Cap. 9. Illud etiam, quod circa baptizandos in universo mundo sancta Ecclesia uniformiter agit,
non otioso contemplamur intuitu. Cum sive parvuli sive iuvenes ad regenerationis veniunt sacramentum
non prius fontem vitae adeunt, quam exorcismis et exsufflationibus clericorum spiritus ab eis immundus
abigatur; ut tunc vere appareat, quomodo princeps mundi huius mittatur foras (Jo 12, 31), et quomodo
prius alligetur fortis (cf Mt 12, 29), deinceps et vasa eius diripiantur (cf. Mc 3, 27), in possessionem
translata victoris, qui 'captivam ducit captivitatem' (Eph 4, 8), et dat dona hominibus (PS 67, 19).
248 141 His ergo ecclesiasticis regulis et ex divina sumptis auctoritate documentis, ita adiuvante Domino
confirmati sumus, ut omnium bonorum affectuum atque operum et omnium studiorum omniumque
virtutum quibus ab initio fidei ad Deum tenditur, Deum profiteamur auctorem et non dubitemus, ab ipsius
gratia omnia hominis merita praeveniri, per quem fit, ut aliquid boni et velle incipiamus et facere (cf. Phil
2, 13). Quo utique auxilio et munere Dei non aufertur liberum arbitrium, sed liberatur, ut de tenebroso
lucidum, de pravo rectum, de languido sanum, de imprudente sit providum. Tanta enim est erga omnes
homines bonitas Dei, ut nostra velit esse merita, quae sunt ipsius dona, et pro his quae largitus est, aeterna
praemia sit donaturus. Agit quippe in nobis, ut, quod vult, et velimus et agamus, nec otiosa in nobis esse
patitur, quae exercenda, non negligenda, donavit, ut et nos cooperatores simus gratiae Dei. Ac si quid in
nobis ex nostra viderimus remissione languescere, ad illum sollicite recurramus, qui sanat omnes
languores nostros et redimit de interitu vitam nostram (Ps 102, 3s), et cui quotidie dicimus : Ne inducas
nos in tentationem, sed libera nos a malo (Mt 6, 13).
249 142 Cap. 10. Profundiores vero difficilioresque partes incurrentium quaestionum, quas latius
pertractarunt, qui haereticis restiterunt, sicut non audemus contemnere, ita non necesse habemus
adstruere, quia ad confitendum gratiam Dei, cuius operi ac dignationi nihil penitus subtrahendum est, satis
sufficere credimus, quidquid secundum praedictas regulas Apostolicae Sedis nos scripta docuerunt ut
prorsus non opinemur catholicum, quod apparuerit praefixis sententiis esse contrarium.
250 Neque enim dicimus Verbi naturam per sui mutationem carnem esse factam ; sed neque in totum
hominem transformatum ex anima et corpore constitutum; asserimus autem Verbum, unita sibi secundum
hypostasim carne animata rationali anima, inexplicabili incomprehensibilique modo hominem factum, et
hominis Filium exstitisse, non per solam voluntatem, sive per solam personae assumptionem. Et quamvis
naturae sint diversae, vera tamen unione coeuntes unum nobis Christum et Filium effecerunt ; non quod
naturarum differentia propter unionem sublata sit, verum quod divinitas et humanitas secreta quadam
ineffabilique coniunctione in una persona unum nobis Jesum Christum et Filium constituerint. ... Non
enim primo vulgaris quispiam homo ex Virgine ortus est, in quem Dei Verbum deinde se demiserit ; sed
in ipso utero carni unitum secundum carnem progenitum dicitur, utpote suae carnis generationem sibi ut
propriam vindicans. ... Ita (sancti Patres) non dubitaverunt sacram Virginem Deiparam appellare, non
quod Verbi natura ipsiusve divinitas ortus sui principium ex sancta Virgine sumpserit, sed quod sacrum

