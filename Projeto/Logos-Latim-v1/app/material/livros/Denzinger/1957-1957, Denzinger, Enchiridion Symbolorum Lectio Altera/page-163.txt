163
posse participes; sed in ignem aeternum ituros, 'qui paratus est diabolo et angelis eius' (Mt 25, 41), nisi
ante finem vitae eidem fuerint aggregati: tantumque valere ecclesiastici corporis unitatem, ut solum in ea
manentibus ad salutem ecclesiastica sacramenta proficiant, et ieiunia, eleemosynae ac cetera pietatis
officia et exercitia militiae christianae praemia aeterna parturiant. 'Neminemque, quantascumque
eleemosynas fecerit, etsi pro Christi nomine sanguinem effuderit, posse salvari, nisi in catholicae
Ecclesiae gremio et unitate permanserit'.
1352 715 Verum quia in suprascripto decreto Armenorum non est explicata forma verborum, quibus in
consecratione corporis et sanguinis Domini sacrosancta Romana Ecclesia, Apostolorum Petri et Pauli
doctrina et auctoritate firmata, semper uti consuevit, illam praesentibus duximus inserendam. In
consecratione corporis Domini hac utitur forma verborum: 'Hoc est enim corpus meum'; sanguinis vero:
'Hic est enim calix sanguinis mei, novi et aeterni testamenti, mysterium fidei, qui pro vobis et pro multis
effundetur in remissionem peccatorum'. Panis vero triticeus, in quo sacramentum conficitur, an eo die, an
antea decoctus sit, nihil omnino refert: dummodo enim panis substantia maneat, nullatenus dubitandum
est, quin post praedicta verba consecrationis corporis a sacerdote cum intentione conficiendi prolata, mox
in verum Christi corpus transsubstantietur.
1353 Quoniam nonnullos asseritur quartas nuptias tamquam condemnatas respuere, ne peccatum, ubi non
est, esse putetur, cum secundum Apostolum mortuo viro mulier sit ab eius lege soluta, et nubendi, cui
vult, in Domino habeat facultatem (cf. Rom 7, 3; I Cor 7, 39), nec distinguat, mortuo primo, secundo vel
tertio, declaramus non solum secundas ac tertias, sed et quartas atque ulteriores, si aliquod canonicum
impedimentum non obstet, licite contrahi posse. Commendatiores tamen dicimus, si ulterius a coniugio
abstinentes in castitate permanserint, quia, sicut virginitatem viduitati, ita nuptiis castam viduitatem laude
ac merito praeferendam esse censemus.
Denzinger (latin) 1290
Denzinger (latin) 1353
Calliste III, Const. 'Regimini universalis' ad episcopum
Magdeburg., Naumburg. et Halberstad., 6 mai 1455
1355 716 ... Nobis nuper exhibita petitio continebat, quod licet a tanto tempore, cuius contrarii memoria
non exsistit, in diversis Alemanniae partibus, pro communi hominum utilitate, inter habitatores et incolas
partium earundem talis inoleverit hactenusque observata fuerit... consuetudo, quod ipsi habitatores et
incolae, sive illi ex eis, quibus id pro suis statu et indemnitatibus expedire visum fuerit, super eorum
bonis, domibus, agris, praediis, possessionibus et hereditatibus annuos marcarum, florenorum, seu
grossorum monetae in partibus illis currentis reditus seu census vendentes, pro singulis ex marcis florenis
sive grossis huiusmodi ab eis, qui illas vel illos, sive reditus sive census ipsos emerint, certum competens
pretium in numerata pecunia secundum temporis qualitatem, prout ipsi vendentes et ementes in
contractibus super his inter se firmaverunt, et recipere soliti fuere, illa ex domibus, terris, agris, praediis,
possessionibus et hereditatibus praedictis, qui (legendum: quae) in huiusmodi contractibus expressi (-ae)
fuerunt, praedictorum solutione redituum et censuum efficaciter obligantes, in illorum vendentium
favorem, hoc adiecto, quod ipsi pro rata, qua huiusmodi per eos receptam dictis ementibus restituerent in
toto vel in parte pecuniam, a solutione redituum seu censuum huiusmodi restitutam pecuniam
contingentium liberi forent penitus et immunes, sed iidem ementes, etiamsi bona, domus, terrae, agri,
possessiones hereditates huiusmodi processu temporis ad omnimodae destructionis sive desolationis
reducerentur opprobrium, pecuniam ipsam etiam agendo repetere non valerent.
1356 716 - Apud aliquos tamen haesitationis versatur scrupulus, an huiusmodi contractus liciti sint
censendi. Unde nonnulli, illos usurarios fore praetendentes, occasionem quaerunt reditus et census
huiusmodi ab eis debitos non solvendi...
1357 716 Nos igitur... ad omne super his ambiguitatis tollendum dubium, praefatos contractus licitos
iurique conformes et vendentes eosdem ad ipsorum solutionem censuum et redituum iuxta dictorum
contractuum tenores, remoto contradictionis obstaculo, efficaciter teneri, auctoritate Apostolica
praesentium serie declaramus.

