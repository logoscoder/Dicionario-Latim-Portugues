161
1334 706 Unum atque eundem Deum Veteris et Novi Testamenti, hoc est, Legis et Prophetarum atque
Evangelii profitetur auctorem: quoniam eodem Spiritu Sancto inspirante utriusque Testamenti Sancti
locuti sunt: quorum libros sucipit et veneratur, qui titulis sequentibus continentur:
1335 706 Quinque Moysi, id est Genesi, Exodo, Levitico, Numeris, Deuteronomio; Josue, Judicum, Ruth,
Quatuor Regum, Duobus Paralipomenon, Esdra, Neemia, Tobia, Judith, Hester, Job, Psalmis David,
Parabolis, Ecclesiaste, Canticis Canticorum, Sapientia, Ecclesiastico, Isaya, Jeremia, Baruch, Ezechiele,
Daniele, Duodecim Prophetis Minoribus id est Osee, Johele, Amos, Abdia, Jona, Michea, Naum,
Abachuc, Sophonia, Ageo, Zacharia, Malachia; Duobus Machabeorum, Quatuor Evangeliis Mathaei,
Marci, Lucae, Johannis; Quatuordecim Epistolis Pauli, Ad Romanos, Duabus ad Corinthios, Ad Galatas,
Ad Ephesios, Ad Philipenses, Duabus ad Thesalonicense, Ad Colocenses, Duabus ad Timotheum, Ad
Titum, Ad Philomenon, Ad Hebraeos; Petri duabus; Tribus Johannis; Una Jacobi; Una Judae; Actibus
Apostolorum et Apocalypsi Johannis.
1336 707 - Propterea Manichaeorum anathematizat insaniam, qui duo prima principia posuerunt, unum
visibilium, aliud invisibilium; et alium Novi Testamenti Deum, alium Veteris esse dixerunt.
(d√©cret pour les Jacobites)
1337 708 Firmiter credit, profitetur et praedicat, unam ex Trinitate personam, verum Deum, Dei Filium ex
Patre genitum, Patri consubstantialem et coaeternum, in plenitudine temporis, quam divini consilii
inscrutabilis altitudo disposuit, propter salutem humani generis veram hominis integramque naturam ex
immaculato utero Mariae Virginis assumpsisse et sibi in unitatem personae copulasse tanta unitate, ut
quidquid ibi Dei est, non sit ab homine separatum; et quidquid est hominis, non sit a deitate divisum;
sitque unus et idem indivisus, utraque natura in suis proprietatibus permanente, Deus et homo, Dei Filius
et hominis filius, aequalis Patri secundum divinitatem, minor Patre secundum humanitatem: immortalis et
aeternus ex natura divinitatis, passibilis et temporalis ex conditione assumptae humanitatis.
1338 709 Firmiter credit, profitetur et praedicat, Dei Filium in assumpta humanitate ex Virgine vere
natum, vere passum, vere mortuum et sepultum, vere ex mortuis resurrexisse, in caelum ascendisse,
sedereque ad dexteram Patris, et venturum in fine saeculorum ad vivos mortuos que iudicandos.
1339 710 Anathematizat autem, exsecratur et damnat omnem haeresim contraria sapientem. Et primo
damnat Ebionem, Cerinthum, Marcionem, Paulum Samosatenum, Photinum omnesque similiter
blasphemantes, qui percipere non valentes unionem personalem humanitatis ad Verbum, Jesum Christum
Dominum nostrum verum Deum esse negaverunt: ipsum purum hominem confitentes, qui divinae gratiae
participatione majore, quam sanctioris vitae merito suscepisset, divinus homo diceretur.
1340 710 Anathematizat etiam Manichaeum cum sectatoribus suis, qui Dei Filium non verum corpus, sed
phantasticum sumpsisse somniantes, humanitatis in Christo veritatem penitus sustulerunt.
1341 710 Necnon Valentinum asserentem, Dei Filium nihil de Virgine Matre cepisse, sed corpus caeleste
sumpsisse atque ita transisse per uterum Virginis, sicut per aquaeductum defluens aqua transcurrit.
1342 710 Arium etiam, qui asserens, corpus ex Virgine assumptum anima caruisse, voluit loco animae
fuisse deitatem.
1343 710 Apollinarem quoque, qui intelligens, si anima corpus informans negetur in Christo,
humanitatem veram ibidem non fuisse, solam posuit animam sensitivam, sed deitatem Verbi vicem
rationalis animae tenuisse.
1344 710 Anathematizat etiam Theodorum Mopsuestenum atque Nestorium asserentes, humanitatem Dei
Filio unitam esse per gratiam et ob id duas in Christo esse personas, sicut duas fatentur esse naturas, cum
intelligere non valerent, unionem humanitatis ad Verbum hypostaticam exstitisse, et propterea negarent
verbi subsistentiam accepisse. Nam secundum hanc blasphemiam non Verbum caro factum est,sed
Verbum per gratiam habitavit in carne: hoc est, non Dei Filius homo factus est, sed magis Dei Filius
habitavit in homine.
1345 710 Anathematizat etiam, exsecratur et damnat Eutychen archimandritam: qui cum intelligeret,
juxta Nestorii blasphemiam veritatem incarnationis excludi, et propterea oportere, quod ita Dei Verbo
unita esset humanitas, ut deitatis et humanitatis una esset eademque persona, ac etiam capere non posset,

