248

Pie VI, Rescr. ad Card. Fransckenberg archiepis. Mechlin. et
episcopos Belgii ; 13 juillet 1782
1496 ... Non (ideo) recedendum nobis est ab uniformi praedecessorum nostrorum sententia et ab
ecclesiastica disciplina quae non probant matrimonia inter partes utrimque haereticas vel inter catholicam
unam et haereticam alteram, idque multo minus casu, quo dispensatione in aliquo gradu opus sit. ...
2590 1497 ... Si praemissa... admonitione ad avocandam partem catholicam ab illicito matrimonio, ipsa
nihilominus in voluntate illud contrahendi persistat, et matrimonium infallibiliter secuturum praevideatur,
poterit tunc parochus catholicus materialem suam exhibere praesentiam, sic tamen, ut sequentes observare
teneatur cautelas: Primo, ut non assistat tali matrimonio in loco sacro, nec aliqua veste ritum sacrum
praeferente indutus, neque recitabit super contrahentes preces aliquas ecclesiasticas, et nullo modo ipsis
benedicet. Secundo, ut exigat et recipiat a contrahente haeretico declarationem in scriptis, qua cum
iuramento, praesentibus duobus testibus, qui debebunt et ipsi subscribere, obliget se ad permittendum
comparti usum liberum religionis catholicae et ad educandum in eadem omnes liberos nascituros sine ulla
sexus distinctione. ... Tertio, ut et ipse contrahens catholicus declarationem edat a se et duobus testibus
subscriptam, in qua cum iuramento promittat, non tantum se numquam apostaturum a religione sua
catholica, sed educaturum in ipsa omnem prolem nascituram, et procuraturum se efficaciter conversionem
alterius contrahentis acatholici.
1498 Quarto, quod attinet proclamationes decreto Caesareo imperatas, quas episcopi reprehendunt actus
esse civiles potius quam sacros, respondemus: cum praeordinatae illae sint ad futuram celebrationem
matrimonii et ex consequenti positivam eidem cooperationem contineant, quod utique excedit simplicis
tolerantiae limites, non posse nos, ut hae fiant, annuere. ...
1499 Superest nunc de uno adhuc puncto loquendum, super quo licet non simus expresse interrogati,
silentio tamen illud praetereundum non credimus, utpote quod in praxi nimis frequenter possit accidere,
hoc scilicet: an contrahens catholicus, postea volens sacramentorum particeps fieri, ad ea debeat admitti ?
Ad quod dicimus, dum idem ille demonstrabit, poenitere se peccaminosae suae coniunctionis, poterit hoc
ipsi concedi, modo ante confessionem sincere declaret, procuraturum se conversionem coniugis
haereticae, renovare se promissionem de educanda prole in religione orthodoxa et reparaturum se
scandalum aliis fidelibus datum. Si tales conditiones concurrant, non repugnamus nos, quominus pars
catholica sacramentorum fiat particeps.
2592 1500 Non ille (Ioseph. Val. Eybel) veritus est 'fanaticam' turbam appellare, quam prospiciebat ad
aspectum Pontificis in has voces erupturam: hominem eum esse, qui claves regni caelorum cum ligandi
solvendique potestate a Deo acceperit, cui non alius episcopus exaequari valeat, a quo ipsi episcopi
auctoritatem suam recipiant, quemadmodum ipse a Deo supremam suam potestatem accepit; eundem
porro vicarium esse Christi, caput Ecclesiae visibile, iudicem supremum fidelium.
2593 1500 An ergo, quod horribile dictu, fanatica fuerit vox ipsa Christi claves regni caelorum cum
ligandi solvendique potestate Petro pollicentis (Mt 16,19) ... ? An fanatica dicenda tot sollemnia totiesque
repetita Pontificum Conciliorumve decreta, quibus illi damnati sunt, qui negarent, in beato Petro
Apostolorum principe successorem eius Romanum Pontificem constitutum a Deo caput Ecclesiae visibile
ac vicarium Jesu Christi, ei regendae Ecclesiae plenam potestatem traditam, veramque ab omnibus qui
christiani nomine censentur oboedientiam deberi; atque vim eam esse primatus, quem divino iure obtinet,
ut ceteris episcopis non honoris tantum gradu, sed et supremae potestatis amplitudine antecellat? Quo
magis deploranda est praeceps ac caeca hominis temeritas, qui ... (sequentes errores) instaurare
studuerit ... ac per multas ambages insinuarit:
2594 1500 quemlibet episcopum vocatum a Deo ad gubernationem Ecclesiae non minus quam papam,
nec minore praeditum esse potestate: Christum eandem per sese Apostolis omnibus potestatem dedisse;
quidquid aliqui credant obtineri et concedi solum a Pontifice, posse idipsum, sive a consecratione sive ab
ecclesiastica iurisdictione pendeat, perinde obtineri a quolibet episcopo;
2595 1500 voluisse Christum Ecclesiam reipublicae more administrari; ei quidem regimini opus esse
praeside pro bono unitatis, verum qui non audeat se aliorum qui simul regunt negotiis implicare;
privilegium tamen habeat negligentes cohortandi ad sua implenda munia; vim primatus hac una

