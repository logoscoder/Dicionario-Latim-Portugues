380
3783 2281 (437) Opinatio illa, Venerabiles Fratres, quae imperium paene infinitum rei publicae attribuit,
non internae tantum nationum vitae et auctioribus componendis incrementis perniciosus error evadit, sed
mutuis etiam populorum rationibus detrimentum affert; quandoquidem unitatem illam infringit, qua
civitates universae inter se contineantur oportet, gentium iura vi firmitateque exuit, atque, viam sternens
ad aliena violanda iura, pacate una simul tranquilleque vivere perdifficile reddit.
3784 2281 Etenim hominum genus, quamquam ex naturalis ordinis a Deo statuta lege in civium classes
disponitur, itemque in nationes civitatesque, quae ad suam quod attinet interni regiminis temperationem,
aliae ab aliis non pendent, mutuis tamen in iuridiciali ac morali re vinculis obstringitur, et in universam
magnamque coalescit populorum congregationem, quae ad assequendum omnium gentium bonum
destinatur ac peculiaribus regitur normis, quae et unitatem tutantur, et ad res quotidie magis prosperas
dirigunt.
3785 2281 Iam vero nemo est qui non videat asseverata illa rei publicae iura, absolutissima nullique
prorsus obnoxia, legi huic naturali et insitae omnino adversari, eamdemque funditus refellere; itemque
patet eadem iura illas legitime initas necessitudines, quibus nationes inter se coniunguntur, civitatis
moderatorum (438) arbitrio permittere, ac praepedire quominus recta habeatur animorum omnium
consensio ac mutua adiutricis operae collatio. ...
3786 2281 Ceterum ius gentium idcirco a divino iure vindicare, ut in rei publicae moderatorum arbitrio
veluti fundamento unice innitatur, nihil aliud significat quam illud ipsum ex honoris sui suaeque firmitatis
solio detrudere, idemque nimio concitatoque privati publicique commodi studio permittere, quod non alio
contendit, nisi ut propria iura efferat, aliena deneget.
Decr. S. Officii, sous Pie XII, 21 (24) février 1940
3788 2283 Qu.: An licita sit directa sterilizatio sive perpetua sive temporanea, sive viri sive mulieris?
Resp. (cfirm. a S. P'ce 22. Febr.): Negative, et quidem prohiberi lege naturae, eamque, quod
sterilizationem eugenicam attinet, Decreto 21. Mart. 1931 reprobatam iam esse.
Decr. S. Officii, 27 novembre (2 décembre) 1940
3790 2284 Qu.: Num licitum sit, ex mandato auctoritatis publicae, directe occidere eos, qui, quamvis
nullum crimen morte dignum commiserint tamen ob defectus psychicos vel physicos nationi prodesse iam
non valent eamque potius gravare eiusque vigori ac robori obstare censentur ? Resp. (cfirm a S. P'ce 1
décembre): Negative, cum sit iuri naturali ac divino positivo contrarium.
Litt. Commissionis de re Biblica ad episcopos Italiae,
sous Pie XII, 20 août 1941
3792 (1) Scriptor anonymus, quamvis affirmet pro forma, sensum litteralem esse 'fundamentum
interpretationis biblicae', de facto propugnat exegesim omnino subiectivam et allegoricam. ... Etsi est
propositio de fide, tenere tamquam principium fundamentale, S. Scripturam praeter sensum litteralem
continere etiam sensum spiritualem sive typicum, sicut edocetur in praxi Domini nostri et Apostolorum,
nihilominus non omnis sententia vel narratio continet sensum typicum, eratque gravis excessus scholae
Alexandrinae praetendentis invenire ubique sensum symbolicum, etiam cum damno sensus litteralis et
historici. Sensus spiritualis seu typicus, praeterquam quod fundari debet in sensu litterali, demonstrandus
est sive ex usu Domini nostri, Apostolorum, scriptorum inspiratorum sive ex usu traditionali sanctorum
Patrum et Ecclesiae, imprimis in s. liturgia, cum sit 'lex orandi, lex credendi'. Applicatio largior sacrorum
textuum potest quidem iustificari ex intentione aedificandi in homiliis et in operibus asceticis; sed sensus
resultans ex accommodationibus vel felicissimis, si non demonstratur, sicut supra dictum est, non potest
dici vere et stricte sensus S. Scripturae neque qua inspiratus hagiographo a Deo.
3793 Anonymus vero, qui nullam illarum distinctionum elementarium curat, elucubrationes suae
phantasiae ut sensum Bibliae inferre studet, ut 'veras sapientiae Domini communicationes spirituales', et
ignorando momentum capitale sensus litteralis, exegetas catholicos calumniis afficit, quasi considerent
solum sensum litteralem idque 'modo mere humano, sumendo eum solum materialiter, prout sonunt
verba.' ... Tali modo reiicit regulam auream Doctorum Ecclesiae tam clare formulatam ab Aquinate:
Omnes sensus fundantur super unum, scilicet litteralem, ex quo solo potest trahi argumentum'; quam
regulam Summi Pontifices sanxerunt, et consecrarunt praescribentes, ut praeprimis inquiratur cum omni

