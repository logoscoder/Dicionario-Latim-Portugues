285
2973 1773 73. Vi contractus mere civilis potest inter Christianos constare veri nominis matrimonium,
falsumque est, aut contractum matrimonii inter Christianos semper esse sacramentum, aut nullum esse
contractum, si sacramentum excludatur (9' 11' 12' 23).
2974 1774 74. Causae matrimoniales et sponsalia suapte natura ad forum civile pertinent (9' 12').
N. B. Huc facere possunt duo alii errores de clericorum caelibatu abolendo et de statu matrimonii statui
virginitatis anteferendo. (Contra hos vd.) 1' et 8'.
IX. Errores de civili Romani Pontificis principatu
2975 1775 75. De temporalis regni cum spirituali compatibilitate disputant inter se christianae et
catholicae Ecclesiae filii (9').
2976 1776 76. Abrogatio civilis imperii, quo Apostolica Sedes potitur, ad Ecclesiae libertatem
felicitatemque vel maxime conduceret (4' 6').
NB. (Effata hac de re vd. etiam in) 4' 6' 20' 22' 24' 26'.
X. Errores, qui ad liberalismum hodiernum referuntur
2977 1777 77. Aetate hac nostra non amplius expedit, religionem catholicam haberi tamquam unicam
status religionem, ceteris quibuscumque cultibus exclusis (16').
2978 1778 78. Hinc laudabiliter in quibusdam catholici nominis regionibus lege cautum est, ut hominibus
illuc immigrantibus liceat publicum proprii cuiusque cultus exercitium habere (12').
2979 1779 79. Enimvero falsum est, civilem cuiusque cultus libertatem, itemque plenam potestatem
omnibus attributam quaslibet opiniones cogitationesque palam publiceque manifestandi conducere ad
populorum mores animosque facilius corrumpendos ac indifferentismi pestem propagandam (18').
2980 1780 80. Romanus Pontifex potest ac debet cum progressu, cum liberalismo et cum recenti civilitate
sese reconciliare et componere (24').
Instructio S. Paenitentiariae, 15 juin 1866; De matrimonio
civili
2990 (2) S. Paenitentiaria superfluum putat in memoriam cuiusque revocare, quod est ss. religionis
nostrae notissimum dogma, nimirum matrimonium unum esse ex septem sacramentis a Christo Dno.
institutis, proindeque ad Ecclesiam ipsam, cui idem Christus divinorum suorum mysteriorum
dispensationem commisit, illius directionem unice pertinere, tum etiam superfluum putat in cuiusque
memoriam revocare formam a s. Tridentina Synodo praescriptam (Sess. XXIV, De reform. matr., c. 1: DS
1813ss), sine cuius observantia in locis, ubi illa promulgata fuit, valide contrahi matrimonium nequaquam
posset.
2991 (3) Sed ex hisce aliisque axiomatibus et catholicis doctrinis debent animarum pastores practicas
instructiones conficere, quibus etiam fidelibus id persuadeant, quod (Pius IX) in Consistorio secreto 27.
Sept. l852 proclamabat: 'Inter fideles matrimonium dari non posse quin uno eodemque tempore sit
sacramentum; atque idcirco quamlibet aliam inter christianos viri et mulieris praeter sacramentum
coniunctionem, etiam civilis legis vi factam, nihil aliud esse nisi turpem atque exitialem concubinatum'.
2992 (4) Atque hinc facile deducere poterunt, civilem actum coram Deo eiusque Ecclesia, nedum ut
sacramentum, verum nec ut contractum haberi ullo modo posse; et quemadmodum civilis potestas ligandi
quemquam fidelium in matrimonio incapax est, ita et solvendi incapacern esse, ideoque ... sententiam
omnem de separatione coniugum legitimo matrimonio coram Ecclesia coniunctorum a laica potestate
latam, nullius valoris esse; et coniugem, qui eiusmodi sententia abutens alii se personae coniungere
auderet, fore verum adulterum: quemadmodum esset verus concubinarius, qui vi tantum civilis actus in
matrimonio persistere praesumeret; atque utrumque absolutione indignum esse, donec haud resipiscat ac
praescriptionibus Ecclesiae se subiiciens ad paenitentiam convertatur.

