78
447 Nec licuit aliquando nec licebit, particularem synodum ad diiudicandum generalem synodum
congregari. Sed quotiens aliqua de universali synodo aliquibus dubitatio nascitur, ad recipiendam de eo
quod non intellegunt rationem aut sponte ii qui salutem animae suae desiderant, ad Apostolicas Sedes pro
percipienda ratione conveniunt, aut, si forte ... ita obstinati et contumaces exstiterint ut doceri non velint,
eos ab eisdem Apostolicis Sedibus aut attrahi ad salutem quoquomodo necesse est, aut, ne aliorum
perditio esse possint, secundum canones per saeculares opprimi potestates.
Concile de Braga I; 561: anath√©matismes, principalement contre
les Priscillanistes
451 231 1. Si quis Patrem et Filium et Spiritum Sanctum non confitetur tres personas unius esse
substantiae et virtutis ac potestatis, sicut catholica (et apostolica) Ecclesia docet, sed unam tantum dicit et
solitariam esse personam, ita ut ipse sit Pater qui Filius, ipse etiam sit Paraclitus Spiritus, sicut Sabellius
et Priscillianus dixerunt, anathema sit.
452 232 2. Si quis extra sanctam Trinitatem alia nescio quae divinitatis nomina introducit, dicens quod in
ipsa divinitate sit trinitas trinitatis, sicut Gnostici et Priscillianus (-i) dixerunt, an. s.
453 233 3. Si quis dicit, Filium Dei Dominum nostrum, antequam ex Virgine nasceretur, non fuisse, sicut
Paulu Samosatenus et Photinus et Priscillianus dixerunt, an. s.
454 234 4. Si quis natalem Christi secundum carnem non vere honorat, sed honorare se simulat, ieiunans
in eodem die et in Dominico, quia Christum in vera hominis natura natum esse non credidit (credit), sicut
Cerdon, Marcion, Manichaeus et Priscillianus dixerunt (-! ), an. s.
455 235 5. Si quis animas humanas vel angelos ex Dei credit substantia exstitisse, sicut Manichaeus et
Priscillianus dixerunt, an. s.
456 236 6. Si quis animas humanas dicit prius in caelesti habitatione peccasse et pro hoc in corpora
humana in terra deiectas, sicut Priscillianus dixit, an. s.
457 237 7. Si quis dicit, diabolum non fuisse prius (bonum) angelum a Deo factum, nec Dei opificium
fuisse naturam eius, sed dicit eum ex chao et (-!) tenebris emersisse nec aliquem sui habere auctorem, sed
ipsum esse principium atque substantiam mali, sicut Manichaeus et Priscillianus dixerunt, an. s.
458 238 8. Si quis credit, quia aliquantas in mundo creaturas diabolus fecerit et tonitrua et fulgura et
tempestates et siccitates ipse diabolus sua auctoritate faciat, sicut Priscillianus dixit, an. s.
459 239 9. Si quis animas et corpora humana fatalibus stellis (animas humanas fatali signo) credit
adstringi, sicut pagani et Priscillianus dixerunt, an. s.
460 240 10. Si quis duodecim signa vel sidera (de sideribus), quae mathematici observare solent, per
singula animi (animae) vel corporis membra disposita (dissipata) credunt et nominibus Patriarcharum
adscripta dicunt, sicut Priscillianus dixit, an. s.
461 241 11. Si quis coniugia humana damnat et procreationem nascentium perhorrescit, sicut Manichaeus
et Priscillianus dixerunt, an. s.
462 242 12. Si quis plasmationem humani corporis diaboli dicit esse figmentum, et conceptiones in uteris
matrum operibus dicit daemonum figurari, propter quod et resurrectionem carnis non credit, sicut
Manichaeus et Priscillianus dixerunt, an, s.
463 243 13. Si quis dicit, creationem universae carnis non opificium Dei sed malignorum esse angelorum,
sicut Manichaeus et Priscillianus dixerunt, an. s.
464 244 14. Si quis immundos putat cibos carnium, quos Deus in usus hominum dedit, et, non propter
afflictionem corporis sui, sed quasi immunditiam putans, ita ab eis abstineat, ut ne olera cocta cum
carnibus praegustet, sicut Manichaeus et Priscillianus dixerunt, an. s.

