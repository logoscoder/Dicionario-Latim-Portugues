50
excellentem quandam et divinam unitum coniunctionem certissimum est, ita ut ea quae sunt Dei,
adsciscere sibi et ad se revocare divinam naturam profiteri sit bonum et dignum evangelica traditione;
huius autem familiaritatis nomine confricare et coniunctae carnis proprietates, generationem scilicet et
passionem et mortalitatem Deo tribuere, aut errantis gentilitatis, frater, est sensus aut mente capti
Apollinaris et Arrii aut reliquarum pestium haereticarum et harum aliquid peius. Necesse est enim
huiusmodi homines adtractos familiaritatis nomine et lactationis socium propter familiaritatem et aetatis
quae paulatim accessit, incrementorum participem Deum Verbum facere et passionis in tempore ex
timiditate auxilii angelici indigentem. Taceo circumcisionem et sacrificium et sudorem et famem, quae
quidem carnis pro nobis evenerunt (haec tamen, cum illi coniunguntur, et adoranda sunt) in deitate autem
ista etiam mendaciter accipiuntur nobisque tamquam calumniatoribus iustas damnationis causas
important. ...
Denzinger (latin) 209
Denzinger (latin) 251
Concile d'Ephese (oecum.III; 431); Discours de Philippe, Légat
du Pontife Romain, prononcé dans l'Action III
112 Nulli dubium, immo saeculis omnibus notum est, quod sanctus beatissimusque Petrus Apostolorum
princeps et caput, fideique columna, et Ecclesiae catholicae fundamentum, a Domino nostro Jesu Christo,
salvatore humani generis ac redemptore, claves regni accepit, solvendique ac ligandi peccata potestas ipsi
data est: qui ad hoc usque tempus et semper in suis successoribus vivit, et judicium exercet.
Concile d'Ephese (3eme oecuménique, contre les Nestoriens, 431)
252 113 Si quis non confitetur, Deum esse veraciter Emmanuel, et propterea Dei gentricem sanctam
virginem (peperit enim secundum carnem carnem factum Dei verbum), A.S.
253 114 2. Si quis non confitetur carni secundum subsistentiam adunatum ex Deo Patre Verbum, unum
esse etiam Christum cum sua carne, eundem ipsum videlicet Deum simul et hominem, an. s.
254 115 3. Si quis in uno Christo dividit subsistentias post adunitionem, soli iungens eas contiguitati quae
est secundum dignitatem vel auctoritatem aut potentiam, et non magis concursu qui est secundum
adunitionem naturalem, an. s.
255 116 4. Si quis personis duabus vel etiam subsistentiis quae sunt in evangelicis vel apostolicis
scripturis, impertit voces aut in Christo a Sanctis dictas aut ab Ipso de se et quasdam velut homini praeter
ex Deo Verbum specialiter intellecto applicat, quasdam vero velut Deo condecentes soli ex Deo Patre
Verbo, an. s.
256 117 5. Si quis audet dicere deiferum hominem Christum et non magis Deum esse secundum veritatem
sicut Filium unum et natura secundum quod factus est caro Verbum et communicavit similiter nobis in
sanguine et carne, an. s.
257 118 6. Si quis dicit Deum aut Dominum esse Christi ex Deo Patre Verbum et non magis eundem
confitetur simul Deum et hominem, utpote facto carne Verbo secundum Scripturas, an. s.
258 119 7. Si quis ait ut hominem operationem suscepisse ex Deo Verbo Jesum et Unigeniti gloriam
appositam esse tamquam alteri praeter eum exsistenti, an. s.
259 120 8. Si quis audet dicere adsumptum hominem coadorari oportere Deo Verbo et conglorificari et
coappellari Deum ut alter alteri ("co-" enim semper adjectum hoc intelligi cogit) et non magis una
adoratione honorificat Emmanuel et unam ei glorificationem refert secundum quod factum est caro
Varbum, an.s.
260 121 9. Si quis ait unum Dominum Iesum Christum glorificatum a Spiritu quasi aliena virtute, quae
per eum est, utens, et ab ipso accepisse operari posse contra spiritus immundos et adimplere in homines
deitatis miracula et non magis proprium eius esse Spiritum dicit, per quem et operatus est deitatis signa,
an. s.

