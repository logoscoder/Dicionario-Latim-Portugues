217
2060 1140 40. Est probabilis opinio, quae dicit, esse tantum veniale osculum habitum ob delectationem
carnalem et sensibilem, quae ex osculo oritur, secluso periculo consensus ulterioris et pollutionis.
2061 1141 41. Non est obligandus concubinarius ad eiciendam concubinam, si haec nimis utilis esset ad
oblectamentum concubinarii, vulgo 'regalo', dum, deficiente illa (Sanchez illo) nimis aegre ageret vitam,
et aliae epulae taedio magno concubinarium afficerent, et alia famula nimis difficile inveniretur.
2062 1142 42. Licitum est mutuanti, aliquid ultra sortem exigere, si se obliget ad non repetendam sortem
usque ad certum tempus.
2063 1143 43. Annuum legatum pro anima relictum non durat plus quam per decem annos.
2064 1144 44. Quoad forum conscientiae, reo correcto eiusque contumacia cessante, cessant censurae.
2065 1145 45. Libri prohibiti 'donec expurgentur', possunt retineri usque dum adhibita diligentia
corrigantur.
(censura S. Off.) ut minimum scandalosae.
Decr. S. Officii, 5 mai 1667, (sous Alexandre VII)
2070 1146 (Circa controversiam:) an illa attritio, quae concipitur ex metu gehennae, excludens
voluntatem peccandi, cum spe veniae, ad impetrandam gratiam in sacramento paenitentiae requirat
insuper aliquem actum dilectionis Dei, asserentibus quibusdam, negantibus aliis, et invicem adversam
sententiam censurantibus: ... Sanctitas Sua ... praecipit ... ut, si deinceps de materia attritionis praefatae
scribent vel libros aut scripturas edent vel docebunt vel praedicabunt vel alio quovis modo paenitentes aut
scholares ceterosque erudient, non audeant alicuius theologicae censurae alteriusve iniuriae aut
contumeliae nota taxare alterutram sententiam, sive negantem necessitatem aliqualis dilectionis Dei in
praefata attritione ex metu gehennae concepta, quae hodie inter scholasticos communior videtur, sive
asserentem dictae dilectionis necessitatem, donec ab hac Sancta Sede fuerit aliquid hac in re definitum.
Decr. Cgr. S. Concilii , (sous Innocent XI), 12 f√©vrier 1679
2090 1147 Etsi frequens quotidianusque sacrosanctae Eucharistiae usus a SS. Patribus fuerit semper in
Ecclesia probatus: numquam tamen aut saepius illam percipiendi aut ab ea abstinendi certos singulis
mensibus aut hebdomadis dies statuerunt, quos nec Concilium Tridentinum praescripsit, sed, quasi
humanam infirmitatem secum reputaret, nihil praecipiens, quid cuperet tantum indicavit, cum inquit:
'Optaret quidem sacrosancta Synodus, ut in singulis Missis fideles adstantes sacramentali Eucharistiae
perceptione communicarent' (DS 1747). Idque non immerito: multiplices enim sunt conscientiarum
recessus, variae ob negotia spiritus alienationes; multae contra gratiae et Dei dona parvulis concessa, quae
cum humanis oculis scrutari non possimus, nihil certe de cuiusque dignitate atque integritate et
consequenter de frequentiore aut quotidiano vitalis panis esu potest constitui.
2091 1147 Et propterea quod ad negotiatores ipsos attinet, frequens ad sacram alimoniam percipiendam
accessus confessariorum secreta cordis explorantium iudicio est relinquendus, qui ex conscientiarum
puritate et frequentiae fructu et ad pietatem processu laicis negotiatoribus et coniugatis, quod prospicient
eorum saluti profuturum, id illis praescribere debebunt.
2092 1147 In coniugatis autem hoc amplius animadvertant, cum beatus Apostolus nolit eos 'invicem
fraudari, nisi forte ex consensu ad tempus, ut vacent orationi' (cf. l cor 7, 5), eos serio admoneant, tanto
magis ob sacratissimae Eucharistiae reverentiam continentiae vacandum purioreque mente ad caelestium
epularum communionem esse conveniendum.
2093 1148 In hoc igitur pastorum diligentia potissimum invigilabit, non ut a frequenti aut quotidiana
sacrae communionis sumptione unica praecepti formula aliqui deterreantur, aut sumendi dies generaliter
constituantur, sed magis quid singulis permittendum, per se aut parochos seu confessarios sibi
decernendum putet; illudque omnino prohibeat ut nemo a sacro convivio, seu frequenter seu quotidie
accesserit, repellatur...

