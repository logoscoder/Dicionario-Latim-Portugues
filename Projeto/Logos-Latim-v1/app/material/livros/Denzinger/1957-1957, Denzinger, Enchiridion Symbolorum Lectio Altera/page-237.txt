237
2472 1422 72. Nota Ecclesiae christianae est, quod sit catholica, comprehendens et omnes angelos caeli et
omnes electos et iustos terrae et omnium saeculorum. - Hebr 12, 22-24.
2473 1423 73. Quid est Ecclesia, nisi coetus filiorum Dei manentium in eius sinu, adoptatorum in Christo,
subsistentium in eius persona, redemptorum eius sanguine, viventium eius spiritu, agentium per eius
gratiam, et exspectantium gratiam futuri saeculi ? - 2 Thess 1, 1s: ed. 1693.
2474 1424 74. Ecclesia sive integer Christus incarnatum Verbum habet ut caput, omnes vero Sanctos ut
membra. - 1 Tim 3, 16.
2475 1425 75. Ecclesia est unus solus homo compositus ex pluribus membris, quorum Christus est caput,
vita, subsistentia et persona; unus solus Christus compositus ex pluribus Sanctis, quorum est sanctificator.
- Eph 2, 14-16.
2476 1426 76. Nihil spatiosius Ecclesia Dei: quia omnes electi et iusti omnium saeculorum illam
componunt. - Eph 2, 22.
2477 1427 77. Qui non ducit vitam dignam filio Dei et membro Christi, cessat interius habere Deum pro
Patre et Christum pro capite. - 1 Jo 2, 24: ed. 1 693.
2478 1428 78. Separatur quis a populo electo, cuius figura fuit populus Judaicus et caput est Jesus
Christus, tam non vivendo secundum Evangelium quam non credendo Evangelio. - Act 3, 23.
2479 1429 79. Utile et necessarium est omni tempore, omni loco et omni personarum generi, studere et
cognoscere spiritum, pietatem et mysteria sacrae Scripturae. - 1 Cor 14, 5.
2480 1430 80. Lectio sacrae Scripturae est pro omnibus. - Act 8, 28.
2481 1431 81. Obscuritas sancta verbi Dei non est laicis ratio dispensandi se ipsos ab eius lectione. - Act
8, 31.
2482 1432 82. Dies Dominicus a Christianis debet sanctificari lectionibus pietatis et super omnia
sanctarum Scripturarum. Damnosum est, velle Christianum ab hac lectione retrahere. - Act 15, 21.
2483 1433 83. Est illusio sibi persuadere, quod notitia mysteriorum religionis non debeat communicari
feminis lectione sacrorum librorum. Non ex feminarum simplicitate, sed ex superba virorum scientia ortus
est Scripturarum abusus, et natae sunt haereses. - Jo 4, 26.
2484 1434 84. Abripere e Christianorum manibus Novum Testamentum seu eis illud clausum tenere
auferendo eis modum illud intelligendi, est illis Christi os obturare. - Mt 5, 2.
2485 1435 85. Interdicere Christianis lectionem sacrae Scripturae, praesertim Evangelii, est interdicere
usum luminis filiis lucis et facere, ut patiantur speciem quandam excommunicationis. - Lc 11, 33: ed.
1693.
2486 1436 86. Eripere simplici populo hoc solatium iungendi vocem suam voci totius Ecclesiae (cf. DS
2666), est usus contrarius praxi apostolicae et intentioni Dei. - 1 Cor 14, 16.
2487 1437 87. Modus plenus sapientia, lumine et caritate est dare animabus tempus portandi cum
humilitate et sentiendi statum peccati, petendi spiritum paenitentiae et contritionis, et incipiendi ad minus
satisfacere iustitiae Dei, antequam reconcilientur. - Act 8, 9.
2488 1438 88. Ignoramus, quid sit peccatum et vera paenitentia, quando volumus statim restitui
possessioni bonorum illorum, quibus nos peccatum spoliavit, et detrectamus separationis istius ferre
confusionem. - Lc 17, 11, 12.
2489 1439 89. Quartus decimus gradus conversionis peccatoris est, quod, cum sit iam reconciliatus, habet
ius assistendi sacrificio Ecclesiae. - Lc 15, 23.

