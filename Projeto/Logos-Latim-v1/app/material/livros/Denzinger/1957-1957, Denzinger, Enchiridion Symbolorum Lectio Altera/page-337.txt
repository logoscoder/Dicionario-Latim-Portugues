337
sermones, acta, quidquid, uno verbo, ingenio statui, educationi eius, loco ac tempori, quibus vixit, minime
respondet.
3481 Religiosus igitur sensus, qui per vitalem immanentiam e latebris subconscientiae erumpit, germen
est totius religionis ac ratio pariter omnium, quae in religione quavis fuere aut sunt futura. ...
In sensu illo, inquiunt, quem saepius nominavimus, quoniam sensus est, non cognitio, Deus quidem se
homini sistit; verum confuse adeo ac permixte, ut a subiecto credente vix aut minime distinguatur.
Necesse igitur est aliquo eundem sensum collustrari lumine, ut Deus inde omnino exiliat ac secernatur. Id
nempe ad intellectum pertinet, cuius est cogitare et analysim instituere; per quem homo vitalia
phaenomena in se exsurgentia in species primum traducit, tum autem verbis significat. Hinc vulgata
modernistarum enuntiatio : debere religiosum hominem fidem suam cogitare. ...
3482 2078 In eiusmodi autem negotio mens dupliciter operatur; primum, naturali actu et spontaneo,
redditque rem sententia quadam simplici ac vulgari; secundo vero, reflexe ac penitius, vel, ut aiunt,
cogitationem elaborando, eloquiturque cogitata secundariis sententiis, derivatis quidem a prima illa
simplici, limatioribus tamen ac distinctioribus. Quae secundariae sententiae, si demum a supremo
Ecclesiae magisterio sancitae fuerint, constituent dogma.
3483 2079 Sic igitur in modernistarum doctrina ventum est ad caput quoddam praecipuum, videlicet ad
originem dogmatis atque ad ipsam dogmatis naturam. Originem enim dogmatis ponunt quidem in
primigeniis illis formulis simplicibus, quae quodam sub respectu necessariae sunt fidei; nam revelatio, ut
reapse sit, manifestam Dei notitiam in conscientia requirit. Ipsum tamen dogma secundariis proprie
contineri formulis affirmare videntur.... (Formularum eiusmodi non alius est finis) quam modum
suppeditare credenti, quo sibi suae fidei rationem reddat. Quamobrem mediae illae sunt inter credentem
eiusque fidem : ad fidem autem quod attinet, sunt inadaequatae eius obiecti notae, vulgo symbola
vocitant; ad credentem quod spectat, sunt mera instrumenta. - ... Obiectum autem sensus religiosi, utpote
quod absoluto continetur, infinitos habet aspectus, quorum modo hic, modo alius apparere potest.
Similiter homo, qui credit aliis uti potest condicionibus. Ergo et formulas, quas dogma appellamus,
vicissitudini eidem subesse oportet ac propterea varietati esse obnoxias. Ita vero ad intimam evolutionem
dogmatis expeditum est iter.
2080 Evolvi tamen ac mutari dogma non posse solum, sed oportere, et modernistae ipsi perfracte
affirmant, et ex eorum sententiis aperte consequitur. - Nam inter praecipua doctrinae capita hoc illi
habent, quod ab immanentiae vitalis principio deducunt : formulas religiosas, ut religiosae reapse sint nec
solum intellectus commentationes, vitales esse debere vitamque ipsam vivere sensus religiosi. Quod non
ita intelligendum est quasi hae formulae, praesertim si mere imaginativae sint pro ipso religioso sensu
inventae; nihil enim refert admodum earum originis, ut etiam numeri vel qualitatis: sed ita, ut eas
religiosus sensus mutatione aliqua, si opus est, adhibita vitaliter sibi adiungat. Scilicet, ut aliis dicamus,
necesse est, ut formula primitiva acceptetur a corde ab eoque sanciatur; itemque sub cordis ductu sit
labor, quo secundariae formulae progignuntur. Hinc accidit, quod debeant hae formulae, ut vitales sint, ad
fidem pariter et ad credentem accommodatae esse ac manere. Quamobrem, si quavis ex causa huiusmodi
accommodatio cesset, amittunt illae primigenias notiones ac mutari indigent. - Haec porro formularum
dogmaticarum cum sit vis ac fortuna instabilis, mirum non est, illas modernistis tanto esse ludibrio ac
despectui; qui nihil e contra loquuntur atque extollunt nisi religiosum sensum vitamque religiosam. Ideo
et Ecclesiam audacissime carpunt tanquam devio itinere incedentem, quod ab externa formularum
significatione religiosam vim ac moralem minime distinguat, et formulis notione carentibus casso labore
ac tenacissime inhaerens religionem ipsam dilabi permittat. - Caeci equidem et duces caecorum (Mt
16,14), qui superbo scientiae nomine inflati usque eo insaniunt, ut aeternam veritatis notionem et
germanum religionis sensum pervertant: novo invecto systemate, quo, ex projecta et effrenata novitatum
cupiditate, veritas, ubi certo consistit, non quaeritur, sanctisque et apostolicis traditionibus posthabitis,
doctrinae aliae inanes, futiles, incertae nec ab Ecclesia probatae adsciscuntur ; quibus veritatem ipsam
fuciri ac sustineri vanissimi homines arbitrantur. . Atque haec, Venerabiles Fratres, de modernista ut
philosopho.
3484 2081 Modernistae credenti ratum ac certum est, realitatem divini reapse in se ipsam exsistere nec
prorsus a credente pendere. Quod si postules, in quo tandem haec credentis assertio nitatur, reponent: in
privata cuiusque hominis experientia...: in sensu religioso quendam esse agnoscendum cordis intuitum;
quo homo ipsam, sine medio, Dei realitatem attingit tantamque de exsistentia Dei haurit persuasionem
deque Dei tum intra tum extra hominem actione, ut persuasionem omnem, quae ex scientia peti possit,

