110
simoniacis ordinatos misericorditer per manus impositionem pro temporis necessitate concedimus in
officio permanere.
Alexandre II, Ep. 'Super causas' ad Rainaldum episc. Cumanum,
a. 1063
695 Super causas Guillandi (Gissandi) presbyteri tui de morte episcopi sui, prae(de)cessoris tui, infamati,
in medium consuluimus.... si certi accusatores defuerint, tunc dictante iustitia, sine omni controversia,
presbyter quaecumque ob hoc iniuste amisit, ac sacerdotium accipiat et integra beneficia, purgationem
tamen antea, duobus sibi sacerdotibus iunctis, ubi accusator cessaverit, eumdem ex se praebere suo
committimus arbitrio. Vulgarem denique ac nulla canonica sanctione fultam legem, ferventis scilicet sive
frigidae aquae ignitique ferri contactum aut cuiuslibet popularis inventionis (quia fabricante haec sunt
omnino ficta invidia) nec ipsum exhibere nec aliquo te modo volumus postulare immo apostolica
auctoritate prohibemus firmissime.
Alexandre II, Ep. 'Licet ex' ad Landulfum princ. Benevent.,
a. 1065
698 Licet ex devotionis studio non dubitamus procedere, quod nobilitas tua Judaeos ad christianitatis
cultum disponit adducere, tamen quia id inordinato videris studio agere, necessarium duximus,
admonendo tibi litteras nostras dirigere. Dominus enim noster Jesus Christus nullum legitur ad sui
servitium violenter coegisse, sed humili exhortatione, reservata unicuique proprii arbitrii libertate,
quoscumque ad vitam praedestinavit aeternam non iudicando, sed proprium sanguinem fundendo ab
errore revocasse.... Item beatus Gregorius, ne eadem gens ad fidem violentia trahatur, in quadam sua
epistola interdicit.

Conc. Romain (Saint Grégoire VII), Iusiurandum Berengarii
Turon., 11 février 1079
700 355 Ego Berengarius corde credo et ore confiteor, panem et vinum, quae ponuntur in altari, per
mysterium sacrae orationis et verba nostri Redemptoris substantialiter converti in veram et propriam ac
vivificatricem carnem et sanguinem Iesu Christi Domini nostri et post consecrationem esse verum Christi
corpus, quod natum est de Virgine et quod pro salute mundi oblatum in cruce pependit, et quod sedet ad
dexteram Patris, et verum sanguinem Christi, qui de latere eius effusus est, non tantum per signum et
virtutem sacramenti, sed in proprietate naturae et veritate substantiae. Sicut in hoc Brevi continetur et ego
legi et vos intelligitis, sic credo, nec contra hanc fidem ulterius docebo. Sic me Deus adiuvet et haec sacra
(sancta Dei) Evangelia.
Bienheureux Urbain II, Ep. 'Debent subditi' ad Petrum episc.
Pistor. et Rusticum abb. Vallumbros., a. 1088
701 ... Daibertum a Guezelone licet simoniaco non simoniace eiusdem confessione reperimus in
diaconum ordinatum, et b. Innocentii papae sententia constat declaratum, quod Guezelon haereticus,
quem constat ab haereticis ordinatum, quia nihil habuit, dare nihil potuit ei, cui manus imposuit. Nos
igitur tanti Pontificis auctoritate firmati, Damasi papae testimonio roborati, qui ait: 'Reiterari oportere,
quod male actum est', Daibertum, ab haereticis corpore et spiritu digressum atque utilitati Ecclesiae pro
viribus insudantem, ex integro, Ecclesiae necessitate ingruente, diaconum constituimus. Quod non
reiterationem existimari censemus, sed tantum integram diaconii dationem, quoniam quidem, ut
praediximus, qui nihil habuit, nihil dare potuit.
Bienheureux Urbain II, Ep.'Gaudemus filii' ad Lanzonem,
Rodulfum etc., 1 février 1091
702 Illud sane omni modo requirendum est, utrum (Poppo) per manus Trevirensis illius dicti
archiepiscopi simoniace fuerit in diaconem ordinatus. Quidquid enim ab eo extraordinarie indigneque
suscepit, Nos Sancti Spiritus iudicio irritum esse censemus, ut eosdem ordines ab aliquo sortiatur
episcopo catholico praesenti auctoritate praecipimus. Talis enim ordinator, cum nihil habuerit, dare nihil
potuit.

