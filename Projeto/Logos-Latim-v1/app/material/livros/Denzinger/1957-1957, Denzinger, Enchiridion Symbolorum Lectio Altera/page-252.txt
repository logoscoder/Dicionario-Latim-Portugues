252
vera detur interior gratia Christi cui resistitur: - falsa, captiosa, inducens in errorem in secunda
propositione Jansenii damnatum ut haereticum, eumque renovans (DS 2002).
2622 1522 22. (...)
2623 1523 23. Doctrina Synodi de duplici amore dominantis cupiditatis et caritatis dominantis enuntians,
hominem sine gratia esse sub virtute peccati ipsumque in eo statu per generalem cupiditatis dominantis
influxum omnes suas actiones inficere et corrumpere; quatenus insinuat, in homine dum est sub servitute
sive in statu peccati, destitutus gratia illa, qua liberatur a servitute peccati et constituitur filius Dei, sic
dominari cupiditatem, ut per generalem huius influxum omnes illius actiones in se inficiantur et
corrumpantur, aut opera omnia, quae ante iustificationem fiunt, quacumque ratione fiant, sint peccata;
quasi in omnibus suis actibus peccator serviat dominanti cupiditati: - falsa, perniciosa, inducens in
errorem a Tridentino damnatum ut haereticum, iterum in Baio damnatum art. 40 (DS 1557 1940).
2624 1524 24. Qua vero parte inter dominantem cupiditatem et caritatem dominantem nulli ponuntur
affectus medii, a natura ipsa insiti suapteque natura laudabiles qui una cum amore beatitudinis naturalique
propensione ad bonum 'remanserunt velut extrema lineamenta et reliquiae imaginis Dei'; perinde ac si
'inter dilectionem divinam, quae nos perducit ad regnum, et dilectionem humanam illicitam, quae
damnatur', non daretur 'dilectio humana licita, quae non reprehenditur': - falsa alias damnata (DS 1938
2307).
2625 25. Doctrina, quae timorem poenarum generatim perhibet 'dumtaxat non posse dici malum, si saltem
pertingit ad cohibendam manum'; quasi timor ipse gehennae, quam fides docet peccato infligendam, non
sit in se bonus et utilis, velut donum supernaturale ac motus a Deo inspiratus praeparans ad amorem
iustitiae: - falsa, temeraria perniciosa, divinis donis iniuriosa, alias damnata (cf. DS 1456), contraria
doctrinae Concilii Tridentini (cf. DS 1526 1678), tum et communi Patrum sententiae, 'opus esse', iuxta
consuetum ordinem praeparationis ad iustitiam, 'ut intret timor primo, per quem veniat caritas: timor
medicamentum, caritas sanitas.
2626 1526 26. Doctrina, quae velut fabulam Pelagianam explodit locum illum inferorum (quem limbi
puerorum nomine fideles passim designant), in quo animae decedentium cum sola originali culpa poena
damni citra poenam ignis puniantur; perinde ac si hoc ipso, quod, qui poenam ignis removent, inducerent
locum illum et statum medium expertem culpae et poenae inter regnum Dei et damnationem aeternam,
qualem fabulabantur Pelagiani: - falsa, temeraria, in scholas catholicas iniuriosa.
2627 1527 27. Deliberatio Synodi. quae praetextu adhaesionis ad antiquos canones in casu dubii
baptismatis propositum suum declarat de omittenda formae condicionalis mentione: - temeraria, praxi,
legi auctoritati Ecclesiae contraria.
2628 1528 28. Propositio Synodi, qua, postquam statuit, 'victimae participationem esse partem sacrificio
essentialem', subiungit 'non tamen se damnare ut illicitas Missas illas, in quibus adstantes sacramentaliter
non communicant, ideo quia isti participant, licet minus perfecte de ipsa victima, spiritu illam recipiendo';
quatenus insinuat, ad sacrificii essentiam deesse aliquod in eo sacrificio, quod peragatur sive nullo
adstante, sive adstantibus, qui nec sacramentaliter nec spiritualiter de victima participant; et quasi
damnandae essent ut illicitae Missae illae, in quibus, solo sacerdote communicante, nemo adsit, qui sive
sacramentaliter sive spiritualiter communicet: - falsa, erronea, de haeresi suspecta eamque sapiens.
2629 1529 29. Doctrina Synodi, qua parte tradere instituens fidei doctrinam de ritu consecrationis remotis
quaestionibus scholasticis circa modum quo Christus est in Eucharistia, a quibus parochos docendi
munere fungentes abstinere hortatur, duobus his tantum propositis 1) Christum post consecrationem vere,
realiter, substantialiter esse sub speciebus; 2) tunc omnem panis et vini substantiam cessare, solis
remanentibus speciebus, prorsus omittit ullam mentionem facere transsubstantiationis seu conversionis
totius substantiae panis in corpus, et totius substantiae vini in sanguinem quam velut articulum fidei
Tridentinum Concilium definivit (Ds 1642 1652), et quae in solemni fidei professione continetur (DS
1866); quatenus per inconsultam istiusmodi suspiciosamque omissionem notitia subtrahitur tum articuli
ad fidem pertinentis, tum etiam vocis ab Ecclesia consecratae ad illius tuendam professionem adversus
haereses, tenditque adeo ad eius oblivionem inducendam, quasi ageretur de quaestione mere scholastica: perniciosa, derogans expositioni veritatis catholicae circa dogma transsubstantiationis, favens haereticis.

