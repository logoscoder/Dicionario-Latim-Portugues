261
Sedi summopere iniuriosam reprobare ac damnare, prout eam praesenti hac Nostra Constitutione
reprobamus et damnamus ac pro reprobata et damnata haberi volumus.
Pie VII, Breve 'Etsi fraternitatis' ad archiep. Mogunt., 8
octobre 1803
2705 1600 Resp. S. P'cis ad quaedam dubia: Sententiam laicorum tribunalium et catholicorum
conventuum, a quibus praesertim matrimoniorum nullitas declaratur eorumque vinculi attentatur
dissolutio, nullum robur vimque prorsus nullam penes Ecclesiam consequi posse. ...
2706 1601 Gravissimum commissuros scelus suumque sacrum ministerium prodituros esse eos parochos,
qui has nuptias sua praesentia probarent suaque benedictione firmarent. Neque enim illae nuptiae
dicendae sunt, sed potius adulterina conubia. ...
Pie VII, Ep. 'Magno et acerbo' ad archiepisc. Mohilovensem,
8 Sept. 1816
1602 Magno et acerbo dolore confecti sumus, ubi accepimus exitiosum consilium haud ita primum
susceptum, quo sacratissimi Bibliorum libri novis ac praeter saluberrimas Ecclesiae regulas editis
interpretationibus iisque callide in pravos sensus contortis vernacula qualibet lingua passim pervulgantur.
Namque ab aliqua iam ex perlatis ad Nos huiusmodi versionibus animadvertimus eam in purioris
doctrinae sanctitatem parari perniciem, ut facile fideles ex iis fontibus letale ebibant venenum, ex quibus
haurire debuissent aquas sapientiae salutaris (Eccli 15, 3). ...
2710 1603 Obversari ... tibi debuisset ante oculos,... 'si sacra Biblia vulgari lingua passim sine discrimine
permittantur, plus inde detrimenti quam utilitatis oriri (DS 1853). Porro Romana Ecclesia solam
Vulgatam editionem ex notissimo Tridentini Concilii praescripto (DS 1506) suscipiens, aliarum
linguarum versiones respuit, easque tantum permittit, quae cum adnotationibus ex Patrum et catholicorum
doctorum scriptis opportune depromptis eduntur, ne tantus thesaurus pateat novitatum corruptelis, atque
ut Ecclesia toto orbe diffusa sit labii unius et sermonum eorundem (Gn 11, 1).
2711 1604 Sane cum in vernaculo sermone creberrimas animadvertamus vicissitudines, varietates,
commutationesque, profecto ex immoderata biblicarum versionum licentia immutabilitas illa
convelleretur, quae divina decet testimonia, et fides ipsa nutaret, cum praesertim ex unius syllabae ratione
quandoque de dogmatis veritate dignoscatur. In id proinde pravas teterrimasque machinationes suas
conferre in more habuerunt haeretici, ut editis vernaculis Bibliis (de quorum tamen mira varietate ac
discrepantia ipsi se invicem accusant et carpunt) suos quisque errores sanctiore divini eloquii apparatu
obvolutos per insidias obtruderent. 'Non (T. orig.: neque) enim natae sunt haereses, inquiebat S.
Augustinus, nisi dum Scripturae bonae intelliguntur non bene, et quod in eis non bene intelligitur etiam
temere et audacter asseritur.' Quod si viros pietate et sapientia spectatissimos in Scripturarum
interpretatione haud raro defecisse dolemus, quid non timendum, si imperito vulgo, qui ut plurimum non
delectu aliquo, sed temeritate quadam iudicat, translatae in vulgarem quamcumque linguam Scripturae
libere pervolvendae traderentur?...
2712 (Provocatur dein ad celebrem Innocentii III epistolam ad fideles Ecclesiae Metensis: 'Arcana vero
fidei sacramenta . .. sapere ad sobrietatem': DS 771).
1605-1606 At notissimae sunt non mox laudati Innocentii III solum, sed et Pii IV, Clementis VIII et
Benedicti XIV Constitutiones. ... Sed quae sit Ecclesiae mens de Scripturae lectione atque interpretatione
noscat luculentissime fraternitas tua ex praeclara alterius praedecessoris Nostri Clementis XI
Constitutione 'Unigenitus', qua illae doctrinae diserte improbantur, quibus utile ac necessarium
asserebatur omni tempori, omni loco et omni personarum generi cognoscere mysteria sacrae Scripturae,
cuius lectio esse pro omnibus adstruebatur, damnosumque esse christianum populum ab eadem retrahere,
immo Christi os fidelibus obturari, cum ex ipsorum manibus Novum Testamentum abripiatur (cf. DS
2479-2485).
Pie VII, Resp. S. Paenitentiariae, 23 avril 1822
2715 Qu.: Potestne pia uxor permittere, ut maritus suus ad eam accedat postquam experientia ipsi
constiterit eum more nefando Onan se gerere..., praesertim si uxor denegando se exponat periculo

