182
1612 855 Can. 12. Si quis dixerit, ministrum in peccato mortali exsistentem, modo omnia essentialia,
quae ad sacramentum conficiendum aut conferendum pertinent, servaverit, non conficere aut conferre
sacramentum : an. s. (cf: DS 1154).
1613 856 Can. 13. Si quis dixerit, receptos et approbatos Ecclesiae catholicae ritus in sollemni
sacramentorum administratione adhiberi consuetos aut contemni, aut sine peccato a ministris pro libito
omitti, aut in novos alios per quemcumque ecclesiarurn pastorem mutari posse: an. s.
Canones De sacramento baptismi
1614 857 Can. 1. Si quis dixerit, baptismum Ioannis habuisse eandem vim cum baptismo Christi: an. s.
1615 858 Can. 2. Si quis dixerit, aquam veram et naturalem non esse de necessitate baptismi, atque ideo
verba illa Domini nostri Iesu Christi: 'Nisi quis renatus fuerit ex aqua et Spiritu Sancto' (Jo 3, 5) ad
metaphoram aliquam detorserit: an. s.
1616 859 Can 3 Si quis dixerit, in Ecclesia Romana (quae omnium ecclesiarum mAter est et magistra)
non esse veram de baptismi sacramento doctrinam : an. s.3
1617 860 Can 4. Si quis dixerit, baptismum, qui etiam datur ab haereticis in nomine Patris et Filii et
Spiritus Sancti, cum intentione faciendi quod facit Ecclesia, non esse verum baptismum: an. s.
1618 861 Can. 5. Si quis dixerit, baptismum liberum esse, hoc est non necessarium ad salutem : an. s. (cf.
DS 1524)
1619 862 Can 6. Si quis dixerit, baptizatum non posse, etiamsi velit, gratiam amittere, quantumcumque
peccet, nisi nolit credere: an. s. (cf: DS 1544).
1620 863 Can. 7. Si quis dixerit, baptizatos per baptismum ipsum solius tantum fidei debitores fieri, non
autem universae legis Christi servandae: an. s.
1621 864 Can. 8. Si quis dixerit, baptizatos liberos esse ab omnibus sanctae Ecclesiae praeceptis, quae vel
scripta vel tradita sunt, ita ut ea observare non teneantur, nisi se sua sponte illis summittere voluerint: an.
s.
1622 865 Can. 9. Si quis dixerit, ita revocandos esse homines ad baptismi suscepti memoriam, ut vota
omnia, quae post baptismum fiunt, vi promissionis in baptismo ipso iam factae irrita esse intelligant,
quasi per ea et fidei, quam professi sunt, detrahatur, et ipsi baptismo: an. s.
1623 866 Can. 10. Si quis dixerit, peccata omnia, quae post baptismum fiunt, sola recordatione et fide
suscepti baptismi vel dimitti vel venialia fieri: an. s.
1624 867 Can 11. Si quis dixerit, verum et rite collatum baptismum iterandum esse illi, qui apud infideles
fidem Christi negaverit, cum ad paenitentiam convertitur: an. s.
1625 868 Can. 12. Si quis dixerit, neminem esse baptizandum nisi ea aetate qua Christus baptizatus est,
vel in ipso mortis articulo: an. s.
1626 869 Can. 13. Si quis dixerit, parvulos eo, quod actum credendi non habent, suscepto baptismo inter
fideles computandos non esse, ac propterea, cum ad annos discretionis pervenerint, esse rebaptizandos,
aut praestare omitti eorum baptisma, quam eos non actu proprio credentes baptizari in sola fide Ecclesiae:
an. s.
1627 870 Can. 14. Si quis dixerit, huiusmodi parvulos baptizatos, cum adoleverint, interrogandos esse, an
ratum habere velint, quod patrini eorum nomine, dum baptizarentur, polliciti sunt, et ubi se nolle
responderint, suo esse arbitrio relinquendos nec alia interim poena ad christianam vitam cogendos, nisi ut
ab Eucharistiae aliorumque sacramentorum perceptione arceantur, donec resipiscant: an. s.
Canones De sacramento confirmationis

