344
mendacium utilitatis seu officiosum ipsi Deo tribuere, verbisque Augustini asserimus: Admisso semel in
tantum auctoritatis fastigium officioso aliquo mendacio, nulla illorum librorum particula remanebit, quae
non, ut cuique videbitur vel ad mores difficilis vel ad fidem incredibilis, eadem perniciosissima regula ad
mentientis auctoris consilium officiumque referatur. Unde fiet quod idem sanctus Doctor adiungit: In eis,
scilicet Scripturis, quod vult quisque credet, quod non vult non credet. - Sed modernistae apologetae
progrediuntur alacres. Concedunt praeterea, in sacris libris eas subinde ratiocinationes occurrere ad
doctrinam quampiam probandam, quae nullo rationaIi fundamento regantur ; cuiusmodi sunt, quae in
prophetiis nituntur. Verum has quoque defendunt quasi artificia quaedam praedicationis, quae a vita
legitima fiunt. Quid amplius ? Permittunt, immo vero asserunt, Christum ipsum in indicando tempore
adventus regni Dei manifeste errasse: neque id mirum, inquiunt, videri debet; nam et ipse vitae legibus
tenebatur. - Quid post haec de Ecclesiae dogmatibus ? Scatent haec etiam apertis oppositionibus: sed
praeterquam quod a logica vitali admittuntur, veritati symbolicae non adversantur; in iis quippe de infinito
agitur, cuius infiniti sunt respectus. Demum, adeo haec omnia probant tuenturque, ut profiteri non
dubitent, nullum Infinito honorem haberi excellentiorem quam contradicentia de ipso affirmando. Probata vero contradictione, quid non probabitur ?
2103 Attamen qui nondum credat, non obiectivis solum argumentis ad fidem disponi potest, verum etiam
subiectivis. Ad quem finem modernistae apologetae ad immanentiae doctrinam revertuntur. Elaborant
nempe, ut homini persuadeant, in ipso atque in intimis eius naturae ac vitae recessibus celari cuiuspiam
religionis desiderium et exigentiam, nec religionis cuiuscunque, sed talis omnino, qualis catholica est;
hanc enim postulari prorsus inquiunt ab explicatione vitae perfecta. - Hic autem queri vehementer Nos
iterum oportet, non desiderari e catholicis hominibus, qui quamvis immanentiae doctrinam ut doctrinam
reiciunt, ea tamen pro apologesi utuntur; idque adeo incauti faciunt, ut in natura humana non capacitatem
solum et convenientiam videantur admittere ad ordinem supernaturalem quod quidem apologetae
catholici opportunis adhibitis temperationibus demonstrarunt semper, sed germanam verique nominis
exigentiam. - Ut tamen verius dicamus, haec catholicae religionis exigentia a modernistis invehitur, qui
volunt moderatiores audiri. Nam qui integralistae appellari queunt, ii homini nondum credenti ipsum
germen, in ipso latens, demonstrari volunt, quod in Christi conscientia fuit atque ab eo hominibus
transmissum est. - Sic igitur, Venerabiles Fratres, apologeticam modernistarum methodum, summatim
descriptam, doctrinis eorum plane congruentem agnoscimus ; methodum profecto uti etiam doctrinas,
errorum plenas, non ad aedificandum aptas, sed ad destruendum, non ad catholicos efficiendos, sed ad
catholicos ipsos ad haeresim trahendos, immo etiam ad religionis cuiuscunque omnimodam eversionem.
2104 (VII.) Pauca demum superant addenda de modernista ut reformator est. Iam ea, quae hucusque
locuti sumus, abunde manifestant, quanto et quam acri innovandi studio hi homines ferantur. Pertinet
autem hoc studium ad res omnino omnes, quae apud catholicos sunt.- Innovari volunt philosophiam in
sacris praesertim Seminariis; ita ut, amandata philosophia scholasticorum ad historiam philosophiae inter
cetera quae iam obsoleverunt systemata, adolescentibus moderna tradatur philosophia, quae una vera
nostraeque aetati respondens.- Ad theologiam innovandam, volunt, quam nos rationalem dicimus, habere
fundamentum modernam philosophiam. Positivam vero theologiam niti maxime postulant in historia
dogmatum. - Historiam quoque scribi et tradi expetunt ad Suam methodum praescriptaque moderna.Dogmata eorundemque evolutionem cum scientia et historia componenda edicunt. - Ad catechesim quod
spectat, ea tantum in catecheticis libris notari postulant dogmata, quae innovata fuerint sintque ad vulgi
captum.- Circa sacrorum cultum minuendas inquiunt externas religiones prohibendumve, ne crescant.
Quamvis equidem alii, qui symbolismo magis favent, in hac re indulgentiores se praebeant.-Regimen
Ecclesiae omni sub respectu reformandum clamitunt, praecipue tamen sub disciplinari ac dogmatico. Ideo
intus forisque cum moderna, ut aiunt, conscientia cornponendurn, quae tota ad democratiam vergit: ideo
inferiori clero ipsisque laicis suae in regimine partes tribuendae, et collecta nimium contractaque in
centrum auctoritas dispertienda.- Romam consilia sacris negotiis gerendis immutari pariter volunt; in
primis autem tum quod a sancto Officio tum quod ab appellatur.-Item ecclesiastici regiminis actionem in
re politica et sociali variandam contendunt, ut simul a civilibus or nationibus exsuletf eisdem tamen se
aptet, ut suo illas spiritu imbuat. -In re rnorum illud asciscunt americanistarum scitum, activas virtutes
passivis anteponi oportere atque ill prae istis exercitatione promoveri (cf. n- 1967). - Clerum sc
comparatum petunt, ut veterem referat demissionem animi et paupertatem, cogitatione insuper et facto
cum modernismi praeceptis consentiat.-Sunt demum, qui magistris protest ntibus dicto lubentissime
audientes sacrum ipsum in saceld tio coelibatum sublatum desiderent. - Quid igitur in Eccl!sia intactum
relinquunt, quod non ab ipsis nec secundum ipsorum pronuntiata sit reformandum ?
2105 In tota hac modernistarum doctrina exponenda, Venerabiles Fratres, videbimur forte alicui diutius
immorati. Id tamen omnino oportuit, tum ne, ut assolet, de ignoratione rerum suarum ab illis

