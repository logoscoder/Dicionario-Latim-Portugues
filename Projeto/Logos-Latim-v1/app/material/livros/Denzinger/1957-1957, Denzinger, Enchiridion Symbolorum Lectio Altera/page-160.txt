160
traditionem et similiter de aliis per rerum ad ministeria sua pertinentium assignationem. Forma sacerdotii
talis est: 'Accipe potestatem offerendi sacrificium in Ecclesia pro vivis et mortuis, in nomine Patris et Filii
et Spiritus Sancti'. Et sic de aliorum ordinum formis, prout in Pontificali Romano late continetur.
Ordinarius minister huius sacramenti est episcopus. Effectus augmentum gratiae, ut quis sit idoneus
Christi minister.
1327 702 Septimum est sacramentum matrimonii, quod est signum coniunctionis Christi et Ecclesiae
secundum Apostolum dicentem 'Sacramentum hoc magnum est: ego autem dico in Christo et in Ecclesia'
(Eph 5, 32). Causa efficiens matrimonii regulariter est mutuus consensus per verba de praesenti
expressus. Assignatur autem triplex bonum matrimonii. Primum est proles suscipienda et educanda ad
cultum Dei. Secundum est fides, quam unus coniugum alteri servare debet. Tertium indivisibilitas
matrimonii, propter hoc quod significat indivisibilem coniunctionem Christi et Ecclesiae. Quamvis autem
ex causa fornicationis liceat tori separationem facere, non tamen aliud matrimonium contrahere fas est,
cum matrimonii vinculum legitime contracti perpetuum sit.
1328 His omnibus explicatis praedicti Armenorum oratores nomine suo et sui patriarchae et omnium
Armenorum, hoc saluberrimum synodale decretum cum omnibus suis capitulis, declarationibus,
diffinitionibus, traditionibus, praeceptis et statutis omnemque doctrinam in ipso descriptam necnon
quicquid tenet et docet Sancta Sedes Apostolica et Romana Ecclesia, cum omni devotione et obedientia
acceptant, suscipiunt et amplectuntur. Illos quoque Doctores et sanctos Patres, quos Ecclesia Romana
approbat, ipsi reverenter suscipiunt. Quascunque vero personas et quicquid ipsa Ecclesia Romana
reprobat et damant, ipsi pro reprobatis et damnatis habent.
Concile de Florence (oecum. XVII), 26 février 1439 - août (?)
1445; sous Eugene IV; Bulle d'union des Coptes et des
Ethiopiens, " Cantate Domino ", 4 février 1442 (1441 dans le
style de Florence)
1330 703 Sacrosancta Romana Ecclesia, Domini et Salvatoris nostri voce fundata, firmiter credit,
profitetur et praedicat, unum verum D e u m omnipotentem, incommutabilem et aeternum, Patrem et
Filium et Spiritum Sanctum, unum in essentia, trinum in personis: Patrem ingenitum, Filium ex Patre
genitum, Spiritum Sanctum ex Patre et Filio procedentem. Patrem non esse Filium aut Spiritum Sanctum;
Filium non esse Patrem aut Spiritum Sanctum; Spiritum Sanctum non esse Patrem aut Filium: sed Pater
tantum Pater est, Filius tantum Filius est, Spiritus Sanctus tantum Spiritus Sanctus est. Solus Pater de
substantia sua genuit Filium, solus Filius de solo Patre est genitus, solus Spiritus Sanctus simul de Patre
procedit et Filio. Hae tres Personae sunt unus Deus, et non tres dii: quia trium est una substantia una
essentia, una natura, una divinitas, una immensitas una aeternitas omniaque sunt unum, ubi non obviat
relationis oppositio.
1331 704 'Propter hanc unitatem Pater est totus in Filio, totus in Spiritu Sancto; Filius totus est in Patre,
totus in Spiritu Sancto; Spiritus Sanctus totus est in Patre, totus in Filio. Nullus alium aut praecedit
aeternitate aut excedit magnitudine, aut superat potestate. Aeternum quippe et sine initio est, quod Filius
de Patre exstitit; et aeternum ac sine initio est, quod Spiritus Sanctus de Patre Filioque procedit.' Pater
quidquid est aut habet, non habet ab alio, sed ex se; et est principium sine principio. Filius quidquid est
aut habet, habet a Patre, et est principium de principio. Spiritus Sanctus quidquid est aut habet, habet a
Patre simul et Filio. Sed Pater et Filius non duo principia Spiritus Sancti, sed unum principium: sicut
Pater et Filius et Spiritus Sanctus non tria principia creaturae, sed unum principium.
1332 705 Quoscumque ergo adversa et contraria sentientes damnat, reprobat et anathematizat et a Christi
corpore quod est Ecclesia, alienos esse denuntiat. Hinc damnat Sabellium personas confundentem et
ipsarum distinctionem realem penitus auferentem. Damnat Arianos, Eunomianos, Macedonianos solum
Patrem Deum verum esse dicentes, Filium autem et Spiritum Sanctum in creaturarum ordine collocantes.
Damnat et quoscumque alios, gradus seu inaequalitatem in Trinitate facientes.
1333 706 Firmissime credit, profitetur et praedicat, unum verum Deum, Patrem et Filium et Spiritum
Sanctum, esse omnium visibilium et invisibilium c r e a t o r e m: qui quando voluit, bonitate sua
universas, tam spiritales quam corporales, condidit creaturas: bonas quidem, quia a summo bono factae
sunt, sed mutabiles, quia de nihilo factae sunt, nullamque mali asserit esse naturam, quia omnis natura, in
quantum natura est, bona est.

