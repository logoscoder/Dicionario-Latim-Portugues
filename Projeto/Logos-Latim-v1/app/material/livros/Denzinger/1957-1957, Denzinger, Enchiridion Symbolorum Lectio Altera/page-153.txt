153
1213 639 13. Papa non est verus et manifestus successor Apostolorum principis Petri, si vivit moribus
contrariis Petro: et si quaerit avaritiam, tunc est vicarius Iudae Iscarioth. Et pari evidentia Cardinales non
sunt veri et manifesti successores collegii aliorum Apostolorum Christi, nisi vixerint more Apostolorum,
servantes mandata et consilia Domini nostri Jesu Cbristi.
1214 640 14. Doctores ponentes, quod aliquis per censuram ecclesiasticam emendandus, si corrigi
noluerit, saeculari iudicio est tradendus, pro certo sequuntur in hoc pontifices, scribas et pharisaeos, qui
Christum non volentem eis oboedire in omnibus, dicentes: 'Nobis non licet interficere quemquam' (Jo 18,
31), ipsum saeculari iudicio tradiderunt; et tales sunt homicidae graviores quam Pilatus.
1215 641 15. Oboedientia ecclesiastica est oboedientia secundum adinventionem sacerdotum Ecclesiae
praeter expressam auctoritatem Scripturae.
1216 642 16. Divisio immediata humanorum operum est: quod sunt vel virtuosa vel vitiosa, quia si homo
est vitiosus et agit quidquam, tunc agit vitiose; et si est virtuosus et agit quidquam, tunc agit virtuose; quia
sicut vitium, quod crimen dicitur seu mortale peccatum, inficit universaliter actus hominis vitiosi, sic
virtus vivificat omnes actus homini virtuosi.
1217 643 17. Sacerdotes Christi viventes secundum legem eius, et habentes Scripturae notitiam et
affectum ad aedificandum populum, debent praedicare non obstante praetensa excommunicatione. Et
infra: Quod si Papa vel aliquis praelatus mandat sacerdoti sic disposito non praedicare, non debet subditus
oboedire.
1218 644 18. Quilibet praedicantis officium de mandato accipit, qui ad sacerdotium accedit; et illud
mandatum debet exsequi, praetensa excommunicatione non obstante.
1219 645 l9. Per censuras ecclesiasticas excommunicationis, suspensionis et interdicti ad sui exaltationem
clerus populum laicalem sibi suppeditat, avaritiam multiplicat, malitiam protegit, et viam praeparat
antichristo. Signum autem evidens est, quod ab antichristo tales procedunt censurae, quas vocant in suis
processibus fulminationes, quibus clerus principalissime procedit contra illos, qui denudant nequitiam
antichristi, qui clerum pro se maxime usurpabit.
1220 646 20. Si Papa est malus et praesertim, si est praescitus, tunc ut Iudas Apostolus est diabolus, fur,
et filius perditionis, et non est caput sanctae militantis Ecclesiae, cum nec sit membrum eius.
1221 647 21. Gratia praedestinationis est vinculum, quo corpus Ecclesiae et quodlibet eius membrum
iungitur Christo capiti insolubiliter.
1222 648 22. Papa vel praelatus malus et praescitus est aequivoce pastor, et vere fur et latro.
1223 649 23. Papa non debet dici 'sanctissimus', etiam secundum officium quia alias rex deberet etiam
dici sanctissimus secundum officium, et tortores et praecones dicerentur sancti, immo etiam diabolus
deberet dici sanctus, cum sit officiarius Dei.
1224 650 24. Si Papa vivat Christo contrarie, etiamsi ascenderet per ritam et legitimam electionem
secundum constitutionem humanam vulgatam, tamen aliunde ascenderet quam per Christum, dato etiam
quod intraret per electionem a Deo principaliter factam; nam Iudas Iscariothes rite et legitime est electus a
Deo Christo Iesu ad episcopatum et tamen ascendit aliunde in ovile ovium.
1225 651 25. Condemnatio 45 articulorum Iohannis Wicleff, per doctores facta, est irrationabilis et iniqua
et male facta: ficta est causa per eos allegata, videlicet ex eo quod 'nullus eorum sit catholicus, sed
quilibet eorum aut est haereticus, aut erroneus, aut scandalosus'.
1226 652 26. Non eo ipso, quod electores, vel maior pars eorum consenserint viva voce secundum ritum
hominum in personam aliquam, eo ipso illa persona est legitime electa, vel eo ipso est verus et manifestus
successor vel vicarius Petri Apostoli, vel alterius Apostoli in officio ecclesiastico: unde, sive electores
bene vel male elegerint, operibus electi debemus credere: nam eo ipso, quo quis copiosius operatur
meritorie ad profectum Ecclesiae, habet a Deo ad hoc copiosius facultatem.

