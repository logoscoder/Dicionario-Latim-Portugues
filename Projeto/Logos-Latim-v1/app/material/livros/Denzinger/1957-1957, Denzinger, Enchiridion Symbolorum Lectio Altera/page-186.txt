186
solemniter circumgestandum, vel non publice, ut adoretur, populo proponendum, et ejus adoratores esse
ido(lo)latras: an. s. (cf DS 1643s).
1657 889 Can. 7. Si quis dixerit, non licere sacram Eucharistiam in sacrario reservari, sed statim post
consecrationem adstantibus necessario distribuendam; aut non licere, ut illa ad infirmos honorifice
deferatur: an. s. (cf. DS 1645).
1658 890 Can. 8. Si quis dixerit, Christum in Eucharistia exhibitum spiritualiter tantum manducari, et non
etiam sacramentaliter ac realiter: an. s. (cf. DS 1648).
1659 891 Can. 9. Si quis negaverit, omnes et singulos Christi fideles utriusque sexus, cum ad annos
discretionis pervenerint, teneri singulis annis saltem in Paschate ad communicandum iuxta praeceptum
sanctae matris Ecclesiae: an. s. (cf. DS 812).
1660 892 Can. 10. Si quis dixerit, non licere sacerdoti celebranti se ipsum communicare: an. s. (cf. DS
1648).
1661 893 Can. 11. Si quis dixerit, solam fidem esse sufficientem praeparationem ad sumendum
sanctissimae Eucharistiae sacramentum (cf. DS 1645 ): an. s. Et, ne tantum Sacramentum indigne atque
ideo in mortem et condemnationem sumatur, statuit atque declarat ipsa sancta Synodus, illis, quos
conscientia peccati mortalis gravat, quantumcumque etiam se contritos existiment, habita copia
confessoris necessario praemittendam esse confessionem sacramentalem. Si quis autem contrarium
docere, praedicare vel pertinaciter asserere, seu etiam publice disputando defendere praesumpserit, eo
ipso excommunicatus exsistat (cf. DS 1647).
Sessio XIV, 25 novembre 1551; Doctrina de sacramento
paenitentiae
1667 893a Sacrosancta oecumenica et generalis Tridentina Synodus..., quamvis in decreto de
iustificatione (DS 1542s 1579) multus fuerit de paenitentiae sacramento propter locorum cognationem
necessaria quadam ratione sermo interpositus: tanta nihilominus circa illud nostra hac aetate diversorum
errorum est multitudo, ut non parum publicae utilitatis retulerit, de eo exactiorem et pleniorem
definitionem tradidisse, in qua, demonstratis et convulsis Spiritus Sancti praesidio universis erroribus,
catholica veritas perspicua et illustris fieret; quam nunc sancta haec synodus Christianis omnibus perpetuo
servandam proponit.
1668 894 Si ea in regeneratis omnibus gratitudo erga Deum esset, ut iustitiam in baptismo ipsius
beneficio et gratia susceptam constanter tuerentur, non fuisset opus, aliud ab ipso baptismo sacramentum
ad peccatorum remissionem esse institutum (can 2). Quoniam autem Deus, dives in misericordia (Eph 2,
4), cognovit figmentum nostrum (Ps 102, 14), illis etiam vitae remedium contulit, qui sese postea in
peccati servitutem et daemonis potestatem tradidissent, sacramentum videlicet poenitentiae (can. 1), quo
lapsis post baptismum beneficium mortis Christi applicatur.
1669 894 Fuit quidem poenitentia universis hominibus, qui se mortali aliquo peccato inquinassent, quovis
tempore ad gratiam et iustitiam assequendam necessaria, illis etiam, qui baptismi sacramento ablui
petivissent, ut perversitate abiecta et emendata tantam Dei offensionem cum peccati odio et pio animi
dolore detestarentur. Unde Propheta ait: 'Convertimini et agite poenitentiam ab omnibus iniquitatibus
vestris; et non erit vobis in ruinam iniquitas' (Ez 18, 30). Dominus etiam dixit: 'Nisi poenitentiam egeritis,
omnes similiter peribitis' (Lc 13, 3). Et princeps Apostolorum Petrus peccatoribus baptismo initiandis
poenitentiam commendans dicebat: 'Poenitentiam agite, et baptizetur unusqyuisque vestrum (Act 2, 38).
1670 894 Porro nec ante adventum Christi poenitentia erat sacramentum, nec est post adventum illius
cuiquam ante baptismum. Dominus autem sacramentum poenitentiae tunc praecipue instituit, cum a
mortuis excitatus insufflavit in discipulos suos, dicens: 'Accipite Spiritum Sanctum; quorum remiseritis
peccata, remittuntur eis, et quorum retinueritis, retenta sunt' (Io 20, 22sq). Quo tam insigni facto et verbis
tam perspicuis potestatem remittendi et retinendi peccata, ad reconciliandos fideles post baptismum
lapsos, Apostolis et eorum legitimis successoribus fuisse communicatam, universorum Patrum consensus
semper intellexit (can.3), et Novatianos remittendi potestatem olim pertinaciter negantes, magna ratione
Ecclesia catholica tanquam haereticos explosit atque condemnavit. Quare verissimum hunc illorum
verborum Domini sensum sancta haec Synodus probans et recipiens damnat eorum commentitias

