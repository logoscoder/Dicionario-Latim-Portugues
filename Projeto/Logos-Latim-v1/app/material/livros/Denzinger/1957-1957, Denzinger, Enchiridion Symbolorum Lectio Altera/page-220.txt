220
2136 1186 36. Permissum est furari, non solum in extrema necessitate, sed etiam in gravi.
2137 1187 37. Famuli et famulae domesticae possunt occulte heris suis surripere ad compensandam
operam suam, quam maiorem iudicant salario, quod recipiunt.
2138 1188 38. Non tenetur quis sub poena peccati mortalis restituere, quod ablatum est per pauca furta,
quantumcumque sit magna summa totalis.
2139 1189 39. Qui alium movet aut inducit ad inferendum grave damnum tertio, non tenetur ad
restitutionem istius damni illati.
2140 1190 40. Contractus mohatra licitus est, etiam respectu eiusdem personae et cum contractu
retrovenditionis praevie inito cum intentione lucri.
2141 1191 41. Cum numerata pecunia pretiosior sit numeranda, et nullus sit, qui non maioris faciat
pecuniam praesentem quam futuram, potest creditor aliquid ultra sortem a mutu(at)ario exigere et eo
titulo ab usura excusari.
2142 1192 42. Usura non est, dum ultra sortem aliquid exigitur tamquam ex benevolentia et gratitudine
debitum, sed solum si exigatur tamquam ex iustitia debitum.
2143 1193 43. Quidni nonnisi veniale sit, detrahentis auctoritatem magnam sibi noxiam falso crimine
elidere?
2144 1194 44. Probabile est, non peccare mortaliter, qui imponit falsum crimen alicui, ut suam iustitiam
et honorem defendat. Et si hoc non sit probabile, vix ulla erit opinio probabilis in theologia.
2145 1195 45. Dare temporale pro spirituali non est simonia, quando temporale non datur tamquam
pretium, sed dumtaxat tamquam motivum conferendi vel efficiendi spirituale, vel etiam quando
tempora1e sit solum gratuita compensatio pro spirituali, aut e contra.
2146 1196 46. Et id quoque locum habet, etiamsi temporale sit principale motivum dandi spirituale; immo
etiamsi sit finis ipsius rei spiritualis, sic ut illud pluris aestimetur quam res spiritualis.
2147 1197 47. Cum dicit Concilium Tridentinum, eos alienis peccatis communicantes mortaliter peccare,
qui, nisi quos digniores et Ecclesiae magis utiles ipsi iudicaverint, ad ecclesias promovent: Concilium vel
primo videtur per hoc 'digniores' non aliud significare velle, nisi dignitatem eligendorum, sumpto
comparativo pro positivo; vel secundo locutione minus propria ponit 'digniores', ut excludat indignos, non
vero dignos; vel tandem loquitur tertio, quando fit concursus.
2148 1198 48. Tam clarum videtur, fornicationem secundum se nullam involvere malitiam, et solum esse
malam, quia interdicta, ut contrarium omnino rationi dissonum videatur.
2149 1199 49. Mollities iure naturae prohibita non est. Unde, si Deus eam non interdixisset, saepe esset
bona et aliquando obligatoria sub mortali.
2150 1200 50. Copula cum coniugata, consentiente marito, non est adulterium ; adeoque sufficit in
confessione dicere, se esse fornicatum.
2151 1201 51. Famulus, qui submissis humeris scienter adiuvat herum suum ascendere per fenestras ad
stuprandam virginem, et multoties eidem subservit deferendo scalam, aperiendo ianuam, aut quid simile
cooperando non peccat mortaliter, si id faciat metu notabilis detrimenti, puta ne a domino male tractetur,
ne torvis oculis aspiciatur, ne domo expellatur.
2152 1202 52. Praeceptum servandi festa non obligat sub mortali, seposito scandalo, si absit contemptus.
2153 1203 53. Satisfacit praecepto Ecclesiae de audiendo Sacro, qui duas eius partes, immo quattuor
simul a diversis celebrantibus audit.

