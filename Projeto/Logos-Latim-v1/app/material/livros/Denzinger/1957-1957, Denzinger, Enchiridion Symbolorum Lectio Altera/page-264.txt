264
ab impudentissimae libertatis amatoribus concordiam illam, quae semper rei et sacrae et civili fausta
exstitit ac salutaris...
2732 1616 Eos imprimis affectu paterno complexi, qui ad sacras praesertim disciplinas et ad
philosophicas quaestiones animum appulere, hortatores auctoresque iisdem sitis, ne solius ingenii sui
viribus freti imprudenter a veritatis semita in viam abeant impiorum, Meminerint Deum esse sapientiae
ducem emendatoremque sapientium (cf. Sap 7, 15), ac fieri non posse, ut sine Deo Deum discamus, qui
per Verbum docet homines scire Deum.
Grégoire XVI, Encycl. 'Singulari nos affecerant gaudio' ad
episcopos Galliarum, 25 juin 1834
1617 Ceterum lugendum valde est, quonam prolabantur humanae rationis deliramenta, ubi quis novis
rebus studeat atque contra Apostoli monitum nitatur plus sapere quam oporteat sapere (cf. Rom 12, 3),
sibique nimium praefidens veritatem quaerendam autumet extra catholicam Ecclesiam, in qua absque vel
levissimo erroris coeno ipsa invenitur, quaeque idcirco 'columna ac firmamentum veritatis (1 Tim 3, 15)
appellatur et est. Probe autem intelligitis Venerabiles Fratres, Nos hic loqui etiam de fallaci illo haud ita
pridem invecto philosophiae systemate plane improbando, quo ex proiecta et effrenata novitatum
cupiditate veritas, ubi certo consistit, non quaeritur sanctisque et apostolicis traditionibus posthabitis
doctrinae aliae inanes, futiles incertaeque, nec ab Ecclesia probatae adsciscuntur, quibus veritatem ipsam
fulciri ac sustineri vanissimi homines perperam arbitrantur.
Grégoire XVI, Bref " Dum acerbissimas ", 26 septembre 1835;
erreurs de George Hermes
1618 Ad augendas, quibus diu noctuque ob id (scil. perrsecutiones Ecclesiae) premimur, angustias illud
etiam calamitosissimum ac summopere deplorandum accedit, quod inter eos, qui pro religione editis
operibus certant, nonnulli simulate se intrudere audeant, qui similiter pro eadem videri volunt et ostentant
se dimicare, ut retenta religionis specie, veritate autem despecta, facilius possint 'per philosophiam' seu
per vanas eorum philosophicas commentationes 'et inanem fallaciam' (Col 2, 8) incautos seducere atque
pervertere, hinc et populos decipere fidentiusque inimicis palam saevientibus adiutrices porrigere manus.
Quapropter, ut nobis impiae et insidiosae quorundam horum scriptorum molitiones innotuerunt, non
distulimus per nostras Encyclicas aliasque Apostolicas Litteras callida eorum et prava denuntiare consilia
erroresque damnare, simul et exitiales patefacere fraudes, quibus divinam Ecclesiae constitutionem et
ecclesiasticam disciplinam, immo et totum ipsum publicum ordinem funditus evertere vaferrime
contendunt. Et quidem tristissimo facto comprobatum est, eos deposito tandem simulationis velo
perduellionis vexillum contra quamcumque a Deo constitutam potestatem alte iam extulisse.
2738 1619 Verum non haec sola subest gravissima lugendi causa. Praeter enim eos, qui omnium
catholicorum scandalo se perduellibus devoverunt, ad amaritudinum nostrarum cumulum in theologicum
etiam studium prodire videmus, qui novitatis cupidine et aestu " semper discentes et nunquam ad
scientiam veritatis pervenientes "(2Ti 3,7) magistri exsistunt erroris, quia veritatis discipuli non fuerunt.
(DS 2738) Peregrinis quippe improbandisque doctrinis sacra ipsi inficiunt studia et publicum etiam, si
quod tenent in scholis et academiis, docendi magisterium profanare non dubitant, ipsumque, quod tueri se
iactant, sacratissimum adulterare dignoscuntur fidei depositum. Atque inter huiusmodi erroris magistros
ex constanti et fere communi per Germaniam fama adnumeratur Georgius Hermes, utpote qui audacter a
regio, quenn universa traditio et SS. Patres in exponendis ac vindicandis fidei veritatibus tramitem
stravere, deflectens, quin et superbe contemnens et damnans, tenebrosam ad errorem omnigenum viam
moliatur in dubio positivo tanquam basi omnis theologicae inquisitionis et in principio, quod statuit,
rationem principem normam ac unicum medium esse, quo horno assequi possit supernaturalium veritatum
cognitionem....
2739 1620 (Judicatum est, auctorem in suis) operibus contexere absurda et a doctrina catholicae Ecclesiae
aliena; praesertim vero circa naturam fidei et credendorum regulam, circa sacram Scripturam, traditionem
revelationem et Ecclesiae magisterium, circa motiva credibilitatis circa argumenta, queis existentia Dei
adstrui confirmarique consuevit, circa ipsius Dei essentiam, sanctitatem, iustitiam, libertatem, eiusdemque
finem in operibus, quae a theologis vocantur ad extra, necnon circa gratiae necessitatem, eiusdemque ac
donorum distributionem, retributionem praemiorum, et poenarum inflictionem, circa protoparentum
statum, peccatum originale, ac hominis lapsi vires;

