283
2940 1740 40. Catholicae Ecclesiae doctrina humanae societatis bono et commodis adversatur (1' (vd. DS
2775) 4').
2941 1741 41. Civili potestati vel ab infideli imperante exercitae competit potestas indirecta negativa in
sacra; eidem proinde competit nedum ius quod vocant 'exsequatur', sed etiam ius 'appellationis', quam
nuncupant, 'ab abusu' (9').
2942 1742 42. In conflictu legum utriusque potestatis ius civile praevalet (9').
2943 1743 43. Laica potestas auctoritatem habet rescindendi, declarandi ac faciendi irritas solemnes
conventiones (vulgo 'Concordata') super usu iurium ad ecclesiasticam immunitatem pertinentium cum
Sede Apostolica initas sine huius consensu, immo et ea reclamante (7' 23').
2944 1744 44. Civilis auctoritas potest se immiscere rebus, quae ad religionem, mores et regimen
spirituale pertinent. Hinc potest de instructionibus iudicare, quas Ecclesiae pastores ad conscientiarum
normam pro suo munere edunt, quin etiam potest de divinorum sacramentorum administratione et
dispositionibus ad ea suscipienda necessariis decernere (7' 26 ).
2945 1745 45. Totum scholarum publicarum regimen, in quibus iuventus christianae alicuius reipublicae
instituitur, episcopalibus dumtaxat seminariis aliqua ratione exceptis, potest ac debet attribui auctoritati
civili, et ita quidem attribui, ut nullum alii cuicumque auctoritati recognoscatur ius immiscendi se in
disciplina scholarum, in regimine studiorum, in graduum collatione, in delectu aut approbatione
magistrorum (7' 10').
2946 1746 46. Immo in ipsis clericorum seminariis methodus studiorum adhibenda civili auctoritati
subicitur (18').
2947 1747 47. Postulat optima civilis societatis ratio, ut populares scholae, quae patent omnibus cuiusque
e populo classis pueris, ac publica universim instituta, quae litteris severioribusque disciplinis tradendis et
educationi iuventutis curandae sunt destinata, eximantur ab omni Ecclesiae auctoritate, moderatrice vi et
ingerentia, plenoque civilis ac politicae auctoritatis arbitrio subiciantur ad imperantium placita et ad
communium aetatis opinionum amussim (31').
2948 1748 48 Catholicis viris probari potest ea iuventutis instituendae ratio, quae sit a catholica fide et ab
Ecclesiae potestate seiuncta, quaeque rerum dumtaxat naturalium scientiam ac terrenae socialis vitae fines
tantummodo vel saltem primario spectet (31').
2949 1749 49. Civilis auctoritas potest impedire, quominus sacrorum antistites et fideles populi cum
Romano Pontifice libere ac mutuo communicent (26').
2950 1750 50. Laica auctoritas habet per se ius praesentandi episcopos et potest ab illis exigere, ut ineant
dioecesium procurationem, antequam ipsi canonicam a Sancta Sede institutionem et Apostolicas Litteras
accipiant (18').
2951 1751 51. Immo laicum gubernium habet ius deponendi ab exercitio pastoralis ministerii episcopos,
neque tenetur oboedire Romano Pontifici in iis, quae episcopatum et episcoporum respiciunt institutionem
(8' 12').
2952 1752 52. Gubernium potest suo iure immutare aetatem ab Ecclesia praescriptam pro religiosa tam
mulierum quam virorum professione omnibusque religiosis familiis indicere, ut neminem sine suo
permissu ad solemnia vota nuncupanda admittant (18').
2953 1753 53 Abrogandae sunt leges, quae ad religiosarum familiarum statum tutandum earumque iura et
officia pertinent; immo potest civile gubernium iis omnibus auxilium praestare, qui a suscepto religiosae
vitae instituto deficere ac solemnia vota frangere velint; pariterque potest religiosas easdem familias
perinde ac collegiatas ecclesias et beneficia simplicia etiam iuris patronatus penitus exstinguere,
illorumque bona et reditus civilis potestatis administrationi et arbitrio subicere et vindicare (12' 14' 15').

