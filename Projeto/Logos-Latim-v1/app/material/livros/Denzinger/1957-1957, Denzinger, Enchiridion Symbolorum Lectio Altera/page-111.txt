111
Conc. Beneventanum (Bienheureux Urbain II),
coeptum 18. Mart. 1091
703 356 Can. 1. Nullus deinceps in episcopum eligatur, nisi qui in sacris ordinibus religiose inventus est.
Sacros autem ordines dicimus diaconatum ac presbyteratum. Hos siquidem solos primitiva legitur
Ecclesia habuisse; super his solum praeceptum habemus Apostoli.
Conc. (minus) Lateranense (Pascal II), 1102
704 357 Anathematizo omnem haeresim et praecipue eam, quae statum praesentis Ecclesiae perturbat,
quae docet et adstruit : anathema contemnendum et Ecclesiae ligamenta spernenda esse. Promitto autem
oboedientiam Apostolicae Sedis Pontifici Domino Paschali eiusque successoribus sub testimonio Christi
et Ecclesiae, affirmans quod affirmat, damnans quod damnat sancta et universalis Ecclesia.
Conc. Guastallense (Pascal II), 22 octobre 1106
705 358 (4) Per multos iam annos regni Teutonici latitudo ab Apostolicae Sedis unitate divisa est. In quo
nimirum schismate tantum periculum factum est, ut, quod cum dolore dicimus, vix pauci sacerdotes aut
clerici catholici in tanta terrarum latitudine reperiantur. Tot igitur (ergo) filiis in hac strage iacentibus,
christianae pacis necessitas exigit, ut super hos (hoc) materna Ecclesiae viscera aperiantur. Patrum itaque
(ergo) nostrorum exemplis et script(ur)is instructi, qui diversis temporibus Novatianos, Donatistas et alios
haereticos in suis ordinibus susceperunt: praefati regni episcopos in schismate ordinatos, nisi aut
invasores aut simoniaci aut criminosi comprobentur, in officio episcopali suscipimus. Id ipsum de clericis
cuiuscumque ordinis constituimus, quos vita scientiaque commendat.
Conc. (minus) Lateranense (Pascal II), 7 Mart. 1110
706 Can. 9 (al. 4). Quicumque res naufragorum diripiunt, ut raptores et fratrum necatores ab Ecclesiae
liminibus (limitibus) excludantur.
707 Can. 10 (Cc. Plac. 1) Quae de simoniacis statuta sunt, Nos quoque Sancti Spiritus iudicio ex
apostolica auctoritate firmamus. (2) Quidquid igitur vel in sacris ordinibus vel in ecclesiasticis rebus (vel)
data vel firmata (promissa) pecunia, (lingua aut obsequio) requisitum est, Nos irritum esse et nullas
umquam vires obtinere censemus. (4) Qui vero scienter (se) a simoniacis consecrari, immo exsecrari passi
sunt, eorum ordinationem (consecrationem) omnino irritam decernimus.
708 Can. 15 (Cc. Plac. 13). Illud quoque praecipimus, quod pro chrismate, baptismo et sepultura nihil
umquam exigatur.
Conc. (oecum. IX) Latran I (Calliste II); canons, 27 mars 1123
710 359 Can. 1. 'Sanctorum Patrum exempla sequentes' et officii nostri debita innovantes, 'ordinari
quemquam per pecuniam in Ecclesia Dei vel promoveri, auctoritate Sedis Apostolicae modis omnibus
prohibemus. Si quis vero in Ecclesia ordinationem vel promotionem taliter acquisierit, acquisita (-!)
prorsus careat dignitate'.
711 360 Can. 3 (al. 7). Presbyteris, diaconibus vel subdiaconibus concubinarum et uxorum contubernia
penitus interdicimus et aliarum mulierum cohabitationem, praeter quas Synodus Nicaena (can. 3) propter
solas necessitudinum causas habitare permisit, videlicet matrem, sororem, amitam vel materteram aut
alias huiusmodi, de quibus nulla valeat iuste suspicio oriri.
712 361 Can. 4 (al. 8). Praeterea iuxta beatissimi Stephani (papae) sanctionem statuimus, ut laici,
quamvis religiosi sint, nullam tamen de ecclesiasticis rebus aliquid disponendi habeant facultatem ; sed
secundum Apostolorum canones (can. 38, al. 39) omnium negotiorum ecclesiasticorum curam episcopus
habeat et ea velut Deo contemplante dispenset. (Al. can. 9) Si quis ergo principum aut laicorum aliorum
dispositionem (dispensationem vel donationem rerum) sive possessionem ecclesiasticarum rerum
(possessionum ecclesiasticarum) sibi vindicaverit, ut sacrilegus iudicetur.
362 Can. 5. 'coniunctiones consanguineorum fieri prohibemus : quoniam eas et divinae et saeculi
prohibent leges. Leges enim divinae hoc agentes et eos, qui ex eis prodeunt, non solum eiciunt, sed

