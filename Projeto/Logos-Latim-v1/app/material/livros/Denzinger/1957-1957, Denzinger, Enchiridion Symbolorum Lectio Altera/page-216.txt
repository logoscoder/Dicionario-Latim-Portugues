216
2039 1119 19. Non peccat maritus occidens propria auctoritate uxorem in adulterio deprehensam.
2040 1120 20. Restitutio a Pio V imposita beneficiatis non recitantibus non debetur in conscientia ante
sententiam declaratoriam iudicis, eo quod sit poena.
2041 1121 21. Habens capellaniam collativam, aut quodvis aliud beneficium ecclesiasticum, si studio
litterarum vacet, satisfacit suae obligationi, si officium per alium recitet.
2042 1122 22. Non est contra iustitiam, beneficia ecclesiastica non conferre gratis: quia collator conferens
illa beneficia ecclesiastica pecunia interveniente non exigit illam pro collatione beneficii, sed veluti pro
emolumento temporali, quod tibi conferre non tenebatur.
2043 1123 23. Frangens ieiunium Ecclesiae, ad quod tenetur, non peccat mortaliter, nisi ex contemptu vel
inoboedientia hoc faciat, puta quia non vult se subicere praecepto.
2044 1124 24. Mollities, sodomia et bestialitas sunt peccata eiusdem speciei infimae; ideoque sufficit
dicere in confessione, se procurasse pollutionem.
2045 1125 25. Qui habuit copulam cum soluta, satisfacit confessionis praecepto dicens : Commisi cum
soluta grave peccatum contra castitatem, non explicando copulam.
2046 1126 26. Quando litigantes habent pro se opiniones aeque probabiles, potest iudex pecuniam
accipere pro ferenda sententia in favorem unius prae alio.
2047 1127 27. Si liber sit alicuius iunioris et moderni, debet opinio censeri probabilis, dum non constet,
reiectam esse a Sede Apostolica tamquam improbabilem.
2048 1128 28. Populus non peccat, etiamsi absque ulla causa non recipiat legem a principe promulgatam.
2049 1129 29. In die ieiunii qui saepius modicum quid comedit, etiamsi notabilem quantitatem in fine
comederit, non frangit ieiunium.
2050 1130 30. Omnes officiales, qui in republica corporaliter laborant, sunt excusati ab obligatione
ieiunii, nec debent se certificare an labor sit compatibilis cum ieiunio.
2051 1131 31. Excusantur absolute a praecepto ieiunii omnes illi, qui iter agunt equitando, utcumque iter
agunt, etiamsi iter necessarium non sit et etiamsi iter unius diei conficiant.
2052 1132 32. Non est evidens, quod consuetudo non comedendi ova et lacticinia in Quadragesima
obliget.
2053 1133 33. Restitutio fructuum ob omissionem Horarum suppleri potest per quascumque eleemosynas,
quas antea beneficiarius de fructibus sui beneficii fecerit.
2054 1134 34. In die Palmarum recitans officium paschale satisfacit praecepto.
2055 1135 35. Unico officio potest quis satisfacere duplici praecepto pro die praesenti et crastino.
2056 1136 36. Regulares possunt in foro conscientiae uti privilegiis suis, quae sunt expresse revocata per
Concilium Tridentinum.
2057 1137 37. Indulgentiae concessae regularibus et revocatae a Paulo V hodie sunt revalidatae.
2058 1138 38. Mandatum Tridentini, factum sacerdoti sacrificanti ex necessitate cum peccato mortali,
confitendi 'quamprimum' (cf. DS 1647), est consilium, non praeceptum.
2059 1139 39. Illa particula 'quamprimum' intelligitur, cum sacerdos suo tempore confitebitur.

