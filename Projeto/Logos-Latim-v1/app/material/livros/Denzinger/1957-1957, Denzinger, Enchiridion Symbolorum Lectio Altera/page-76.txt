76
praesumunt eam defendere vel insertam ei impietatem nomine sanctorum Patrum vel sancti
Chalcedonensis Concilii, et in his usque ad mortem permanent, talis an. s.
438 228 Cum igitur haec ita recte confessi sumus, quae tradita nobis sunt tam a divinis Scripturis, quam a
sanctorum Patrum doctrina, et ab his quae definita sunt de una eademque fide a praedictis sanctis quattuor
Conciliis, facta autem a nobis et condemnatione contra haereticos et eorum impietatem, nec non etiam
contra eos, qui defenderunt vel defendunt praedicta impia tria capitula, et permanserunt in suo errore, vel
qui permanent; si quis conatus fuerit contra haec, quae pie disposuimus, vel tradere vel docere vel
scribere, si quidem episcopus vel clericus sit, iste tamquam aliena a sacerdotibus et statu ecclesiastico
faciens, denudabitur episcopatu vel clericatu: si autem monachus vel laicus sit, anathematizabitur.
Pélage I, Ep. " Humani generis " à Childebert 1er, roi
3 février 561
443 228a (De consummatione mundi.) Quem credo et confiteor...sicut ascendit in caelos, ita venturum
iudicare vivos et mortuos. Omnes enim homines ab Adam usque ad consummationem saeculi natos et
mortuos cum ipso Adam eiusque uxore, qui non ex aliis parentibus nati sunt, sed alter de terra, alter
(altera) autem de costa viri (cf Gn 2, 7 22) creati sunt, tunc resurrecturos esse confiteor et adstare " ante
tribunal Christi, ut recipiat unusquisque propria corporis, prout gessit, sive bona sive mala " (Rom 14, 10;
2 Cor 5 10) et iustos quidem per largissimam gratiam Dei, utpote vasa misericordiae in gloriam
praeparata " (cf Rom 9.23) aeternae vitae praemiis donaturum, in societate videlicet angelorum absque
ullo iam lapsus sui metu sine fine victuros; iniquos autem arbitrio voluntatis propriae " vasa irae apta in
interitum " (Rom 9. 22) permanentes, qui viam Domini aut non agnoverunt aut cognitam diversis capti
praevaricationibus reliquerunt, in poenis aeterni atque inexstinguibilis ignis, ut sine fine ardeant,
iustissimo iudicio traditurum. Haec est igitur fides mea et spes, quae in me dono misericordiae Dei est,
pro qua maxime paratos esse debere beatus Petrus Apostolus praecipit (praecepit) ad respondcndum omni
poscenti nos rationem (cf Pet1 3, 15).
441 (De Trinitate divina. )
Credo igitur in unum Deum, Patrem et Filium et Spiritum Sanctum: Patrem scilicet omnipotentem,
sempiternum, ingenitum; Filium vero, ex eiusdem Patris substantia vel natura genitum, ante omne omnino
vel temporis vel aevi cuiusquam initium, id est (al.: de omnipotente) omnipotentem, aequalem,
consempiternum et consubstantialem Genitori; Spiritum quoque Sanctum, omnipotentem, utrique, Patri
scilicet ac Filio, aequalem, consempiternum atque consubstantialem; qui ex Patre intemporaliter
procedens, Patris est Filiique Spiritus: Hoc est, tres personas sive tres subsistentias unius essentiae sive
naturae, unius virtutis, unius operationis, unius beatitudinis atque unius potestatis; ut trina sit unitas, et
una sit Trinitas, iuxta vocis dominicae veritatem, dicentis: 'Ite, docete omnes gentes, baptizantes eos in
nomine Patris et Pilii et Spiritus Sancti' (Mt 28, 19 s). 'In nomine', inquit, non 'in (-! ) nominibus', ut et
unum Deum per indistinctum divinae essentiae nomen ostenderet et personarum discretionem suis
demonstratam proprietatibus edoceret (cf. DS 415); quia dum tribus unum deitatis nomen est, aequalitas
ostenditur personarum, et rursus aequalitas personarum nihil extraneum, nihil accedens in eis permittit
intelligi: ita ut et unusquisque eorum verus perfectusque sit Deus, et omnes tres simul unus verus
perfectusque sit Deus (al.: -! ) videlicet ex plenitudine divinitatis nihil minus in singulis, nihil amplius
intellegatur in tribus.
442 (De Filio Dei incarnato.)
Ex hac autem sancta et beatissima atque consubstantiali Trinitate credo atque confiteor unam personam,
id est Filium Dei, pro salute humani generis novissimis temporibus descendisse de caelo, nec patriam
sedem nec mundi gubernacula relinquentem, et superveniente in beata virgine Maria Sancto Spiritu atque
obumbrante ei virtute Altissimi, eundem Verbum ac Filium Dei in utero eiusdem sanctae virginis Mariae
clementer ingressum et de carne eius sibi unisse carnem anima rationali et intellectuali animatam: nec
ante creatam esse carnem, et postea supervenisse Filium Dei, sed, sicut scriptum est, 'sapientia aedificante
sibi domum' (Prov 9,1) mox carnem in utero Virginis, mox Verbi Dei carnem factam exindeque sine ulla
permutatione aut conversione Verbi carnisque naturae, Verbum ac Filium Dei factum hominem, unum in
utraque natura, divina scilicet et humana, Christum Iesum Deum verum eundemque verum hominem
processisse, id est natum esse, servata integritate maternae virginitatis: quia sic eum Virgo permanens
genuit, quemadmodum Virgo concepit. Propter quod eandem beatam virginem Mariam Dei genitricem
verissime confitemur: peperit enim incarnatum Dei Verbum. Est ergo unus atque idem Iesus Christus
verus Filius Dei et idem ipse verus filius hominis, perfectus in deitate, et idem ipse perfectus in
humanitate, utpote totus in suis et idem ipse totus in nostris (cf. DS 293); sic per secundam nativitatem

