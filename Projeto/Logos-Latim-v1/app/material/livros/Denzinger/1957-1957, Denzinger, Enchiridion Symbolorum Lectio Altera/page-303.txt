303
auctoritati esse subiecta, cum Jesus Christus iusserit, quae Caesaris sint, reddi Caesari, quae Dei, Deo (Mt
22, 21). ...
3169 1867 Ecclesiam vero etiam in suorum officiorum munere potestati civili velle esse subiectam,
magna quidem iniuria, magna temeritas est, Hoc facto perturbatur ordo, quia quae naturalia sunt
praeponuntur iis, quae sunt supra naturam: tollitur aut certe magnopere minuitur frequentia bonorum,
quibus, si nulla re impediretur, communem vitam Ecclesia compleret; praetereaque via ad inimicitias
munitur et certamina, quae, quantam utrique reipublicae perniciem afferant, nimis saepe eventus
demonstravit.
3170 1868 Ex iis autem Pontificum praescriptis illa omnino intelligi necesse est, ortum publicae potestatis
a Deo ipso, non a multitudine repeti oportere: seditionum licentiam cum ratione pugnare: officia religionis
nullo loco numerare, vel uno modo esse in disparibus generibus affectos, nefas esse privatis hominibus,
nefas civitatibus: immoderatam sentiendi sensusque palam iactandi potestatem non esse in civium iuribus
neque in rebus gratia patrocinioque dignis ulla ratione ponendam.
3171 1869 Similiter intelligi debet, Ecclesiam societatem esse, non minus quam ipsam civitatem, genere
et iure perfectam: neque debere qui summam imperii teneant, committere, ut sibi servire aut subesse
Ecclesiam cogant, aut minus esse sinant ad suas res agendas liberam, aut quicquam de ceteris iuribus
detrahant, quae in ipsam a Iesu Christo collata sunt.
3172 1870 In negotiis autem mixti iuris, maxime esse secundum naturam, itemque secundum Dei consilia
non secessionem alterius potestatis ab altera, multoque minus contentionem, sed plane concordiam,
eamque cum causis proximis congruentem, quae causae utramque societatem genuerunt. - Haec quidem
sunt, quae de constituendis temperandisque civitatibus ab Ecclesia catholica praecipiuntur.
3173 1871 Quibus tamen dictis decretisque si recte diiudicari velit, nulla per se reprehenditur ex variis
reipublicae formis, ut quae nihil habent, quod doctrinae catholicae repugnet, eaedemque possunt si
sapienter adhibeantur et iuste, in optimo statu tueri civitatem.
3174 1872 Immo neque illud per se reprehenditur, participem plus minus esse populum reipublicae: quod
ipsum certis in temporibus certisque legibus potest non solum ad utilitatem, sed etiam ad officium
pertinere civium.
3175 1873 Insuper neque causa iusta nascitur, cur Ecclesiam quisquam criminetur aut esse in lenitate
facilitateque plus aequo restrictam aut ei, quae germana et legitirna sit, libertati inimicam.
3176 1874 Revera si divini cultus varia genera eodem iure esse, quo veram religionem, Ecclesia iudicat
non licere, non ideo tamen eos damnat rerum publicarum moderatores, qui, magni alicuius adipiscendi
boni aut prohibendi causa mali, moribus atque usu patienter ferunt, ut ea habeant singula in civitate
locum.
3177 1875 Atque illud quoque magnopere cavere Ecclesia solet, ut ad amplexandam fidem catholicam
nemo invitus cogatur, quia quod sapienter Augustinus monet: 'Credere non potest (homo) nisi volens.'
3178 1876 Simili ratione nec potest Ecclesia libertatem probare eam, quae fastidium gignat
sanctissimarum Dei legum debitamque potestati legitimae oboedientiam exuat. Est enim licentia verius
quam libertas: rectissimeque ab Augustino 'libertas perditionis', a Petro Apostolo 'velamen malitiae' (I
Petr 2, 16) appellatur: immo, cum sit praeter rationem, vera servitus est: 'qui enim facit peccatum, servus
est peccati' (Jo 8, 34). Contra illa germana est atque expetenda libertas, quae, si privatim spectetur,
erroribus et cupiditatibus, teterrimis dominis, hominem servire non sinit : si publice, civibus sapienter
praeest, facultatem augendorum commodorum large ministrat remque publicam ab alieno arbitrio
defendit.
3179 1877 - Atqui honestam hanc et homine dignam libertatem Ecclesia probat omnium maxime, eamque
ut tueretur in populis firmam atque integram, eniti et contendere nunquam destitit. - Revera quae res in
civitate plurimum ad communem salutem possunt ; quae sunt contra licentiam principum populo male
consulentium utiliter institutae ; quae summam rempublicam vetant in municipalem vel domesticam rem
importunius invadere ; quae valent ad decus, ad personam hominis, ad aequabilitatem iuris in singulis
civibus conservandam: earum rerum omnium Ecclesiam catholicam vel inventricem vel auspicem vel

