249
praerogativa contineri supplendi aliorum negligentiae, prospiciendi conservationi unitatis hortationibus et
exemplo; Pontifices nil posse in aliena dioecesi praeterquam extraordinario casu;
2596 1500 Pontificem caput esse, quod vim suam ac firmitatem teneat ab Ecclesia;
2597 1500 licitum sibi fecisse Pontifices, violandi iura episcoporum, reservandique sibi absolutiones,
dispensationes, decisiones, appellationes, collationes beneficiorum, alia uno verbo munia omnia, quae
singulatim recenset atque velut indebitas ac episcopis iniuriosas reservationes traducit.
Pie VI, Ep. 'Deessemus nobis' ad episc. Motulensem,
16 septembre 1788
2598 1500a Ignotum nobis non est quosdam adesse, qui saecularium principum auctoritati plus nimio
tribuentes et verba huius canonis (Cc. Trid. sess. XXIV, De matrim., can. 12: DS 1812) captiose
interpretantes illud defendendum susceperunt, ut, quoniam Tridentini patres hac dicendi formula usi non
fuerint: ad solos iudices ecclesiasticos aut omnes causas matrimoniales - potestatem reliquerint iudicibus
laicis cognoscendi saltem causas matrimoniales, quae sunt meri facti. Sed scimus etiam hanc
captiunculam et fallax hoc cavillandi genus omni fundamento destitui. Verba enim canonis ita generalia
sunt, omnes ut causas comprehendant et complectantur. Spiritus vero sive ratio legis adeo late patet, ut
nullum exceptioni aut limitationi locum relinquat.. Si enim hae causae non alia ratione pertinent ad unum
Ecclesiae iudicium, nisi quia contractus matrimonialis est vere et proprie unum ex septem Legis
evangelicae sacramentis, sicut haec sacramenti ratio communis est omnibus causis matrimonialibus, ita
omnes hae causae spectare unice debent ad iudices ecclesiasticos.

Pie VI, Const. 'Auctorem fidei' ad univ. fideles, 28 ao√ªt 1794;
Errores Synodi Pistoriensis
2600 ... Postquam Synodus haec Pistoriensis e latebris erupit, in quibus - aliquamdiu abdita delituit, nemo
fuit de summa religione pie sapienterque sentiens, qui non continuo adverterit, hoc fuisse auctorum
consilium, ut quae antea per multiplices libellos pravarum doctrinarum semina sparserant, ea in unum
velut corpus compingerent, proscriptos dudum errores suscitarent, Apostolicis quibus proscripti sunt
decretis fidem auctoritatemque derogarent. (Surgenti malo comprimendo studentes)... Synodum ab
episcopo editam primum quattuor episcopis aliisque adiunctis e clero saeculari theologis examinandam
commisimus; tum etiam plurium S.R.E cardinalium aliorumque episcoporum congregationem
deputavimus, qui totam actorum seriem diligenter perpenderent, loca inter se dissita conferrent, excerptas
sententias discuterent. Quorum suffragia coram Nobis voce et scripto edita excepimus; qui et Synodum
universe reprobandam et plurimas inde collectas propositiones, alias quidem per sese, alias attenta
sententiarum connexione plus minus acribus censuris perstringendas censuerunt; quorum auditis
perpensisque animadversionibus illud quoque Nobis curae fuit, ut selecta ex tota Synodo praecipua
quaedam pravarum doctrinarum capita, ad quae potissimum fusae per Synodum reprobandae sententiae
directe vel indirecte referuntur, in certum deinceps ordinem redigerentur, eisdemque sua cuique peculiaris
censura subiiceretur. (Ad depellendam subdolam excusationem,) quod quae alicubi durius dicta
exciderint, ea locis aliis planius explicata aut etiam correcta reperiantur, ... non alia potior via inita est,
quam ut iis exponendis sententiis, quae sub latibulo ambiguitatis periculosam suspiciosamque involvunt
discrepantiam sensuum, perversa significatio notaretur, cui subesset error, quem catholica sententia
reprobaret. ...
2601 1501 1. Propositio, quae asserit, 'postremis hisce saeculis sparsam esse generalem obscurationem
super veritates gravioris momenti, spectantes ad religionem, et quae sunt basis fidei et moralis doctrinae
Jesu Christi': haeretica.
2602 1502 2. Propositio, quae statuit, 'potestatem a Deo datam Ecclesiae, ut communicaretur pastoribus,
qui sunt eius ministri pro salute animarum'; sic intellecta, ut a communitate fidelium in pastores derivetur
ecclesiastici ministerii ac regiminis potestas: - haeretica.
2603 1503 3. Insuper, quae statuit, 'Romanum Pontificem esse caput ministeriale' sic explicata, ut
Romanus Pontifex non a Christo in persona beati Petri, sed ab Ecclesia potestatem ministerii accipiat, qua

