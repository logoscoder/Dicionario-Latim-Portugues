359
hagiographos, uti in physicis secundum ea quae apparerent locuti sint, ita eventa ignaros rettulisse, prouti
haec e communi vulgi sententia vel falsis aliorum testimoniis constare viderentur, neque fontes scientiae
suae indicasse neque aliorum enarrationes fecisse suas.
3654 2188 (397) (Alii) nimis facile ad citationes, quas vocant implicitas, vel ad narrationes specietenus
historicas confugiunt; aut genera quaedam litterarum in libris sacris inveniri contendunt, quibuscum
integra ac perfecta verbi divini veritas componi nequeat; aut de Bibliorum origine ita opinantur, ut
eorundem labet vel prorsus pereat auctoritas.
Decr. S. Officii, sous Pie XI, 22 novembre 1922
3660 Qu.: 1. An tolerari possit, confessarios sponte sua docere praxim copulae dimidiatae, illamque
suadere promiscue omnibus paenitentibus, qui timent, ne proles numerosior nascatur? Resp. (cfirm. a S.
P'ce 23. Nov.): Ad 1. Negative.
3661 2. An carpendus sit confessarius, qui, omnibus remediis ad paenitentem matrimonio abutentem ab
hoc malo frustra tentatis, docet exercere copulam dimidiatam ad peccata mortalia praecavenda ? Resp.
(cfirm. a S. P'ce 23. Nov.): Ad 2. Affirmative.
3662 3. An carpendus sit confessarius, qui in circurnstantiis sub 2. copulam dimidiatam paenitenti aliunde
notam suadet vel paenitenti interroganti, num hic modus licitus sit, respondet simpliciter licere absque
ulla restrictione seu explicatione ? Resp. (cfirm. a S. P'ce 23. Nov.): Ad 3. Affirmative.
Pie XI, Encycl. 'Ubi arcano', 23 d√©cembre 1922
2190 Quod si terrenis hisce negotiis mereque politicis moderandis, sine ratione, se immiscere nefas putat
Ecclesia, eadem tamen iure suo contendit, ne quid inde causae praetendat civilis potestas, sive altioribus
illis bonis, quibus salus hominum sempiterna continetur quoquo modo obsistendi, sive damnum
perniciemve iniquis legibus iussisque intentandi, sive divinam Ecclesiae ipsius constitutionem
labefactandi, sive denique sacra Dei iura in civili hominum communitate conculcandi.
Pie XI, Litt. encyc. " Studiorum ducem ", 29 juin 1923
3665 2191 Nos autem, quae et decessores Nostri in primisque Leo XIII et Pius X decreverunt et
Nosmetipsi anno superiore mandavimus, ea omnia volumus sedulo attendant inviolateque servent ii
praesertim, quicumque in clericorum scholis maiorum disciplinarum magisteria obtinent. Iidem vero sibi
persuadeant, tum se suo officio satisfacturos itemque exspectationem Nostram expleturos esse, si cum
Doctorem Aquinatem, scripta eius diu multumque volutando, adamare coeperint, amoris huius
flagrantiam cum alumnis disciplinae suae, ipsumque Doctorem interpretando, communicent, idoneosque
eos reddant ad simile studium in aliis excitandum.
3666 2192 Scilicet inter amatores sancti Thomae, quales omnes decet esse Ecclesiae filios, qui in studiis
optimis versantur, honestam illam quidem cupimus iusta in libertate aemulationem, unde studia
progrediuntur, intercedere, at obtrectationem nullam, quae nec veritati suffragatur et unice ad dissolvenda
valet vincula caritatis. Sanctum igitur unicuique eorum esto, quod in Codice iuris canonici praecipitur
(can. 1366 2), ut 'philosophiae rationalis ac theologiae studia et alumnorum in his disciplinis institutionem
professores omnino pertractent ad Angelici Doctoris rationem, doctrinam et principia, eaque sancte
teneant'; atque ad hanc normam ita se omnes gerant, ut eum ipsi suum vere possint appellare magistrum.
3667 2192 At ne quid eo amplius alii ab aliis exigant, quam quod ab omnibus exigit omnium magistra et
mater Ecclesia: neque enim in iis rebus, de quibus in scholis catholicis inter melioris notae auctores in
contrarias partes disputari solet, quisquam prohibendus est eam sequi sententiam, quae sibi verisimilior
videatur.
Pie XI, Litt. Ap. 'Infinita Dei misericordia', 29 maii 1924
3670 2193 Quod scilicet Hebraei Anno Sabbatico, bonis recuperatis, quae in aliorum ius cesserant, 'ad
possessionem suam' revertebantur ; quod servi 'ad familiam pristinam' (Lev 25, 10) sese liberi recipiebant
et debitorum aes alienum condonabatur, id omne apud nos felicius piaculari anno contingit atque efficitur.
Quicumque enim paenitendo Apostolicae Sedis salutaria iussa, Iubilaeo magno vertente, perficiunt, iidem,

