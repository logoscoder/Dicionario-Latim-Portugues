286
2993 (5) (Conceditur tamen ad poenas vitandas, ob prolis bonum et ad polygamiae periculum
avertendum, ut) fideles, postquam matrimonium legitime contraxerint coram Ecclesia, se sistant actum
lege decretum exsecuturi, ea tamen intentione: sistendo se Gubernii Officiali nil aliud faciant quam ut
civilem caeremoniam exsequantur.
Pie IX, Litt. Ap. 'Jam vos omnes' ad omnes Protestantes
aliosque Acatholicos, 13 septembre 1868
2997 Nemo inficiari ac dubitare potest, ipsum Christum Jesum, ut humanis omnibus generationibus
redemptionis suae fructus applicaret, suam hic in terris supra Petrum unicam aedificasse Ecclesiam, id est
unam, sanctam, catholicam, apostolicam, eique necessariam omnem contulisse potestatem, ut integrum
inviolatumque custodiretur fidei depositum ac eadem fides omnibus populis, gentibus, nationibus
traderetur, ut per baptisma omnes in mysticum suum Corpus cooptarentur homines, ... utque eadem
Ecclesia, quae mysticum suum constituit Corpus, in sua propria natura semper stabilis et immota usque ad
consummationem saeculorum permaneret...
2998 Nunc vero qui accurate consideret ac meditetur condicionem, in qua versantur variae et inter se
discrepantes religiosae societates seiunctae a catholica Ecclesia, ... vel facile sibi persuadere debebit,
neque aliam peculiarem ex eisdem societatibus neque omnes simul coniunctas ullo modo constituere et
esse illam unam et catholicam Ecclesiam, quam Christus Dominus aedificavit, constituit et esse voluit,
neque membrum aut partem eiusdem Ecclesiae ullo modo dici posse, quandoquidem sunt a catholica
unitate visibiliter divisae. Cum enim eiusmodo societates careant viva illa et a Deo constituta auctoritate,
quae homines res fidei morumque disciplinam praesertim docet eosque dirigit ac moderatur in iis
omnibus, quae ad aeternam salutem pertinent, tum societates ipsae in suis doctrinis continenter variarunt,
et haec mobilitas ac instabilitas apud easdem societates numquam cessat. Quisque vel facile intelligit... id
vel maxime adversari Ecclesiae a Christo Domino institutae...
2999 Quamobrem ii omnes, qui Ecclesiae catholicae unitatem et veritatem non tenent, occasionem
amplectantur huius Concilii, quo Ecclesia catholica, cui eorum Maiores adscripti erant, novum intimae
unitatis et inexpugnabilis vitalis sui roboris exhibet argumentum, ac indigentiis eorum cordis
respondentes ab eo statu se eripere studeant, in quo de sua propria salute securi esse non possunt.
Concile Vatican I (XXeme oecum√©nique), Session III, 24 avril
1870, Constitution "Dei Filius"
3000 1781 ... Nunc autem, sedentibus Nobiscum et judicantibus universi orbis episcopis, in hanc
oecumenicam Synodum auctoritate Nostra in Spiritu Sancto congregatis, innixi Dei Verbo scripto et
tradito, prout ab Ecclesia catholica sancte custoditum et genuine expositum accepimus, ex hac Petri
cathedra in conspectu omnium salutarem Christi doctrinam profiteri et declarare constituimus, adversis
erroribus potestate Nobis a Deo tradita proscriptis atque damnatis.
Cap. 1. De Deo rerum omnium creatore
3001 1782 Sancta catholica apostolica Romana ecclesia credit et confitetur, unum esse Deum verum et
vivum, creatorem ac Dominum caeli et terrae, omnipotentem, aeternum, immensum, incomprehensibilem,
intellectu ac voluntate omnique perfectione infinitum; qui cum sit una singularis, simplex omnino et
incommutabilis substantia spiritualis, praedicandus est re et essentia a mundo distinctus, in se et ex se
beatissimus, et super omnia, quae praeter ipsum sunt et concipi possunt, ineffabiliter excelsus (can. 1-4).
3002 1783 Hic solus verus Deus bonitate sua et "omnipotenti virtute" non ad augendam suam
beatitudinem nec ad acquirendam, sed ad manifestandam perfectionem suam per bona, quae creaturis
impertitur, liberrimo consilio "simul ab initio temporis utramque de nihilo condidit creaturam, spiritualem
et corporalem, angelicam videlicet et mundanam, ac deinde humanam quasi communem ex spiritu et
corpore constitutam (Conc. Lateran. IV: cf D.800; infra can. 2 et 5).
3003 1784 Universa vero, quae condidit, Deus providentia sua tuetur atque gubernat, 'attingens a fine
usque ad finem fortiter et disponens omnia suaviter' (cf. Sap 8, 1).'Omnia enim nuda et aperta sunt oculis
eius' (Hebr 4, 13), ea etiam, quae libera creaturarum actione futura sunt.

