164
Pie II, Bulla 'Exsecrabilis', 18 janvier 1460
(style Floren. 1459)
1375 717 Exsecrabilis et pristinis temporibus inauditus tempestate nostra inolevit abusus, ut a Romano
Pontifice, Iesu Christi vicario, cui dictum est in Persona beati Petri 'Pasce oves meas' (Jo 21, 17), et
'Quodcumque ligaveris super terram, erit ligatum et in caelis' (Mt 16, 19), nonnulli spiritu rebellionis
imbuti, non sanioris cupiditate iudicii, sed commissi evasione peccati ad futurum concilium provocare
praesumant. ... Volentes igitur hoc pestiferum virus a Christi Ecclesia procul pellere ..., huiusmodi
provocationes damnamus et tamquam erroneas ac detestabiles reprobamus.
Pie II, Propositiones damnatae in Ep. 'Cum sicut accepimus',
14 novembre 1459; Errores Zanini de Solcia
1361 717a (1) Mundum naturaliter consumi et finiri debere, humiditatem terrae et aÎris calore solis
consumente, ita ut elementa accendantur.
1362 717b (2) Et omnes Christianos salvandos esse.
1363 717c (3) Deum quoque alium mundum ab isto creasse, et in eius tempore multos alios viros et
mulieres exstitisse, et per consequens Adam primum hominem non fuisse.
1364 717d (4) Item Jesum Christum non pro redemptione ob amorem humani generis, sed stellarum
necessitate passum et mortuum esse.
1365 717e (5) Item Jesum Christum, Moysen et Mahometem mundum pro suarum libito voluntatum
rexisse.
1366 717f (6) Necnon eundem Dominum nostrum Jesum illegitimum, et in hostia consecrata non quoad
humanitatem, sed divinitatem dumtaxat exsistere.
1367 717g (7) Extra matrimonium luxuriam non esse peccatum, nisi legum positivarum prohibitione,
easque propterea minus bene disposuisse, et sola prohibitione ecclesiastica se fraenari, quominus Epicuri
opinionem ut veram sectaretur.
1368 717h (8) Praeterea rem auferre alienam non esse peccatum mortale etiam domino invito.
1369 717i (9) Legem denique Christianam per successionem alterius legis finem habituram,
quemadmodum Lex Moysi per Legem Christi terminata fuit.
Pie II, Bulla 'Ineffabilis summi providentia Patris',
1 août 1464
1385 718 ... Auctoritate Apostolica tenore praesentium statuimus et ordinamus, quod nulli Fratrum
praedictorum (Minorum et Praedicatorum) deinceps liceat de supradicta dubietate disputare, praedicare,
vel publice aut private verbum facere, seu aliis suadere, quod videlicet haereticum vel peccatum sit tenere
vel credere, sanguinem ipsum sacratissimum (ut praemittitur) triduo passionis eiusdem Domini nostri Iesu
Christi ab ipsa divinitate quomodolibet fuisse vel non fuisse divisum vel separatum, donec super
dubietatis huiusmodi decisione quid tenendum sit, fuerit per Nos et Sedem Apostolicam definitum.
Sixte IV, Propositiones Petri de Rivo, damnatae in Bulla 'Ad
Christi vicarii', 3 janvier 1474: Schedula revocationis
1391 719 (1) Elisabeth Luc. 1, cum loquitur beatae Mariae Virgini dicens: 'Beata quae credidisti, quoniam
perficientur in te, quae dicta sunt tibi a Domino' (Lc 1, 45), innuere videtur, illas propositiones, scilicet
'Paries filium et vocabis nomen eius Jesum; hic erit magnus' etc. (Lc 1, 31s), nondum habere veritatem.
1392 720 (2) Item Luc. ult. Christus post resurrectionem dicens: 'Necesse est impleri omnia, quae scripta
sunt in lege Moysis et Prophetis et Psalmis de me' (Lc 24, 44 ), videtur innuisse, quod tales propositiones
vacuae erant veritatis.

