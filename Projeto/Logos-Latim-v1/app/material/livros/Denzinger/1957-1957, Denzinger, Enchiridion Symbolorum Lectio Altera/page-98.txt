98
perniciosus, ut, etiam vivente viro, mulieres sibi in conubio sortiantur ipsi pseudosacerdotes, simulque et
de libertate arbitrii, et alia multa, sicut de illis audivimus partibus, quae longum est dici. ...
Concile de Nicée II (oecum. VII; 787); Action VII,
13 octobre 787; Definitio de sacris imaginibus
600 302 (definitio) ... Regiae quasi continuati semitae, sequentesque divinitus inspiratum sanctorum
Patrum nostrorum magisterium, et catholicae traditionem Ecclesiae (nam Spiritus Sancti hanc esse
novimus, qui nimirum in ipsa inhabitat), definimus in omni certitudine ac diligentia, sicut figuram
pretiosae ac vivificae crucis, ita venerabiles ac sanctas imagines proponendas tam quae de coloribus et
tessellis, quam quae ex alia materia congruenter in sanctis Dei ecclesiis, et sacris vasis et vestibus, et in
parietibus ac tabulis, domibus et viis: tam videlicet imaginem Domini Dei et Salvatoris nostri Jesu Christi,
quam intemeratae Dominae nostrae sanctae Dei genitricis, honrobiliumque Angelorum, et omnium
Sanctorum simul et almorum virorum.
601 302 Quanto enim frequentius per imaginalem formationem videntur, tanto, qui has contemplantur,
alacrius eriguntur ad primitivorum earum memoriam et desiderium, ad osculum et ad honorariam his
adorationem tribuendam, non tamen ad veram latriam, quae secundum fidem est quaeque solam divinam
naturam decet, impartiendam: ita ut istis, sicuti figurae pretiosae ac vivificae crucis, et sanctis evangeliis,
et reliquis sacris monumentis, incensorum et luminum oblatio ad harum honorem efficiendum exhibeatur,
quemadmodum et antiquis piae consuetudinis erat. Imaginis enim honor ad primitivum transit: et qui
adorat imaginem, adorat in ea depicti subsistentiam.
602 303 (probatio) Sic enim robur obtinet sanctorum Patrum nostrorum doctrina, id est, traditio sanctae
catholicae Ecclesiae, quae a finibus usque ad fines terrae suscepit evangelium. Sic Paulum, qui in Christo
locutus est (cf Cor2 2.17), et omnem divinum apostolicum coetum et paternam sanctitatem exsequimur
tenentes traditiones (Thess2 2.14), quas accepimus. Sic triumphales Ecclesiae prophetice canimus
hymnos: Gaude satis, filia Sion, praedica, filia Jerusalem: jucundare et laetare ex toto corde tuo. Abstulit
Dominus a te injustitias adversantium tibi: redemit te de manu inimicorum tuorum. Dominus rex in medio
tui: non videbis mala ultra (Soph 3.14s: Sptg) et pax in te in tempus aeternum.
603 304 (Sanctio) Eos ergo, qui audent aliter sapere aut docere aut secundum scelestos haereticos
ecclesiasticas traditiones spernere et novitatem quamlibet excogitare, vel proicere aliquid ex his, quae
sutn Ecclesiae deputata, sive evangelium, sive figuram crucis, sive imaginalem picturam, sive sanctas
reliquias martyris; aut excogitare prave aut astute ad subvertendum quidquam ex legitimis traditionibus
Ecclesiae catholicae; vel etiam quasi communibus uti sacris vasis aut venerabilibus monasteriis: si
quidem episcopi aut clerici fuerint, deponi praecipimus; monachos autem vel laicos a communione
segregari.
Concile de Nicée II (oecum. VII); Action VIII, 23 octobre 787
604 305 Can. 3. Omnis electio a principibus facta episcopi aut presbyteri aut diaconi irrita maneat
secundum regulam (Can. apost. 30), quae dicit: Si quis episcopus saecularibus potestatibus usus,
ecclesiam per ipsos obtineat, deponatur, et segregentur omnes, qui illi communicant. Oportet enim, ut, qui
provehendus est in episcopum, ab episcopis eligatur, quemadmodum a sanctis Patribus, qui apud Nicaeam
convenerunt, in regula (Can. Nicaen. 4) definitum est, quae dicit: Episcopum convenit maxime quidem ab
omnibus qui sunt in provincia, episcopis ordinari. Si autem hoc difficile fuerit aut propter instantem
necessitatem aut propter itineris longitudinem, tribus tamen omnimodis in idipsum convenientibus, et aliis
per litteras consentientibus, tunc consecratio fiat. Firmitas autem eorum, quae geruntur, per
unamquamque provinciam metropolitano tribuatur antistiti.
605 306 Nos venerandas imagines recipimus. Nos (eos), qui ita non sentiunt, anathemati subiicimus...
606 307 Si quis Christum Deum nostrum circumscriptum non confitetur secundum humanitatem,
anathema sit.
607 Si quis evangelicas historias imaginibus expressas non admittit, an. sit.
608 Si quis ipsas non salutat, cum sint in nomine Domini et Sanctorum eius anathema sit.

