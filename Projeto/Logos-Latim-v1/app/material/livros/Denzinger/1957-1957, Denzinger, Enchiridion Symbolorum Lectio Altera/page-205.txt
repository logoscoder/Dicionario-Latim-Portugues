205
venrationem impertiendam; indulgentiarum etiam potestatem a Christo in Eclesia relictam fuisse,
illarumque usum christiano populo maxime salutarem esse affirmo.
1868 999 Sanctam catholicam et apostolicam Romanam Ecclesiam omnium ecclesiarum matrem et
magistram agnosco; Romanoque Pontifici, beati Petri Apostolorum principis successori ac Jesu Christi
vicario, veram oboedientiam spondeo ac iuro.
1869 1000 Cetera item omnia a sacris canonibus et oecumenicis Conciliis, ac praecipue a sacrosancta
Tridentina Synodo (et ab oecumenico Concilio Vaticano), tradita, definita ac declarata (praesertim de
Romani Pontificis Primatu et infallibili magisterio), indubitanter recipio atque profiteor; simulque
contraria omnia, atque haereses quascumque ab Ecclesia damnatas et reiectas et anathematizatas ego
pariter damno, reicio, et anathematizo.
1870 1000 Hanc veram catholicam fidem, extra quam nemo salvus esse potest, quam in praesenti sponte
profiteor et veraciter teneo, eandem integram et immaculatam usque ad extremum vitae spiritum
constantissime, Deo adiuvante, retinere et confiteri atque a meis subditis vel illis, quorum cura ad me in
munere meo spectabit, teneri, doceri et praedicari, quantum in me erit, curaturum, ego idem N. spondeo,
voveo ac iuro: sic me Deus adiuvet, et haec sancta Dei Evangelia.
Pie IV, Const. 'Cum quorumdam hominum', 7 ao√ªt 1555
1880 993 (cupientes admonere omnes), qui hactenus asseruerunt, dogmatizarunt vel crediderunt, Deum
omnipotentem non esse trinum in personis et incomposita omnino indivisaque unitate substantiae et unum
unamet simplici divinitatis essentia; aut Dominum nostrum non esse Deum verum eiusdem substantiae
per omnia cum Patre et Spiritu Sancto; aut eundem secundum carnem non esse conceptum in utero
beatissimae semperque Virginis Mariae de Spiritu Sancto, sed sicut ceteros homines ex semine Ioseph;
aut eundem Dominum ac Deum nostrum Jesum Christum non subiisse acerbissimam crucis mortem, ut
nos a peccatis et ab aeterna morte redimeret et Patri ad vitam aeternam reconciliaret; aut eandem
beatissimam Virginem Mariam non esse veram Dei matrem, nec perstitisse semper in virginitatis
integritate, ante partum scilicet, in partu et perpetuo post partum, ex parte omnipotentis Dei Patris et Filii
et Spiritus Sancti Apostolica auctoritate requirimus et monemus...
Saint Pie V, Bulla 'Ex omnibus afflictionibus', 1 octobre 1567;
Errores Michaelis Baii de hominis natura et de gratia
1901 1001 1. Nec angeli nec primi hominis adhuc integri merita recte vocantur gratia.
1902 1002 2. Sicut opus malum ex natura sua est mortis aeternae meritorium, sic bonum opus ex natura
sua est vitae aeternae meritorium.
1903 1003 3. Et bonis angelis et primo homini, si in statu illo perseverasset usque ad ultimum vitae,
felicitas esset merces, et non gratia.
1904 1004 4. Vita aeterna homini integro et angelo promissa fuit intuitu bonorum operum, et bona opera
ex lege naturae ad illam consequendam per se sufficiunt.
1905 1005 5. In promissione facta (et) angelo et primo homini continetur naturalis iustitiae constitutio,
qua pro bonis operibus, sine alio respectu, vita aeterna iustis promittitur.
1906 1006 6. Naturali lege constitutum fuit homini, ut, si in oboedientia perseveraret, ad eam vitam
pertransiret, in qua mori non posset.
1907 1007 7. Primi hominis integri merita fuerunt primae creationis munera; sed iuxta modum loquendi
Scripturae sacrae non recte vocantur gratia; quo fit, ut tantum merita, non etiam gratia, debeant nuncupari.
1908 1008 8. In redemptis per gratiam Christi nullum inveniri potest bonum meritum, quod non sit gratis
indigno collatum.
1909 1009 9. Dona concessa homini integro et angelo, forsitan non improbanda ratione, possunt dici
gratia : sed quia, secundum usum (sacrae) Scripurae, nomine gratiae ea tantum munera intelliguntur, quae

