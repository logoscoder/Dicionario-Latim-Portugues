127
819 ... Quia per indiscretas et superfluas indulgentias, quas quidem ecclesiarum praelati facere non
verentur, et claves Ecclesiae contemnuntur et paenitentialis satisfactio enervatur, decernimus, ut, cum
dedicatur basilica, non extendatur indulgentia ultra annum ...; ac deinde in anniversario dedicationis
tempore 40 dies de iniunctis pae nitentiis indulta remissio non excedat. Hunc quoque dierum numerum
indulgentiarum litteris praecipimus moderari, quae pro quibuslibet causis aliquoties conceduntur, cum
Romanus Pontifex, qui plenitudinem obtinet potestatis, hoc in talibus moderamen consueverit observare.
63. De simonia
820 ... In plerisque locis et a plurimis personis quasi columbas in templo vendentibus fiunt exactiones et
extorsiones turpes et pravae pro consecrationibus episcoporum, benedictionibus abbatum et ordinibus
clericorum: estque taxatum, quantum sit isti vel illi quantumve alteri vel alii persolvendum; et, ad
cumulum damnationis maioris, quidam turpitudinem et pravitatem huiusmodi nituntur defendere per
consuetudinem longo tempore observatam. Tantum igitur abolere volentes abusum, consuetudinem
huiusmodi, quae magis dicenda est corruptela, penitus reprobamus : firmiter statuentes, ut pro iis sive
conferendis sive collatis nemo aliquid quocumque praetextu exigere ac extorquere praesumat. Alioquin et
qui receperit et qui dederit huiusmodi pretium omnino damnatum, cum Giezi (cf. 4 Reg 5, 20-27) et
Simone (cf. Act 8, 9-24) condemnetur.
Honorius III, Ep. 'Perniciosus valde' ad Olaum archiep. Upsal,
H13
décembre 1220
822 441 Perniciosus valde, sicut audivimus, in tuis partibus inolevit abusus, videlicet, quod in maiore
quantitate de aqua ponitur in sacrificio quam de vino: cum secundum rationabilem consuetudinem
Ecclesiae generalis plus in ipso sit de vino quam de aqua ponendum. Ideoque fraternitati tuae per
Apostolica scripta mandamus, quatenus id non de cetero facias nec in tua provincia fieri patiaris.
Grégoire IX, Ep. 'Ab Aegyptiis argentea' ad theologos Paris.,
7 juillet 1228
824 442 ... Et quidem theologicus intellectus quasi vir habet praeesse cuilibet facultati et quasi spiritus in
carnem dominium exercere ac eam in viam dirigere rectitudinis, ne aberret. ... Sane tacti dolore cordis
intrinsecus (cf. Gn 6, 6) amaritudine repleti sumus absynthii (cf. Thr 3, 15), quod ... quidam apud vos ...
'positos a Patribus terminos' (cf. Prv 22, 28) profana transferre satagunt novitate; caelestis paginae
intellectum, sanctorum Patrum studiis certis expositionum terminis limitatae, quos transgredi non solum
est temerarium, sed profanum, ad doctrinam philosophicam naturalium inclinando, ad ostentationem
scientiae, non profectum aliquem auditorum, ut sic videantur non theodocti seu theologi, sed theophanti.
Cum enim theologiam secundum approbatas traditiones Sanctorum exponere debeant et non carnalibus
armis, sed 'Deo potentibus destruere omnem altitudinem extollentem se adversus scientiam Dei, et
captivum in obsequium Christi omnem reducere intellectum'(2 Cor 10, 4s): ipsi doctrinis variis et
peregrinis abducti (Hebr 13, 9) redigunt caput in caudam (Dt 28, 13 441 et ancillae cogunt famulari
reginam, videlicet documentis terrenis caeleste, quod est gratiae, tribuendo naturae. Profecto, scientiae
naturalium plus debito insistentes, 'ad infirma et egena elementa' mundi ... reversi et eis 'denuo servientes'
(cf. Gal 4, 9) tamquam imbecilles in Christo, 'lacte, non solido cibo' (Hebr 5, 12 s) vescuntur, et videntur
cor nequaquam gratia stabilisse (Hebr 13, 9); propter quod 'spoliati gratuitis et in suis naturalibus
vulnerati', ad memoriam non reducunt illud Apostoli ...: 'Profanas vocum novitates et falsi nominis
scientiae opiniones devita, quam quidam appetentes exciderunt a fide' (I Tim 6, 20s). O improvidi et tardi
corde in omnibus, quae divinae gratiae assertores, Prophetae videlicet, Evangelistae ac Apostoli, sunt
locuti (Lc 24, 26), cum natura per se quicquam ad salutem non possit, nisi gratia sit adiuta (v. D 105 108).
Dicant praesumptores huiusmodi, qui doctrinam naturalium amplexantes verborum folia et non fructus
auditoribus suis apponunt, quorum mentes quasi siliquis pastae vacuae remanent et inanes, et eorum
anima non potest in crassitudine delectari (Is 55, 2), eo quod sitibunda et arida aqis SiloÎ currentibus cum
silentio (Is 8, 6) non potatur: sed eis potius, quae de torrentibus philosophicis hauriuntur, de quibus
dicitur: Quo plus sunt potae, plus sitiuntur aquae, quia satietatem non afferunt, sed anxietatem potius et
laborem; nonne, dum ad sensum doctrinae philosophorum ignorantium Deum sacra eloquia divinitus
inspirata extortis expositionibus, immo distortis inflectunt, iuxta Dagon arcam foederis collocant (1 Rg 5,
2) et adorandam in templo Domini statuunt imaginem Antiochi? Et dum fidem conantur plus debito
ratione adstruere naturali, nonne illam reddunt quodammodo inutilem et inanem? Quoniam 'fides non
habet meritum, cui humana ratio praebet experimentum'. Credit denique intellecta natura, sed fides ex sui

