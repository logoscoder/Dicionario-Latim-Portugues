116
401 Cap. 27. Sicut ait beatus LEO, 'licet ecclesiastica disciplina, sacerdotali contenta iudicio, cruentas
non efficiat ultiones : catholicorum tamen principum constitutionibus adiuvatur, ut saepe quaerant
homines salutare remedium, dum corporale super se metuunt evenire supplicium'. Eapropter, quia in
Gasconia, Albegesio et partibus Tolosanis et aliis locis ita haereticorum, quos alii Catharos, alii
Patarenos, alii Publicanos, alii aliis nominibus vocant, invaluit damnata perversitas, ut iam non in occulto,
sicut aliqui, nequitiam suam exerceant, sed suum errorem publice manifestent et ad suum consensum
simplices attrahant et infirmos: eos et defensores et receptatores eorum anathemati decernimus subiacere,
et sub anathemate prohibemus, ne quis eos in domibus vel in terra sua tenere vel fovere vel negotiationem
cum eis exercere praesumat.
Conc. Veronense (Lucius III), exeunte Oct.-init. Nov. 1184
760 omnem haeresim, quocumque nomine censeatur, per huius Constitutionis seriem auctoritate
apostolica condemnamus: In primis ergo Catharos et Patarinos et eos qui se Humiliatos vel Pauperes de
Lugduno, falso nomine, mentiuntur, Passaginos, Iosepinos, Arnaldistas, perpetuo decernimus anathemati
subiacere.
761 402 Et quoniam nonnulli sub specie pietatis... auctoritatem sibi vindicant praedicandi..., omnes, qui
vel prohibiti vel non missi, praeter auctoritatem ab Apostolica Sede vel episcopo loci susceptam publice
vel privatim praedicare praesumpserint, et universos, qui de sacramento corporis et sanguinis Domini
nostri Iesu Christi vel de baptismate seu de peccatorum confessione, matrimonio vel reliquis ecclesiasticis
sacramentis aliter sentire aut docere non metuunt, quam sacrosancta Romana Ecclesia praedicat et
observat, et generaliter quoscumque eadem Romana Ecclesia vel singuli episcopi per dioeceses suas cum
consilio clericorum, vel clerici ipsi, Sede vacante, cum consilio, si oportuerit, vicinorum episcoporum
haereticos iudicaverint, pari vinculo perpetui anathematis innodamus.
Lucius III, Ep. 'Dilectae in Christo' ad Simonem episc.
Meldensem (Meaux), tp. incerto
762 ... Priorissa et conventus de Colonantia a Sede Apostolica quaesierunt, si iuvenis quidam, conversus
earum, genitalibus destitutus, in pre sbyterum possit de permissione canonum ordinari. Nos itaque in hoc
articulo distinctionem volentes canonicam observari, fraternitati tuae per Apostolica scripta mandamus,
quatenus inquiras diligentius veritatem, si ab hostibus sectus fuerit vel a medicis aut nesciens carnis vitio
reluctari ipse sibi manum iniecerit. Priores enim admittunt canones (cf. DSS 128a), si alias idoneus fuerit,
tertium velut homicidam sui statuunt puniendum.
Urbain III, Ep. 'Consuluit nos' ad presbyterum Brixiensem,
tp. incerto
764 403 Consuluit nos tua devotio, an ille in iudicio animarum quasi usurarius debeat iudicari, qui non
alias mutuo traditurus, eo proposito mutuam pecuniam credit, ut, licet omni conventione cessante, plus
tamen sorte recipiat; et utrum eodem reatu criminis involvatur, qui ut vulgo dicitur, non aliter parabolam
iuramenti concedit, donec, quamvis sine exactione, emolumentum aliquod inde percipiat; et an negotiator
poena consimili debeat condemnari, qui merces suas longe maiore pretio distrahit, si ad solutionem
faciendam prolixioris temporis dilatio prorogetur, quam si ei in continenti pretium persolvatur. Verum
quia, quid in his casibus tenendum sit, ex evangelio Lucae manifeste cognoscitur, in quo dicitur: Date
mutuum, nihil inde sperantes (cf. Lc 6, 35): huiusmodi homines pro intentione lucri, quam habent, cum
omnis usura et superabundantia prohibeatur in lege, iudicandi sunt male agere, et ad ea, quae taliter sunt
accepta, restituenda in animarum iudicio efficaciter inducendi.
Innocent III, Ep. 'Cum apud sedem' ad Ymbertum archiep.
Arelat., 15 juillet 1198
766 404 Consuluisti nos, utrum mutus et surdus alicui possint matrimonialiter copulari. Ad quod
fraternitati tuae taliter respondemus, quod, cum prohibitorium sit edictum de matrimonio contrahendo, ut
quicunque non prohibetur, per consequentiam admittatur, et sufficiat ad matrimonium solus consensus
illorum, de quorum quarumque coniunctionibus agitur: videtur, quod, si talis velit contrahere, sibi non
possit vel debeat denegari, cum, quod verbis non potest, signis valeat declarare.

