391
fides profitetur. ... Neque his a Christo Domino institutis Sacramentis Ecclesia saeculorum cursu alia
Sacramenta substituit vel substituere potuit, cum, ut Concilium Tridentinum (cf. DS 1601 1728) docet,
septem Novae Legis Sacramenta sint omnia a Iesu Christo Domino Nostro instituta et Ecclesiae nulla
competat potestas in 'substantiam Sacramentorum', id est in ea quae, testibus divinae revelationis fontibus,
ipse Christus Dominus in signo sacramentali servanda statuit. ...
3858 2301 Constat autem inter omnes Sacramenta Novae Legis, utpote signa sensibilia atque gratiae
invisibilis efficientia, debere gratiam et significare quam efficiunt et efficere quam significant. Iamvero
effectus, qui sacra Diaconatus, Presbyteratus et Episcopatus Ordinatione produci ideoque significari
debent, potestas scilicet et gratia, in omnibus Ecclesiae universalis diversorum temporum et regionum
ritibus sufficienter significati inveniuntur manuum impositione et verbis eam determinantibus. Insuper
nemo est qui ignoret Ecclesiam Romanam semper validas habuisse Ordinationes graeco ritu collatas
absque instrumentorum traditione, ita ut in ipso Concilio Florentino, in quo Graecorum cum Ecclesia
Romana unio peracta est, minime Graecis impositum sit, ut ritum Ordinationis mutarent vel illi
instrumentorum traditionem insererent: immo voluit Ecclesia ut in ipsa Urbe Graeci secundum proprium
ritum ordinarentur. Quibus colligitur, etiam secundum mentem ipsius Concilii Florentini (cf. DS 1326),
traditionem instrumentorum non ex ipsius Domini Nostri Jesu Christi voluntate ad substantiam et ad
validitatem huis Sacramenti requiri. Quod si ex Ecclesiae voluntate et praescripto eadem aliquando fuerit
necessaria ad valorem quoque, omnes norunt Ecclesiam quod statuit etiam mutare et abrogare valere.
3859 2301 4. Quae cum ita sint, divino lumine invocato, suprema Nostra Apostolica Auctoritate et certa
scientia declaramus et, quatenus opus sit, decernimus et disponimus: Sacrorum Ordinum Diaconatus,
Presbyteratus et Episcopatus materiam eamque unam esse manuum impositionem : formam vero itemque
unam esse verba applicationem huius materiae determinantia, quibus univoce significantur effectus
sacramentales - scilicet potestas Ordinis et gratia Spiritus Sancti -, quaeque ab Ecclesia qua talia
accipiuntur et usurpantur. Hinc consequitur ut declaremus, sicut revera ad omnem controversiam
auferendam et ad conscientiarum anxietatibus viam praecludendam Apostolica Nostra Auctoritate
declaramus, et, si umquam aliter legitime dispositum fuerit, statuimus instrumentorum traditionem saltem
in posterum non esse necessariam ad Sacrorum Diaconatus, Presbyteratus et Episcopatus Ordinum
validitatem.
3860 2301 5. De materia autem et forma in uniuscuiusque Ordinis collatione, eadem suprema Nostra
Apostolica auctoritate, quae sequuntur decernimus et constituimus: In Ordinatione Diaconali materia est
Episcopi manus impositio quae in ritu istius Ordinationis una occurrit. Forma autem constat verbis
'Praefationis' quorum haec sunt essentialia ideoque ad valorem requisita: 'Emitte in eum, quaesumus
Domine, Spiritum Sanctum, quo in opus ministerii tui fideliter exsequendi septiformis gratiae tuae
munere roboretur.' In Ordinatione Presbyterali materia est Episcopi prima manuum impositio quae
silentio fit, non autem eiusdem impositionis per manus dexterae extensionem continuatio, nec ultima cui
coniunguntur verba: 'Accipe Spiritum Sanctum: quorum remiseris peccata etcetera.' Forma autem constat
verbis 'Praefationis' quorum haec sunt essentialia ideoque ad valorem requisita: 'Da, quaesumus,
omnipotens Pater, in hunc famulum tuum Presbyterii dignitatem; innova in visceribus eius spiritum
sanctitatis, ut acceptum a Te, Deus, secundi meriti munus obtineat censuramque morum exemplo suae
conversationis insinuet.' Denique in Ordinatione seu Consecratione Episcopali materia est manuum
impositio quae ab Episcopo consecratore fit. Forma autem constat verbis 'Praefationis', quorum haec sunt
essentialia ideoque ad valorem requisita: 'Comple in Sacerdote tuo ministerii tui summam, et ornamentis
totius glorificationis instructum caelestis unguenti rore sanctifica' ...
3861 2301 6. Ne vero dubitandi praebeatur occasio, praecipimus ut impositio manuum in quolibet Ordine
conferendo caput Ordinandi physice tangendo fiat, quamvis etiam tactus moralis ad Sacramentum valide
conficiendum sufficiat. ... Huius Nostrae Constitutionis dispositiones vim retroactivam non habent. ...
Ep. Secretarii Commiss. de re Biblica ad card. Suhard,
archiep. Paris., sous Pie XII, 16 janvier 1948
3862 2302 (45) (Decreta Commissionis de re Biblica ulteriori investigatione rei Biblicae obstare nolunt.)
cf. textus in lingua gallica
Decr, S. Officii, sous Pie XII, 28 juin (1 juillet) 1949

