234
2412 1362 12. Quando Deus vult salvare animam, quocumque tempore, quocumque loco, effectus
indubitabilis sequitur voluntatem Dei. - Mc 2, 12.
2413 1363 13. Quando Deus vult animam salvam facere et eam tangit interiore gratiae suae manu, nulla
voluntas humana ei resistit. - Lc 5, 13: ed. 1693.
2414 1364 14. Quantumcumque remotus a salute sit peccator obstinatus, quando Jesus se ei videndum
exhibet lumine salutari suae gratiae, oportet ut se dedat, accurrat, sese humiliet et adoret Salvatorem
suum. - Mc 5, 67: ed. 1693.
2415 1365 15. Quando Deus mandatum suum et suam externam locutionem comitatur unctione sui
Spiritus et interiore vi gratiae suae, operatur illam in corde oboedientiam, quam petit. - Lc 9, 60.
2416 1366 16. Nullae sunt illecebrae, quae non cedant illecebris gratiae; quia nihil resistit Omnipotenti. Act 8, 12.
2417 1367 17. Gratia est vox illa Patris, quae homines interius docet ac eos venire facit ad Iesum
Christum : quicumque ad eum non venit, postquam audivit vocem exteriorem Filii, nullatenus est doctus a
Patre. - Jo 6, 45.
2418 1368 18. Semen verbi, quod manus Dei irrigat, semper affert fructum suum. - Act 11, 21.
2419 1369 19. Dei gratia nihil aliud est quam eius omnipotens voluntas: haec est idea, quam Deus ipse
nobis tradit in omnibus suis Scripturis. - Rom 14. 4 - ed. 1693.
2420 1370 20. Vera gratiae idea est, quod Deus vult sibi a nobis oboediri, et oboeditur; imperat, et omnia
fiunt; loquitur tamquam Dominus, et omnia sibi submissa sunt.- Mc 4, 39.
2421 1371 21. Gratia Jesu Christi est gratia fortis, potens, suprema, invincibilis, utpote quae est operatio
voluntatis omnipotentis, sequela et imitatio operationis Dei incarnantis et resuscitantis Filium suum. 2 Cor
5, 21: ed. 1693.
2422 1372 22. Concordia omnipotentis operationis Dei in corde hominis cum libero ipsius voluntatis
consensu demonstratur illico nobis in incarnatione, veluti in fonte atque architypo omnium aliarum
operationum misericordiae et gratiae, quae omnes ita gratuitae atque ita dependentes a Deo sunt, sicut
ipsa originalis operatio. - Lc 1, 48.
2423 1373 23. Deus ipse nobis ideam tradidit omnipotentis operationis suae gratiae, eam significans per
illam, quae creaturas e nihilo producit et mortuis reddit vitam. - Rom 4, 17.
2424 1374 24. Iusta idea, quam centurio habet de omnipotentia Dei et Jesu Christi in sanandis corporibus
solo motu suae voluntatis, est imago ideae, quae haberi debet de omnipotentia suae gratiae in sanandis
animabus a cupiditate. - Lc 7, 7.
2425 1375 25. Deus illuminat animam et eam sanat aeque ac corpus sola sua voluntate : iubet, et ipsi
obtemperatur. - Lc 18, 42.
2426 1376 26. Nullae dantur gratiae nisi per fidem. - Lc 8, 48.
2427 1377 27. Fides est prima gratia et fons omnium aliarum. - 2 Pt 1, 3.
2428 1378 28. Prima gratia, quam Deus concedit peccatori, est peccatorum remissio. - Mc 11, 25.
2429 1379 29. Extra Ecclesiam nulla conceditur gratia. - Lc 10, 35 36.
2430 1380 30. Omnes, quos Deus vult salvare per Christum, salvantur infallibiliter. - Jo 6, 40.
2431 1381 31. Desideria Christi semper habent suum effectum: pacem intimo cordium infert, quando eis
illam optat. - Jo 20, 19.

