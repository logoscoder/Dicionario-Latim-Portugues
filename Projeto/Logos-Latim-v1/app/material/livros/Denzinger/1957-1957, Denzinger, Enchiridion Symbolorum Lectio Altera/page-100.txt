100
hominis intelligitur. Ideo sufficit, in eo unam perfectam divinitatis et alteram perfectam humanitatis
confiteri substantiam. ... Consuetudo ecclesiastica solet in Christo duas substantias nominare, Dei
videlicet et hominis. ...
614 313 Si ergo Deus verus est, qui de Virgine natus est, quomodo tunc potest adoptivus esse vel servus?
Deum enim nequaquam audetis confiteri servum vel adoptivum: et si eum propheta servum nominasset,
non tamen ex condicione servitutis, sed ex humilitatis obedientia, qua factus est Patri "oboediens usque ad
mortem" (Phil 2.8).
615 314 Can.1. ... In primordio capitulorum exortum est de impia ac nefanda haeresi Eliphandi, Toletanae
sedis episcopi, et Felicis, Orgellitanae, eorumque sequacibus, qui lmale sentientes in Dei Filio asserebant
adoptionem: quam omnes qui supra sanctissimi Patres et respuentes una voce contradixerunt atque hanc
haeresim funditus a sancta Ecclesia eradicandam statuerunt.
Concile de Frioul (foroiuliense) (796 ou 797),
Symbole De Trinitate divina
616 (Post Symb. C'politanum sequitur:) Sanctam autem, perfectam inseparabilem et ineffabilem
veramque Trinitatem, i. e. Patrem et Filium et Spiritum Sanctum, individuam confiteor in unitate naturae,
quia trinus et unus est Deus: trinus nimirum per distinctionem personarum unus vero per substantiam
inseparabilem deitatis. Has igitur tres personas . . . non putativas vel quasi suspicabiles tantum, sed veras,
subsistentes, coaeternas, coaequales credimus et consubstantiales...
617 Nam Pater verus Deus, vere et proprie Pater est, qui genuit ex se, i. e. ex sua substantia,
intemporaliter et sine initio verum Filium, coaeternum, consubstantialem et coaequalem sibi. -Et Filius
verus Deus, vere et proprie est Filius, qui ante omnia saecula genitus est de Patre intemporaliter et absque
ullo initio... Et numquam fuit Pater sine Filio, nec Filius sine Patre... -Spiritus namque Sanctus verus
Deus, vere et proprie Spiritus Sanctus est: non genitus nec creatus, sed ex Patre Filioque intemporaliter et
inseparabiliter procedens. Consubstantialis, coaeternus et aequalis Patri Filioque semper est, erat et erit.
Et numquam fuit Pater aut Filius sine Spiritu Sancto, nec Spiritus Sanctus sine Patre et (vel) Filio.
618 Et idcirco inseparabilia sunt semper opera Trinitatis, et nihil est in sancta Trinitate diversum aliquid
aut dissimile vel inaequale: non divisum naturaliter, non confusum personaliter, nihil maius aut minus,
non anterior, non posterior, non inferior, non superior; sed una et aequalis potestas, par gloria, sempiterna
et coaeterna consubstantialisque maiestas...
619 314a De hac autem ineffabili Trinitate sola Verbi Dei persona, i.e. Filius, ... descendit de caelis, unde
numquam recesserat; Incarnatus est de Spiritu Sancto et semper virgine Maria verus homo factus,
verusque permanet Deus. (D 314a) Nec obfuit humana et temporalis nativitas divinae illi et intemporali
nativitati, sed in una Christi Jesu persona verus Dei verusque hominis Filius, non alter hominis Filius,
alter Dei,sed unus idmque Dei homnisque Filius, in utraque natura, divina scilicet et humana, Deus verus
et homo verus, non putativus Dei Filius, sed verus; non adoptivus, sed proprius, quia numquam fuit
propter hominem quem adsumpsit a Patre alienus. Solus enim sine peccato natus est homo, quoniam solus
est icarnatus de Spiritu Sancto et immaculata Virgine novus homo. Consubstantialis Deo Patri in sua, i.e.
divina; consubstantialis etiam matri, sine sorde peccati, in nostra, i.e. humana. et ideo in utraque natura
proprium eum et non adoptivum Dei Filium confitemur, quia inconfusibiliter et inseparabiliter adsumpto
homine unus idemque est Dei et hominis Filius. Naturaliter Patri secundum divinitatem, naturaliter matri
secundum humanitatem; proprius tamen Patri in utroque...
Denzinger (latin) 566
Denzinger (latin) 620
Conc. Ticinense (Pavia), a. 850
620 315 (8) Illud quoque salutare sacramentum, quod commendat Jacobus Apostolus dicens: 'Infirmatur
quis ... remittetur ei' (Iac 5,14s), solerti praedicatione populis innotescendum est: magnum sane ac valde
appetendum mysterium, per quod, si fideliter poscitur, et peccata remittuntur, et consequenter corporalis
salus restituitur... Hoc tamen sciendum, quia, si is, qui infirmatur, publicae paenitentiae mancipatus est,

