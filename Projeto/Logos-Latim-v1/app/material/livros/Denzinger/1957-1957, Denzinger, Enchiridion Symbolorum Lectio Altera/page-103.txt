103
fidelibus eius redintegrato et sanato, idipsum constantissimi et fide plena fatemur, quod sanctissimi Patres
auctoritate sacrarum Scripturarum nobis tenendum reliquerunt, quod Africana (DS 222), quod
Arausica(na) (DS 370ss) Synodus professa est, quod beatissimi Pontifices Apostolicae Sedis (DS 238ss)
catholica fide tenuerunt : sed et de natura et gratia, in aliam partem nullo modo declinare praesumentes.
Ineptas autem quaestiunculas, et aniles pene fabulas (I Tim 4, 7), Scotorumque pultes puritati fidei
nauseam inferentes quae periculosissimis et gravissimis temporibus, ad cumulum laborum nostrorum,
usque ad scissionem caritatis miserabiliter et lacrimabilter succreverunt, ne mentes christianae inde
corrumpantur et excidant a simplicitate et castitate fidei, quae est in Christo (2 Cor 11, 3) Jesu, penitus
respuimus, et ut fraterna caritas cavendo a talibus auditum castiget, Domini Christi amore monemus.
Saint Nicolas I, Conc. Romain, 860 et 863
326 Cap. 5. Si quis dogmata, mandata, interdicta, sanctiones vel decreta pro catholica fide, pro
ecclesiastica disciplina, pro correctione fidelium, pro emendatione sceleratorum vel interdictione
imminentium vel futurorum malorum a Sedis Apostolicae praeside salubriter promulgata contempserit,
anathema sit.
Concile Romain (Saint Nicolas I), 862
635 327 Cap.1 (7). Veraciter quidem credendum est et omnimodis profitendum, quia Dominus noster
Iesus Christus Deus et Dei Filius passionem crucis tantummodo secundum carnem sustinuit, deitate
autem impassibilis mansit, ut apostolica docet auctoritas et sanctorum Patrum luculentissime doctrina
ostendit.
636 328 Cap. 2 (8). His (Hi) autem, qui aiunt, quia Redemptor noster et Dominus (-!) Jesus Christus et
Dei Filius passionem crucis secundum deitatem sustinuit, quod (quoniam) impium est et catholicis
mentibus exsecrabile, anathema sit (sint).
637 329 Cap. 9 (4). Omnibus enim, qui dicunt, quod hi, qui sacrosancti fonte baptismatis credentes in
Patrem et Filium Sanctumque Spiritum renascuntur, non aequaliter originali abluantur delicto, anathema
sit.
Saint Nicolas I, Ep. 'Proposueramus quidem' Ã  l'empereur
Michel, 28 septembre 865
638 330 ... Neque ab Augusto neque ab omni clero neque a regibus neque a populo iudex iudicabitur...
'Prima Sedes non iudicabitur a quoquam'...
639 331 Ubinam legistis, imperatores antecessores vestros in synodalibus conventibus interfuisse, nisi
forsitan in quibus de fide tractatum est, quae universalis est, quae omnium communis est, quae non solum
ad clericos, verum etiam ad laicos et ad omnes omnino pertinet Christianos ? ... Quanto magis ad potioris
auctoritatis iudicium tenditur querimonia, tanto adhuc amplius maius culmen petendum est, quousque
gradatim perveniatur ad eam Sedem, cuius causa aut a se, negotiorum meritis exigentibus, in melius
commutatur, aut solius Dei sine quaestione reservatur arbitrio.
640 332 Porro si Nos non audieritis, restat, ut sitis apud Nos necessario, quales Dominus noster Iesus
Christus hos haberi praecepit, qui Ecclesiam Dei audire contempserint, praesertim cum Ecclesiae
Romanae privilegia, Christi ore in b. Petro firmata, in Ecclesia ipsa disposita, antiquitus observata et a
sanctis universalibus synodis celebrata atque a cuncta Ecclesia iugiter venerata, nullatenus possint minui,
nullatenus infringi, nullatenus commutari, quoniam fundamentum quod Deus posuit, humanus non valet
amovere conatus, et quod Deus statuit, firmum validumque consistit.... Ista igitur privilegia huic sanctae
Ecclesiae a Christo donata, a synodis non donata, sed iam solummodo celebrata et venerata, nos cogunt
nosque compellunt 'omnium habere sollicitudinem ecclesiarum' Dei (cf. 2 Cor 11,28)...
641 333 Quoniam, cum secundum canones, ubi est maior auctoritas, iudicium inferiorum sit deferendum,
ad dissolvendum scilicet vel ad roborandum : patet profecto Sedis Apostolicae, cuius auctoritate maior
non est, iudicium a nemine fore retractandum (cf. DS 232), 'neque cuiquam de eius liceat iudicare iudicio.
Siquidem ad illam de qualibet mundi parte canones appellari voluerunt, ab illa autem nemo sit appellare
permissus'... Ergo de iudicio Romani praesulis non retractando, quia nec mos exigit, quod diximus
comprobato, non negamus eiusdem Sedis sententiam posse in melius commutari, cum aut sibi subreptum

