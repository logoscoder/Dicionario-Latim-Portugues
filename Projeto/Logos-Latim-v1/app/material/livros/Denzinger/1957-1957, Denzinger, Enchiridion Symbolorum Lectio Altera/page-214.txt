214
16 octobre 1656
2010 5. Cum ... nonnulli iniquitatis filii praedictas quinque propositiones vel in libro praedicto eiusdem
Cornelii Iansenii non reperiri, sed ficte et pro arbitrio compositas esse, vel non in sensu ab eodem intento
damnatas fuisse asserere magno cum Christi fidelium scandalo non reformident,
2011 6. Nos, qui omnia quae hac in re gesta sunt sufficienter et attente perspeximus, utpote qui (qua
cardinalis et commissarius) ... omnibus illis congressibus interfuimus, in quibus Apostolica auctoritate
eadem causa discussa est, ea profecto diligentia, qua maior desiderari non posset, quamcumque
dubitationem super praemissis in posterum auferre volentes, ... praeinsertam Innocentii praedec. Nostri
constitutionem, declarationem et definitionem harum serie confirmamus, approbamus et innovamus,
2012 1098 et quinque illas propositiones ex libro praememorati Cornelii Jansenii episcopi Iprensis, cui
titulus est Augustinus, excerptas ac in sensu ab eodem Cornelio Iansenio intento damnatas fuisse,
declaramus et definimus, ac uti tales, inusta scilicet eadem singulis nota, quae in pradicta declaratione et
definitione unicuique illarum si(n)gillatim inuritur, iterum damnamus...
Resp. S. Officii, (sous Alexandre VII); 11 février 1661
2013 5005 Qu.: An confessarius sollicitando propter parvitatem materiae sit denuntiandus ? Resp.: Cum
in rebus venereis non detur parvitas materiae, et, si daretur, in re praesenti non dari (detur?), censuerunt
esse denuntiandum, et opinionem contrariam non esse probabilem.
Alexandre VII, Breve 'Sollicitudo omnium ecclesiarum';
8 décembre 1661
2015 1100 I. Vetus est Christi fidelium erga eius beatissimam matrem Virginem Mariam pietas
sentientium, eius animam in primo instanti creationis atque infusionis in corpus fuisse speciali Dei gratia
et privilegio, intuitu meritorum Iesu Christi eius filii, humani generis Redemptoris, a macula peccati
originalis praeservatam immunem, atque in hoc sensu eius conceptionis festivitatem sollemni ritu
colentium et celebrantium; crevitque horum numerus post editas a fel. rec. Sixto pp. IV ... constitutiones
(DS 1400 1425 a Conc. Trid. innovatas: DS 1516). ... Aucta rursus et propagata fuit pietas haec, ... ita ut,
accedentibus quoque plerisque celebrioribus academiis ad hanc sententiam, iam fere omnes catholici eam
complectantur.
2016 1100 2. Et quia ex occasione contrariae assertionis in contionibus, lectionibus, conclusionibus et
actibus publicis, quod nempe eadem beatissima Virgo Maria fuerit concepta cum peccato originali,
oriebantur in populo christiano cum magna Dei offensa scandala, iurgia et dissensiones, recol. mem.
Paulus pp. V etiam praedecessor Noster vetuit horum opinionem praefatae sententiae contrariam publice
doceri aut praedicari. Quam prohibitionem piae mem. Gregorius pp. XV similiter praedecessor Noster ad
privata etiam colloquia extendit, mandans insuper in favorem eiusdem sententiae, ut in sacrosanctae
Missae sacrificio ac divino Officio celebrandis tam publice quam privatim non alio quam 'conceptionis'
nomine uti quicumque debeant.
2017 1100 4. Nos, considerantes quod sancta Romana Ecclesia de intemeratae semperque Virginis Mariae
Conceptione festum sollemniter celebrat et speciale ac proprium super hoc Officium olim ordinavit ...
volentesque laudabili huic pietati et devotioni et festo ac cultui ... favere, ... (Decreta) edita in favorem
sententiae asserentis, animam beatae Mariae Virginis in sui creatione et in corpus infusione Spiritus
Sancti gratia donatam et a peccato originali praeservatam fuisse ... innovamus.
Alexandre VII, Const. 'Regiminis apostolici', 15 février 1665
('1664' st. cur.)
2020 1099 'Ego N. Constitutioni Apostolicae Innocentii X, datae die 31. maii 1653, et Constitutioni
Alexandri VII, datae die 16. Octobris 1656, Summorum Pontificum, me subicio, et quinque propositiones
ex Cornelii Jansenii libro, cui nomen Augustinus, excerptas, et in sensu ab eodem auctore intento, prout
illas per dictas Constitutiones Sedes Apostolica damnavit, sincero animo reicio ac damno, et ita iuro: Sic
me Deus adiuvet, et haec sancta Dei evangelia.'
Propositiones XLV damnatae in Decretis S. Officii (sous

