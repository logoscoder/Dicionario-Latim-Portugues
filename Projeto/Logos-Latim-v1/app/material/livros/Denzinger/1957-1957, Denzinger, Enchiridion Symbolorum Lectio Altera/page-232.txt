232
2366 1342 16. Datur status contemplationis adeo sublimis adeoque perfectae, ut fiat habitualis: ita ut,
quoties anima actu orat, sua oratio sit contemplativa, non discursiva. Tunc non amplius indiget redire ad
meditationem eiusque actus methodicos.
2367 1343 17. Animae contemplativae privantur intuitu distincto, sensibili et reflexo Jesu Christi duobus
temporibus diversis: primo in fervore nascente earum contemplationis; secundo anima amittit intuitum
Jesu Christi in extremis probationibus.
2368 1344 18. In statu passivo exercentur omnes virtutes distinctae, non cogitando, quod sint virtutes. In
quolibet momento aliud non cogitatur, quam facere id, quod Deus vult, et amor zelotypus simul efficit, ne
quis amplius sibi virtutem velit nec umquam sit adeo virtute praeditus, quam cum virtuti amplius affixus
non est.
2369 1345 19. Potest dici in hoc sensu, quod anima passiva et disinteressata nec ipsum amorem vult
amplius, quatenus est sua perfectio et sua felicitas, sed solum quatenus est id, quod Deus a nobis vult.
2370 1346 20. In confitendo debent animae transformatae sua peccata detestari et condemnare se et
desiderare remissionem suorum peccatorum non ut propriam purificationem et liberationem, sed ut rem,
quam Deus vult et vult nos velle propter suam gloriam.
2371 1347 21. Sancti mystici excluserunt a statu animarum transformatarum exercitationes virtutum.
2372 1348 22. Quamvis haec doctrina (de puro amore) esset pura et simplex perfectio evangelica in
universa traditione designata, antiqui pastores non proponebant passim multitudini iustorum, nisi exercitia
amoris interessati eorum gratiae proportionata.
2373 1349 23. Purus amor ipse solus constituit totam vitam interiorem; et tunc evadit unicum principium
et unicum motivum omnium actuum, qui deliberati et meritorii sunt.
2374 1349 (Censura:) ... Librum praedictum ..., quippe ex cuius lectione et usu fideles sensim in errores
ab Ecclesia catholica iam damnatos induci possent, ac insuper tamquam continentem propositiones, sive
in obvio earum verborum sensu sive attenta sententiarum connexione, temerarias (1s8 10 15-20 22),
scandalosas (7 10 12 19-21), male sonantes (4-6 23), piarum aurium offensivas (8 18), in praxi
perniciosas (2 14 17) ac etiam erroneas (1-7 10s 13 17-19 22s) respective, tenore praesentium damnamus
et reprobamus ipsiusque libri impressionem... prohibemus.
Resp. S. Officii ad episc. Quebecensem, (sous Cl√©ment XI),
25 janvier 1703
2380 1349a Qu.: Utrum, antequam adulto conferatur baptisma, minister ei teneatur explicare omnia fidei
nostrae mysteria, praesertim si est moribundus, quia hoc perturbaret mentem illius? An non sufficeret, si
moribundus promitteret fore ut, ubi e morbo convalescet, instruendum se curet, ut in praxim redigat, quod
ei praescriptum fuerit? Resp.: Non sufficere promissionem, sed missionarium teneri adulto, etiam
moribundo, qui incapax omnino non sit, explicare mysteria fidei, quae sunt necessaria necessitate medii,
ut sunt praecipue mysteria Trinitatis et Incarnationis.
10 mai 1703
2381 1349b Qu. 2: An possit baptizari adultus rudis et stupidus, ut contigit in barbaro, si ei detur sola Dei
cognitio et aliquorum eius attributorum, praesertim iustitiae remunerativae et vindicativae, iuxta hunc
Apostoli locum: Accedentem ad Deum oportet credere, quia est et remunerator est (cf. Hebr 11, 6), ex
quo infertur, adultum barbarum in certo casu urgentis necessitatis posse baptizari, quamvis non credat
explicite in Iesum Christum. Resp.: Missionarium non posse baptizare non credentem explicite in
Dominum Iesum Christum, sed teneri illum instruere de omnibus iis, quae sunt necessaria necessitate
medii iuxta captum baptizandi.
2382 1349b Qu. 8: Utrum conferendum sit viaticum aut extrema unctio rnoribundis adultis, quos
aliquando baptismi capaces credimus, non autem Communionis aliorumque sacramentorum? Resp.: Non
esse administrandum viaticum neophyto moribundo, nisi saltem discernat cibum spiritualem a corporali,
cognoscendo et credendo in sacra hostia praesentiam Christi Domini. Non esse pariter conferendum
sacramentum extremae unctionis neophyto moribundo quem missionarius capacem baptismi credidit, nisi

