307
3203 1893 3. In natura igitur universi, id est in intelligentiis, quae in ipso sunt, aliquid est, cui convenit
denominatio divini non sensu figurato, sed proprio. - Est actualitas non distincta a reliquo actualitatis
divinae.
3204 1894 4. Esse indeterminatum, quod procul dubio notum est omnibus intelligentiis, est divinum illud,
quod homini in natura manifestatur.
3205 1895 5. Esse, quod homo intuetur, necesse est, ut sit aliquid entis necessarii et aeterni, causae
creantis, determinantis ac finientis omnium entium contingentium atque hoc est Deus.
3206 1896 6. In esse, quod praescindit a creaturis et a Deo, quod est esse indeterminatum, atque in Deo,
esse non indeterminato, sed absoluto, eadem est essentia.
3207 1897 7. Esse indeterminatum intuitionis, esse initiale, est aliquid Verbi, quod mens Patris distinguit
non realiter, sed secundum rationem a Verbo.
3208 1898 8. Entia finita, quibus componitur mundus, resultant ex duobus elementis, id est ex termino
reali finito et ex esse initiali, quod eidem termino tribuit formam entis.
3209 1899 9. Esse, obiectum intuitionis, est actus initialis omnium entium. - Esse initiale est initium tam
cognoscibilium quam subsistentium : est pariter initium Dei, prout a nobis concipitur, et creaturarum.
3210 1900 10. Esse virtuale et sine limitibus est prima ac simplicissima omnium entitatum, adeo ut
quaelibet alia entitas sit composita, et inter ipsius componentia semper et necessario sit esse virtuale. - Est
pars essentialis omnium omnino entitatum, utut cogitatione dividantur.
3211 1901 11. Quidditas (id quod res est) entis finiti non constituitur eo, quod habet positivi, sed suis
limitibus. Quidditas entis infiniti constituitur entitate, et est positiva; quidditas vero entis finiti constituitur
limitibus entitatis, et est negativa.
3212 1902 12. Finita realitas non est, sed Deus facit eam esse addendo infinitae realitati limitationem. Esse initiale fit essentia omnis entis realis. - Esse, quod actuat naturas finitas, ipsis coniunctum, est
recisum a Deo.
3213 1903 13. Discrimen inter esse absolutum et esse relativum non illud est, quod intercedit substantiam
inter et substantiam, sed aliud multo maius; unum enim est absolute ens, alterum est absolute non-ens. At
hoc alterum est relative ens, Cum autem ponitur ens relativum, non multiplicatur absolute ens; hinc
absolutum et relativum absolute non sunt unica substantia, sed unicum esse; atque hoc sensu nulla est
diversitas esse, immo habetur unitas esse.
3214 1904 14. Divina abstractione producitur esse initiale primum finitorum entium elementum; divina
vero imaginatione producitur reale finitum seu realitates omnes, quibus mundus constat.
3215 1905 15. Tertia operatio esse absoluti mundum creantis est divina synthesis, id est unio duorum
elementorum: quae sunt esse initiale, commune omnium finitorum entium initium, atque reale finitum,
seu potius diversa realia finita, termini diversi eiusdem esse initialis. Qua unione creantur entia finita.
3216 1906 16. Esse initiale per divinam synthesim ab intelligentia relatum, non ut intelligibile, sed mere
ut essentia, ad terminos finitos reales, efficit, ut exsistant entia finita subiective et realiter.
3217 1907 17. Id unum efficit Deus creando, quod totum actum esse creaturarum integre ponit: hic igitur
actus proprie non est factus, sed positus.
3218 1908 18. Amor, quo Deus se diligit etiam in creaturis et qui est ratio, qua se determinat ad
creandum, moralem necessitatem constituit, quae in ente perfectissimo semper inducit effectum:
huiusmodi enim necessitas tantummodo in pluribus entibus imperfectis integram relinquit libertatem
bilateralem.

