148
22 mai 1377
1121 - 1. Totum genus concurrentium, citra Christum, non habet potestatem simpliciter ordinandi, ut
Petrus et omne genus suum dominetur politice super mundum.
1122 2. Deus non potest dare homini pro se et heredibus suis in perpetuum civile dominium.
1123 3. Chartae humanitatis adinventae de hereditate olim perpetua sunt impossibiles.
1124 4. Quilibet exsistens in gratia gratifice et fideliter nedum habet ius, sed in re habet omnia Dei.
1125 5. Homo potest solum ministratorie dare tam naturali filio quam imitationis in schola Christi, tam
temporale dominium quam aeternum.
1126 6. Si Deus est, domini temporales possunt legitime ac meritorie auferre bona fortunae ab Ecclesia
delinquente.
1127 7. Numquid Ecclesia est in tali statu vel non, non est meum discutere sed dominorum temporalium
examinare et, posito casu, confidenter agere et in poena(m) damnationis eius temporalia auferre.
1128 8. Scimus quod non est possibile, quod vicarius Christi pure ex bullis suis vel ex illis cum voluntate
et consensu suo et sui collegii quemquam habilitet vel inhabilitet.
1129 9. Non est possibile hominem excommunicari, nisi prius et principaliter excommunicetur a se ipso.
1130 10. Nemo ad sui deteriorationem excommunicatur, suspenditur vel aliis censuris cruciatur nisi in
causa Dei.
1131 11. Maledictio vel excommunicatio non ligat simpliciter, nisi quantum fertur in adversarium legis
Christi.
1132 12. Non est exemplificata potestas a Christo suis discipulis excommunicandi subditos, praecipue
propter negationem temporalium, sed e contra.
1133 13. Discipuli Christi non habent potestatem coacte exigere temporalia per censuras.
1134 14. Non est possibile de potentia Dei absoluta, quod si papa vel alius praetendat se quovis modo
solvere vel ligare, eo ipso solvit et ligat.
1135 l5. Credere debemus quod solum tunc solvit vel ligat, quando se conformat legi Christi.
1136 16. Hoc debet catholice credi: quilibet sacerdos rite ordinatus habet potestatem sufficienter
sacramenta quaelibet conferendi, et per consequens quemlibet contritum a peccato quolibet absolvendi.
1137 17. Licet regibus, auferre temporalia a viris ecclesiasticis, ipsis abutentibus habitualiter.
1138 18. Sive domini temporales sive sancti papae sive Caput Ecclesiae, qui est Christus, dotaverint
Ecclesiam bonis fortunae vel gratiae, et excommunicaverint eius temporalia auferentes, licet tamen
propter condicionem implicitam delicto proportionabili eam temporalibus spoliare.
1139 19. Ecclesiasticus, immo Romanus Pontifex, potest legitime a subditis et laicis corripi, etiam
accusari.
Boniface IX, Bullae papales spectantes privilegium monasterii
S.Osithae in Essexia conferendi ordines maiores;
a) Bulla 'Sacrae religionis' ad abbatem et Conventum monasterii
1 f√©vrier 1400
1145 Sacrae religionis, sub qua dilecti filii abbas et Conventus monasterii Apostolorum Petri et Pauli ac
S. Osithae Virginis et Martyris in Essexia Ordinis S. Augustini Londoniensis dioecesis devotum et
sedulum exhibent Altissimo famulatum, promeretur honestas, ut votis eorum ..., quantum cum Deo

