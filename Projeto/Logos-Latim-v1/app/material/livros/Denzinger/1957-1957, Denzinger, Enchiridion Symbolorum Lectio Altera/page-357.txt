357
Paulinis versatissimi, liceat tamquam longius petitam et solido fundamento destitutam reicere
interpretationem in scholis catholicis traditionalem (ab ipsis quoque novatoribus saeculi XVI retentam),
quae verba sancti Pauli in cap. IV epist. I ad Thessalonicenses, vv. 15-17, explicat, quin ullo modo
involvat affirmationem Parousiae tam proximae, ut Apostolus seipsum suosque lectores adnumeret
fidelibus illis, qui superstites ituri sunt obviam Christo? Resp.: Negative.
Decr. S. Officii, sous Benoît XV, 29 mars (8 avril) 1916
3632 Cum recentioribus praesertim temporibus pingi atque diffundi coepissent imagines beatissimam
Virginem Mariam indutam vestibus sacerdotalibus, ... cardinales... die 15 Jan. 1913 decreverunt :
Imaginem B. M. Virginis vestibus sacerdotalibus indutae esse reprobandam.
Resp. S. Paenitentiariae, 3 avril 1916
3634 Qu.: Utrum mulier alicui actioni mariti, qui, ut voluptati indulgeat, crimen Onan aut Sodomitarum
committere vult, illique sub mortis poena aut gravium molestiarum minatur, nisi obtemperet, cooperari
licite possit? Resp.: a) Si maritus in usu coniugii committere vult crimen Onan effundendo scilicet semen
extra vas post inceptam copulam idemque minetur uxori aut mortem aut graves molestias, nisi perversae
eius voluntati sese accommodet, uxor ex probatorum theologorum sententia licite potest hoc in casu sic
cum marito suo coire, quippe cum ipsa ex parte sua det operam rei et actioni licitae, peccatum autem
mariti permittat ex gravi causa, quae eam excusat, quoniam caritas, qua illud impedire teneretur, cum
tanto incommodo non obligat. b) At si maritus committere cum ea velit Sodomitarum crimen, cum hic
sodomiticus coitus actus sit contra naturam ex parte utriusque coniugis sic coeuntis isque doctorum
omnium iudicio graviter malus, hinc nulla plane de causa ne mortis quidem vitandae licite potest uxor hac
in re impudico suo marito morem gerere.
Resp. S. Officii ad varios loc. Ordinarios, 17 mai 1916
3635 2181a Qu.: l An schismaticis materialibus in mortis articulo constitutis, bona fide sive absolutionem
sive extremam unctionem petentibus, ea sacramenta conferri possint sine abiuratione errorum ? Resp.:
Negative, sed requiri, ut meliori quo fieri possit modo errores reiciant et professionem fidei faciant.
3636 2181a Qu. 2: An schismaticis in mortis articulo sensibus destitutis absolutio et extrema unctio
conferri possit ? Resp.: Sub condicione affirmative, praesertim si ex adiunctis conicere liceat, eos
implicite saltem errores suos reicere, remoto tamen efficaciter scandalo, manifestando scilicet adstantibus,
Ecclesiam supponere, eos in ultimo momento ad unitatem rediisse.
Resp. S. Paemtentiariae, sous Benoît XV, 3 juin 1916
3638 Qu.: l. Utrum mulier casu, quo vir ad onanismum exercendum uti velit instrumento, ad positivam
resistentiam teneatur? Resp.- Ad 1. Affirmative.
3639 2. Si negative, utrum sufficiant ad resistentiam passivam ex parte mulieris cohonestandam rationes
aeque graves ac pro onanismo naturali (sine instrumento) vel potius omnino necessariae sint rationes
praegravissimae ? Resp. -Ad 2. Provisum in primo.
3640 3. Utrum ut tutiore tramite tota haec materia evolvatur et edoceatur, vir talibus utens instrumentis,
oppressori vere debeat aequiparari, cui proinde mulier eam resistentiam opponere debeat, quam virgo
invasori ? Resp. -Ad 3. Affirmative.
Resp. S. Officii, sous Benoît XV, 24 avril 1917
3642 2182 Qu.: An liceat per Medium, ut vocant, vel sine Medio, adhibito vel non hypnotismo,
locutionibus aut manifestationibus spiritisticis quibuscumque adsistere, etiam speciem honestatis vel
pietatis praeseferentibus, sive interrogando animas aut spiritus, sive audiendo responsa, sive tantum
aspiciendo, etiam cum protestatione tacita vel expressa, nullam cum malignis spiritibus partem se habere
velle. Resp.: (cfirm. a S. P'ce, 26 avril): Negative in omnibus.
3645 Qu.: Utrum tuto doceri possint sequentes propositiones: 1. Non constat, fuisse in anima Christi inter
homines degentis scientiam, quam hanbent beati seu comprehensores. (D.2183) 2. Nec certa dici potest
sententia, quae statuit, animam Christi nihil ignoravisse, sed ab initio cognovisse in Verbo omnia,

