351
3556 2147a Sed nec... intacta relinquitur catholica doctrina de sanctissimo Eucharistiae Sacramento, cum
praefracte docetur, sententiam suscipi posse, quae tenet, apud Graecos verba consecratoria effectum non
sortiri, nisi iam prolata oratione illa, quam epiclesim vocant, cum tamen compertum sit, Ecclesiae minime
competere ius circa ipsam sacramentorum substantiam quidpiam innovandi; cui haud minus absonum est,
validam habendam esse Confirmationem a quovis presbytero collatam (cf. DS 2522). (Censura: Notantur
tamquam) graves errores.
Resp. Commiss. de re Biblica, sous saint Pie X, 19 juin 1911
3561 2148 Qu. 1: Utrum, attento universali et a primis saeculis constanti Ecclesiae consensu, quem
luculenter ostendunt diserta Patrum testimonia, codicum Evangeliorum inscriptiones, sacrorum Librorum
versiones vel antiquissimae, et catalogi a sanctis Patribus, ab ecclesiasticis scriptoribus, a Summis
Pontificibus et Conciliis traditi, ac tandem usus liturgicus Ecclesiae orientalis et occidentalis, affirmari
certo possit et debeat, Matthaeum, Christi Apostolum, revera Evangelii sub eius nomine vulgati esse
auctorem ? Resp.: Affirmative.
3562 2149 Qu. 2: Utrum traditionis suffragio satis fulciri censenda sit sententia, quae tenet, Matthaeum et
ceteros Evangelistas in scribendo praecessisse et primum Evangelium patrio sermone a Judaeis
palaestinensibus tunc usitato, quibus opus illud erat directum, conscripsisse ? Resp.: Affirmative ad
utramque partem.
3563 2150 Qu. 3: Utrum redactio huius originalis textus differri possit ultra tempus eversionis Jerusalem,
ita ut vaticinia, quae de eadem eversione ibi leguntur, scripta fuerint post eventum; aut, quod allegari solet
Irenaei testimonium, incertae et controversae interpretationis, tanti ponderis sit existimandum, ut cogat
reicere eorum sententiam, qui congruentius traditioni censent, eamdem redactionem etiam ante Pauli in
Urbem adventum fuisse confectam? Resp.: Negative ad utramque partem.
3564 2151 Qu. 4: Utrum sustineri vel probabiliter possit illa modernorum quorumdam opinio, iuxta quam
Matthaeus non proprie et stricte Evangelium composuisset, quale nobis est traditum, sed tantummodo
collectionem aliquam dictorum seu sermonum Christi, quibus tamquam fontibus usus esset alius auctor
anonymus, quem Evangelii ipsius redactorem faciunt? Resp.: Negative.
3565 2152 Qu. 5: Utrum ex eo, quod Patres et ecclesiastici scriptores omnes, immo Ecclesia ipsa iam a
suis incunabulis unice usi sunt, tamquam canonico graeco textu Evangelii sub Matthaei nomine cogniti,
ne iis quidem exceptis, qui Matthaeum Apostolum patrio scripsisse sermone expresse tradiderunt, certo
probari possit, ipsum Evangelium graecum identicum esse quoad substantiam cum Evangelio illo, patrio
sermone ab eodem Apostolo exarato? Resp.: Affirmative.
3566 2153 Qu. 6: Utrum ex eo, quod auctor primi Evangelii scopum prosequitur praecipue dogmaticum et
apologeticum, demonstrandi nempe Iudaeis Jesum esse Messiam a prophetis praenuntiatum et a Davidica
stirpe progenitum, et quod insuper in disponendis factis et dictis, quae enarrat et refert, non semper
ordinem chronologicum tenet, deduci inde liceat, ea non esse ut vera recipienda; aut etiam affirmari
possit, narrationes gestorum et sermonum Christi, quae in ipso Evangelio leguntur, alterationem
quamdam et adaptationem sub influxu prophetiarum Veteris Testamenti et adultioris Ecclesiae status
subiisse, ac proinde historicae veritate haud esse conformes? Resp.: Negative ad utramque partem.
3567 2154 Qu. 7: Utrum speciatim solido fundamento destitutae censeri iure debeant opiniones eorum,
qui in dubium revocant authenticitatem historicam duorum priorum capitum, in quibus genealogia et
infantia Christi narrantur, sicut et quarumdam in re dogmatica magni momenti sententiarum, uti sunt illae,
quae respiciunt primatum Petri (Mt 16, 17-19), formam baptizandi cum universali missione praedicandi
Apostolis traditam (Mt 28, 19 20), professionem fidei Apostolorum in divinitatem Christi (Mt 14, 33), et
alia huiusmodi, quae apud Matthaeum peculiari modo enuntiata occurrunt? Resp.: Affirmative.
Resp. Commiss. de re Biblica, 26 juin 1912
3568 2155 Qu.1: Utrum luculentum traditionis suffragium, inde ab Ecclesiae primordiis mire consentiens
ac multiplici argumento firmatum, nimirum disertis sanctorum Patrum et scriptorum ecclesiasticorum
testimoniis, citationibus et allusionibus in eorumdem scriptis occurrentibus veterum haereticorum usu,
versionibus Librorum Novi Testamenti codicibus manuscriptis antiquissimis et pene universis, atque

