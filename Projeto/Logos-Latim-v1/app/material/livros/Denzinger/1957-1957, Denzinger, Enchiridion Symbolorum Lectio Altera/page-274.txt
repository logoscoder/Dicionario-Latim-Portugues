274
2835 Expos.: (Missionarius, consulere volens tam reverentiae sacramenti quam saluti aeternae infirmi iam
morituri, confert) baptismum sub hac condicione: 'si tu es vere dispositus', expresse intendens se non
baptizare sepositis bonis dispositionibus. Qu.: Utrum talis modus conferendi baptismum licitus sit vel
non?
2836 Resp.: Explorata res est, tres in adulto requiri dispositiones ad baptismum rite suscipiendum: fidem
nempe, paenitentiam et intentionem illum percipiendi. Fides profecto necessaria est qua adultus debet
esse sufficienter instructus, iuxta propriae intelligentiae mensuram, de mysteriis christianae religionis, et
ea firmiter credere; et necessaria item est paenitentia, qua debet peccata sua dolere et actum elicere vel
contritionis vel attritionis; ac tertio necessario requiritur intentio seu voluntas suscipiendi hoc
sacramentum, eaque deficiente non imprimitur in adulto baptismatis character.
2837 At enim vero fides et paenitentia in adulto requiruntur, ut licite sacramentum suscipiat et fructum
sacramenti consequatur; intentio vero necessaria est ad illud valide consequendum, adeo ut qui baptizatur
adultus sine fide ac paenitentia illicite quidem, at valide baptizatur, et contra, qui baptizatur absque
voluntate sacramentum suscipiendi nec licite nec valide baptizatur.
2838 Hisce praemissis facile erit dignoscere, missionarium in proposito casu non bene se gessisse,
quando baptismum administrans adulto moribundo, eodem calculo habuit dispositiones requisitas ad
baptismum licite administrandum et eas quae ad illum valide percipiendum necessario requiruntur. In
dubio enim, utrum adultus morti proximus sufficienter instructus sit de fidei mysteriis et ea sufficienter
crediderit, atque in dubio, utrum ipsum anteactae vitae sincere paeniteat, cum mortis necessitas urgeat,
sacramentum absolute administrare ei debet absque ulla condicione. In dubio vero, utrum ipse vere
intendat baptismum suscipere, si praevio diligenti examine de hac intentione adhuc dubitetur, baptismus
conferri debet sub condicione: dummodo sit capax baptismi. ...
2839 Praeterea nec bene se gessit missionarius, quando baptismum conferens sub condicione, intendit se
non baptizare sepositis bonis dispositionibus in suscipiente baptismum. nam in casu missionarius debet
tantum intendere se baptizare quatenus suscipiens sit capax baptismi, id est illum sincere percipere velit.
Decr. S.Officii, 18 septembre 1861 (sous Pie IX); Errores
Ontologistarum (Qu.: Utrum sequentes propositiones tuto tradi
possint: Censura S. Off.: Negative.)
2841 1. Immediata Dei cognitio, habitualis saltem, intellectui humano essentialis est, ita ut sine ea nihil
cognoscere possit: siquidem est ipsum lumen intellectuale.
2842 1660 2. Esse illud, quod in omnibus et sine quo nihil intelligimus, est esse divinum.
2843 1661 3. Universalia a parte rei considerata a Deo realiter non distinguuntur.
2844 1662 4. Congenita Dei tamquam entis simpliciter notitia omnem aliam cognitionem eminenti modo
involvit, ita ut per eam omne ens, sub quocumque respectu cognoscibile est, implicite cognitum
habeamus.
2845 1663 5. Omnes aliae ideae non sunt nisi modificationes ideae, qua Deus tamquam ens simpliciter
intelligitur.
2846 1664 6. Res creatae sunt in Deo tamquam pars in toto, non quidem in toto formali, sed in toto
infinito, simplicissimo, quod suas quasi partes absque ulla sui divisione et diminutione extra se ponit.
2847 1665 Creatio sic explicari potest: Deus ipso actu speciali, quo se intelligit et vult tamquam
distinctum a determinata creatura, homine v. g., creaturam producit.
Denzinger (latin) 2772
Denzinger (latin) 2847
Pie IX, Ep. 'Gravissimas inter' ad archiepisc.

