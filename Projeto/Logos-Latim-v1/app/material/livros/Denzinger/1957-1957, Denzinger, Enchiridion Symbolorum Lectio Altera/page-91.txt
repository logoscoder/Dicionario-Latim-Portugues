91
547 Confitemur autem unum eiusdem sanctae coessentialis Trinitatis, Deum Verbum, qui ante saecula de
Patre natus est, in ultimis saeculorum temporibus pro nobis nostraque salute descendisse de caelis, et
incarnatum de Spiritu Sancto et sancta, immaculata semperque virgine gloriosa Maria, domina nostra,
vere et proprie Dei genitrice, secundum carnem scilicet ex ea natum et vere hominem factum, eundem
Deum verum eundemque hominem verum, Deum quidem ex Deo Patre, hominem autem ex virgine
matre, incarnatum ex ea carne animam habente rationalem et intellectualem; consubstantialem eundem
Deo Patri secundum Deitatem, consubstantialemque nobis eundem ipsum secundum humanitatem, et per
omnia similem nobis absque solo peccato, crucifixum pro nobis sub Pontio Pilato, passum sepultumque et
resurgentem...
548 288 Unum quippe eundemque Dominum nostrum Iesum Christum, Filium Dei unigenitum, ex
duabus et in duabus substantiis inconfuse, incommutabiliter, indivise, inseparabiliter subsistere
cognoscimus nusquam sublata differentia naturarum propter unitionem, sed potius salva proprietate
utriusque naturae et in unam personam unamque subsistentiam concurrente, non in dualitatem
personarum dispertitum vel diversum, neque in unam compositam naturam confusum: sed unum
eundemque Filium unigenitum, Deum Verbum, Dominum nostrum Iesum Christum, neque alium in alio,
neque alium et alium, sed eundem ipsum in duabus naturis, id est, in Deitate et humanitate, et post
subsistentialem adunationem cognoscimus: quia neque Verbum in carnis naturam conversum est, neque
caro in Verbi naturam transformata est: permansit enim utrumque, quod naturaliter erat: differentiam
quippe adunatarum in eo naturarum sola contemplatione discernimus, ex quibus inconfuse, inseparabiliter
et incommutabiliter est compositus: unus enim ex utrisque et per unum utraque, quia simul sunt et altitudo
deitatis et humilitas carnis, servante utraque natura etiam post adunationem sine defectu proprietatem
suam, et 'operante utraque forma cum alterius communione quod proprium habet; Verbo operante quod
Verbi est, et carne exsequente quod carnis est: quorum unum coruscat miraculis, aliud succumbit iniuriis.'
(DS 294). Unde consequenter, sicut duas naturas, sive substantias, id est deitatem et humanitatem,
inconfuse, indivise, incommutabiliter eum habere veraciter confitemur, ita quoque et duas naturales
voluntates et duas naturales operationes habere, utpote perfectum Deum et perfectum hominem, unum
eundemque ipsum Dominum Iesum Christum (DS 501 ss.) pietatis nos regula instruit, quia hoc nos
apostolica atque evangelica traditio, sanctorumque Patrum magisterium, quos sancta apostolica atque
catholica Ecclesia et venerabiles Synodi suscipiunt, instituisse monstratur.
Concile de Constantinople III (oecum. VI); Sess. XIII,
28 mars 681
550 Retractantes dogmaticas epistolas, quae tamquam a Sergio quondam patriarcha huius a Deo
conservandae regiae urbis scriptae sunt tam ad Cyrum, qui tunc fuerat episcopus Phasidis, quam ad
Honorium quondam papam antiquae Romae, similiter autem et epistolam ab illo, id est Honorio,
rescriptam ad eundem Sergium (cf. DS 487), hasque invenientes omnino alienas exsistere ab apostolicis
dogmatibus et a definitionibus sanctorum conciliorum et cunctorum probabilium Patrum, sequi vero
falsas doctrinas haereticorum: eas omnino abiicimus et tamquam animae noxias exsecramur.
551 Quorum autem, id est eorumdem, impia exsecramur dogmata, horum et nomina a sancta Dei Ecclesia
proiici iudicavimus, id est Sergii..., qui aggressus est de huiusmodi impio dogmate conscribere, Cyri
Alexandriae, Pyrrhi, Pauli et Petri, qui et ipsi praesulatu functi sunt in sede huius a Deo conservandae
civitatis et similia iis senserunt; ad haec et Theodori quondam episcopi Pharani, quarum omniurn
suprascriptarum personarum mentionem fecit Agatho, sanctissimus ac ter beatissimus papa antiquae
Romae in suggestione, quam fecit ad piissimum... imperatorem (DS 542ss) eosque abiecit utpote contraria
rectae fidei nostrae sentientes, quos anathemati submitti detinimus.
552 Cum iis vero simul proiici a sancta Dei catholica Ecclesia simulque anathematizari praevidimus et
Honorium, qui fuerat papa antiquae Romae, eo quod invenimus per scripta, quae ab eo facta sunt ad
Sergium, quia in omnibus eius mentem secutus est et impia dogmata confirmavit.
553 289 Quae praesens sancta et univesalis Synodus fideliter suscipiens et expansis manibus amplectens
tam suggestionem, quae a sanctissimo ac beatissimo Agathone Papa antiquae Romae facta est ad
Constantinum, piissimum atque fidelissimum nostrum imperatorem, quae nominatim abjecit eos, qui
docuerunt vel praedicaverunt, sicut superus dictum est, unam voluntatem et unam operationem in
incarnationis dispensatione Domini nostri Jesu Christi veri Dei nostri (cf DS548), adaeque amplexa est et
alteram synodalem suggestionem, quae missa est a sacro Concilio, quod est sub eodem sanctissimo Papa
centum viginti quinque Deo amabilium episcoporum, ad ejus a Deo instructam tranquillitatem, utpote

