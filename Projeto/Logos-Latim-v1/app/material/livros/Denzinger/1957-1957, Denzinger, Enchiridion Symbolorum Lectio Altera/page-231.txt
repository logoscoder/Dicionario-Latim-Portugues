231
amatur amplius Deus propter meritum, neque propter perfectionem, neque propter felicitatem in eo
amando inveniendam.
2352 1328 2. In statu vitae contemplativae sive unitivae amittitur omne motivum interessatum timoris et
spei.
2353 1329 3. Id, quod est essentiale in directione animae, est non aliud facere, quam sequi pedetentim
gratiam cum infinita patientia, praecautione et subtilitate. Oportet se intra hos limites continere, ut sinatur
Deus agere, et numquam ad purum amorem ducere, nisi quando Deus per unctionem interiorem incipit
aperire cor huic verbo, quod adeo durum est animabus adhuc sibimet affixis, et adeo potest illas
scandalizare aut in perturbationem conicere.
2354 1330 4. In statu sanctae indifferentiae anima non habet amplius desideria voluntaria et deliberata
propter suum interesse, exceptis iis occasionibus, in quibus toti suae gratiae fideliter non cooperatur.
2355 1331 5. In eodem statu sanctae indifferentiae nihil nobis, omnia Deo volumus. Nihil volumus, ut
simus perfecti et beati propter interesse proprium; sed omnem perfectionem ac beatitudinem volumus, in
quantum Deo placet efficere, ut velimus res istas impressione suae gratiae.
2356 1332 6. In hoc sanctae indifferentiae statu nolumus amplius salutem ut salutem propriam, ut
liberationem aeternam, ut mercedem nostrorum meritorum, ut nostrum interesse omnium maximum; sed
eam volumus voluntate plena, ut gloriam et beneplacitum Dei, ut rem, quam ipse vult, et quam nos vult
velle propter ipsum.
2357 1333 7. Derelictio non est nisi abnegatio seu sui ipsius renuntiatio, quam Jesus Christus a nobis in
Evangelio requirit, postquam externa omnia reliquerimus. Ista nostri ipsorum abnegatio non est nisi quoad
interesse proprium ... Extremae probationes, in quibus haec abnegatio seu sui ipsius derelictio exerceri
debet, sunt tentationes, quibus Deus aemulator vult purgare amorem, nullum ei ostendendo perfugium
neque ullam spem quoad suum interesse proprium, etiam aeternum.
2358 1334 8. Omnia sacrificia, quae fieri solent ab animabus quam maxime disinteressatis circa earum
aeternam beatitudinem, sunt condicionalia. ... Sed hoc sacrificium non potest esse absolutum in statu
ordinario. In uno extremarum probationum casu hoc sacrificium fit aliquo modo absolutum.
2359 1335 9. In extremis probationibus potest animae invincibiliter persuasum esse persuasione reflexa,
et quae non est intimus conscientiae fundus, se iuste reprobatam esse a Deo.
2360 1336 10. Tunc anima divisa a semetipsa exspirat cum Christo in cruce, dicens: 'Deus, Deus meus, ut
quid dereliquisti me?' (Mt 27, 46.) In hac involuntaria impressione desperationis conficit sacrificium
absolutum sui interesse proprii quoad aeternitatem.
2361 1337 11. In hoc statu anima amittit omnem spem sui proprii interesse; sed numquam amittit in parte
superiore, id est in suis actibus directis et intimis, spem perfectam, quae est desiderium disinteressatum
promissionum.
2362 1338 12. Director tunc potest huic animae permittere, ut simpliciter acquiescat iacturae sui proprii
interesse et iustae condemnationi, quam sibi a Deo indictam credit.
2363 1339 13. Inferior Christi pars in cruce non communicavit superiori suas involuntarias
perturbationes.
2364 1340 14. In extremis probationibus pro purificatione amoris fit quaedam separatio partis superioris
animae ab inferiore. ... In ista separatione actus partis inferioris manant ex omnino caeca et involuntaria
perturbatione: nam totum, quod est voluntarium et intellectuale, est partis superioris.
2365 1341 15. Meditatio constat discursivis actibus, qui a se invicem facile distinguuntur. ... Ista
compositio actuum discursivorum et reflexorum est propria exercitatio amoris interessati.

