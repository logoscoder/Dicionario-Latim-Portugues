93
Saint Léon II, Ep. 'Regi regum' à l'empereur Constantin IV,
août 682
561 Cognovimus enim, quod sancta et universalis et magna sexta Synodus (C'politana III) eadem, quae et
universum concilium assidens huic Sanctae Sedi Apostolicae (Romanam a.680) ... senserit, ... atque
concorditer nobiscum confessa est: Unum esse de sancta et inseparabili Trinitate nostrum Dominum
Jesum Christum, ex duabus et in duabus naturis inconfuse, inseparabiliter, indivise consistentem, ut vere
Deum perfectum et hominem perfectum eumdem ipsum, salvaque proprietate uniuscuiusque in eo
convenientium naturarum, eumdem ipsum divina operatum ut hominem, absque solo peccato: et duas
idcirco naturales voluntates duasque naturales operationes eum habere veraciter praedicavit, per quae
principaliter et naturarum eius veritas demonstratur, usque ad cognoscendam profecto differentiam,
quarum sunt naturarum, ex quibus et in quibus unus idemque Dominus noster Iesus Christus consistit; per
quae revera probavimus, hanc sanctam... sextam Synodum ... apostolicam praedicationem inoffenso pede
fuisse secutam, sanctorumque et universalium quinque conciliorum definitionibus in omnibus
consentientem, nihil super statuta orthodoxae fidei augentem aut minuentem, sed regiam et evangelicam
semitam rectissime gradientem, et in his atque per eos sacrorum dogmatum lima et probabilium
catholicae Ecclesiae Patrum doctrina servata est...
562 Et quia (Synodus C'polit.) definitionem rectae fidei... plenissime praedicavit, quam et Apostolica
Sedes beati Petri Apostoli... veneranter suscepit, idcirco et Nos, et per Nostrum officium haec veneranda
Sedes Apostolica concorditer ac unanimiter his quae definita sunt ab ea consentit et beati Petri auctoritate
confirmat ...
563 Pariterque anathematizamus novi erroris inventores, id est Theodorum Pharanitanum episcopum,
Cyrum Alexandrinum, Sergium, Pyrrhum . . . necnon et Honorium, qui hanc apostolicam Ecclesiam non
apostolicae traditionis doctrina lustravit, sed profana proditione immaculatam fidem subvertere conatus
est (graeca recensio: = maculari permisit).
Concile de Tolede XIV, 14-20 novembre 684
564 (c. 8) At nunc nos... (fidelibus) praedicamus, brevi admodum definitione collecta, ut in una (enim)
Christi Filii Dei persona duarum naturarum individuas proprietates agnoscant, sicut indivisas atque
inseparabiles, ita inconfusas et inconvertibiles permanere, unam deitatis alteram hominis, unam qua ex
Deo Patre est genitus, alteram qua ex Maria virginegeneratus (generatur). Utraque ergo ei generatio plena
utraque perfecta, nihil minus ex deitate habens, nihil imperfectum ex humanitate suscipiens, non
naturarum geminatione divisus, non persona geminatus, sed plenus Deus plenusque homo absque omni
peccato in singularitate personae unus est Christus. Unus igitur in utraque natura consistens et divinitatis
signis effulget et humanitatis passionibus subiacet. Nec enim alter ex Patre, alter ex matre est genitus,
cum tamen aliter de Patre, aliter de matre sit natus: ipse tamen in utroque naturarum genere non divisus,
sed unus idemque et Dei et hominis filius; ipse vivit moriens, ipse moritur vivens; ipse impassibilis
patiens ipse passioni non subiacens nec deitate succumbens nec humanitate passioni se subtrahens;
habens ex deitatis natura non posse mori, habens ex humanitatis substantia et nolle et posse mori; ex una
immortalis habetur, ex altera mortalium condicione resolvitur; habens in aeterna divinitatis voluntate
quod (quo) susceptum hominem sumeret, habens in suscepti hominis voluntate, ut humana voluntas Deo
subdita esset. Unde et ipse dicit ad Patrem: 'Pater, non mea voluntas, sed tua fiat' (Lc 22,42), alteram
videlicet ostendens voluntatem divinitatis qua susceptus est homo, alteram hominis qua oboediendum est
Deo. - (c. 9) Et ideo secundum harum duarum differentiam naturarum, duarum quoque inseparabilium
proprietates praedicandae sunt voluntatum et operum. - (c. 10)... Si quis igitur Iesu Christo Dei Filio ex
utero Mariae virginis nato aliquid aut divinitatis imminuit aut de suscepta humanitate subducit, excepta
sola lege peccati, et eum non verum Deum hominemque perfectum in una persona subsistentem
sincerissime credit, anathema sit.
Denzinger (latin) 525
Denzinger (latin) 566
Concile de Tolede XV, commencé le 11 mai 688
566 294 (1)... Invenimus, quod in libro illo Responsionis fidei nostrae, quem per Petrum regionarium
Romanae Ecclesiae miseramus, id primum capitulum iam dicto papae (Benedicto II) incaute visum fuisset
a nobis positum, ubi nos secundum divinam essentiam diximus: 'Voluntas genuit voluntatem, sicut et

