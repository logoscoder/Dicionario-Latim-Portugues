56
149 ...Quid enim fide ad laetitiam superius? ... Quam ipse desuper nobis Salvator ad salutem tradidit
dicens: ambulantes 'docete omnes gentes ...' (Mt 28,19s), quam ipse tamquam auream catenulam
praecepto imponentis deductam in nos conservasti, vocis beati Petri omnibus interpres exsistens et illius
fidei omnibus beatitudinem attrahens. Unde et nos tamquam principi tibi huius boni ad utilitatem usi
veritatis filii Ecclesiae sortem ostendimus, ... uno consensu et concordia fidei confessionem cognoscentes.
Et fuimus in communi exsultatione spiritalibus tamquam imperialibus cenis epulationibus in cibis quas
per tuas litteras Christus epulantibus apparavit (quasi in imperialibus cenis deliciis spiritalibus epulantes,
quas per tuas litteras Christus praeparaverat invitatis), et supercaelestem Sponsum inter nos cernere
videbamur epulantem. (D 149) Si enim ubi sunt duo aut tres congregati in nomine ipsius, ibi ait se esse in
medio eorum (cf. Mt 18, 20), quantam circa quingentos viginti sacerdotes familiaritatem monstrabat, qui
et patriae et labori circa eum scientiam confessionis praeposuerunt? Quibus tu tamquam caput membris
praepositus eras per eos, qui tuam continent vicem, rectum consilium demonstrans...
301 (Definitio) Sequentes igitur sanctos Patres, unum eundemque confiteri Filium Dominum nostrum
Iesum Christum consonanter omnes docemus, eundem perfectum in deitate, eundem perfectum in
humanitate, Deum vere et hominem vere, eundem ex anima rationali et corpore, consubstantialem Patri
secundum deitatem et consubstantialem nobis eundem secundum humanitatem, 'per omnia nobis similem
absque peccato' (cf. Hebr 4, 15); ante saecula quidem de Patre genitum secundum deitatem, in novissimis
autem diebus eundem propter nos et propter nostram salutem ex Maria virgine Dei genetrice secundum
humanitatem:
302 Unum eundemque Christum Filium Dominum unigenitum, in duabus naturis inconfuse,
immutabiliter, indivise, inseparabiliter agnoscendum, nusquam sublata differentia naturarum propter
unitionem magisque salva proprietate utriusque naturae, et in unam personam atque subsistentiam
concurrente, non in duas personas partitum sive divisum, sed unum et eundem Filium unigenitum Deum
Verbum Dominum Jesum Christum: sicut ante Prophetae de eo et ipse nos Jesus Christus erudivit, et
Patrum nobis symbolum tradidit (DS 125, 150).
303 (S a n c t i o) His igitur cum omni undique scrupulositate et diligentia nobis dispositis, definivit
sancta et universalis Synodus, alteram fidem nulli licere proferre vel conscribere aut componere aut
sentire aut docere aliter ...
Canones
304 Can. 2. Si quis episcopus per pecunias fecerit ordinationem (Cheirotonian) et sub pretio redegerit
gratiam quae non potest vendi, ordinaveritque per pecunias episcopum aut chorepiscopum aut
presbyterum aut diaconum vel quemlibet ex his qui connumerantur in clero, aut promoverit (probaloito)
dispensatorem aut defensorem vel mansionarium (oikonomon e ekdikon e paramonarion) vel quemquam
omnino qui subiectus est regulae (tina tou kanonos) pro suo turpis lucri commodo, is cui hoc
adtemptandum probatum fuerit, proprii gradus periculo subiacebit, et qui ordinatus est, nihil ex hac
ordinatione vel promotione, quae est per negotiationem facta, proficiat (ÙpheleisthÙ), sed sit alienus ea
dignitate (allotrios tes axias) vel sollicitudine (tou phrontismatos), quam pecuniis acquisivit. Si quis vero
mediator tam turpibus et nefandis datis vel acceptis exstiterit, et ipse, si quidem clericus fuerit, proprio
gradu decidat, si vero laicus vel monachus, anathematizetur.
305 Can. 14. Quoniam in quibusdam provinciis concessum est lectoribus et psaltis uxores ducere
(gamein), statuit sancta synodus non licere cuiquam ex his accipere sectae alterius uxorem (eterodoxon
gunaika). Qui vero ex huiusmodi coniugio iam filios susceperunt, si quidem praeventi, ut ex se genitos
apud haereticos baptizarent, offerre eos Ecclesiae catholicae communioni conveniet; non baptizatos
autem non posse ulterius apud haereticos baptizari, sed neque copulari debet nuptura haeretico aut Judaeo
vel pagano, nisi forte promittat ad orthodoxam fidem se persona orthodoxae copulanda transferre. Si quis
autem hanc definitionem (ton oron) sanctae synodi transgressus fuerit, correptioni canonicae subiacebit.
306 Si enim ubi sunt duo aut tres congregati in nomine ipsius, ibi ait se esse in medio eorum (cf. Mt 18,
20), quantam circa quingentos viginti sacerdotes familiaritatem monstrabat, qui et patriae et labori circa
eum scientiam confessionis praeposuerunt? Quibus tu tamquam caput membris praepositus eras per eos,
qui tuam continent vicem, rectum consilium demonstrans...

