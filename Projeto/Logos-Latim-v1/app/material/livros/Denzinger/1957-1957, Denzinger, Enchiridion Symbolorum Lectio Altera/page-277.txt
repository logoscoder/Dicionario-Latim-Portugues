277
habitusque plane intuetur, scrutatur et noscit, pro summa sua bonitate et clementia minime patiatur,
quempiam aeternis puniri suppliciis, qui voluntariae culpae reatum non habeat.
2867 1677 Sed notissimum quoque est catholicum dogma, neminem scilicet extra catholicam Ecclesiam
posse salvari, et contumaces adversus eiusdem Ecclesiae auctoritatem, definitiones, et ab ipsius Ecclesiae
unitate atque a Petri successore Romano Pontifice, cui vineae custodia a Salvatore est commissa,
pertinaciter divisos aeternam non posse obtinere salutem. ...
Pie IX, Encycl. 'Quanto conficiamur moerore' ad episcopos
Italiae, 10 août 1863
1678 Absit vero, ut catholicae Ecclesiae filii ullo unquam modo inimici sint iis, qui eisdem fidei
caritatisque vinculis nobiscum minime sunt coniuncti, quin immo illos sive pauperes sive aegrotantes sive
aliis quibusque aerumnis afflictos omnibus christianae caritatis officiis prosequi et adiuvare semper
studeant, et in primis ab errorum tenebris, in quibus misere iacent, eripere atque ad catholicam veritatem
et ad amantissimam matrem Ecclesiam reducere contendant, quae maternas suas manus ad illos amanter
tendere eosque ad suum sinum revocare nunquam desinit, ut in fide, spe et caritate fundati ac stabiles et
'in omni opere bono fuctificantes' (Col 1, 10) aeternam assequantur salutem.
Pie IX, Ep. 'Tuas libenter' ad archiep. Monaco-Frisingensem
(Munchen-Freising), 21 décembre 1863
2875 1679 Noscebamus... nonnullos ex catholicis, qui severioribus disciplinis excolendis operam navant,
humani ingenii viribus nimium fidentes errorum periculis haud fuisse absterritos, ne in asserenda fallaci et
minime sincera scientiae libertate abriperentur ultra limites, quos praetergredi non sinit oboedientia debita
erga magisterium Ecclesiae ad totius revelatae veritatis integritatem servandam divinitus institutum. Ex
quo evenit, ut huiusmodi catholici misere decepti et iis saepe consentiant, qui contra huius Apostolicae
Sedis ac Nostrarum Congregationum decreta declamant ac blaterant, ea liberum scientiae progressum
impedire (cf. DS 2912), et periculo se exponunt sacra illa frangendi oboedientiae vincula, quibus ex Dei
voluntate eidem Apostolicae huic obstringuntur Sedi, quae a Deo ipso veritatis magistra et vindex fuit
constituta.
2876 1680 Neque ignorabamus, in Germania etiam falsam valuisse opinionem adversus veterem scholam
et adversus doctrinam summorum illorum Doctorum (cf D.1713), quos propter admirabilem eorum
sapientiam et vita sanctitatem universalis veneratur Ecclesia. Qua falsa opinione ipsius Ecclesiae
auctoritas in discrimen vocatur, quandoquidem ipsa Ecclesia non solum per tot continentia saecula
permisit, ut ex eorundem Doctorum methodo et ex principiis communi omnium catholicarum scholarum
consensu sancitis theologica excoleretur scientia, verum etiam saepissime summis laudibus theologicam
eorum doctrinam extulit illamque veluti fortissimum fidei propugnaculum et formidanda contra suos
inimicos arma vehementer commendavit...
2877 1681 Equidem cum omnes eiusdem conventus viri ... asseruerint, scientiarum progressum et felicem
exitum in devitandis ac refutandis miserrimae nostrae aetatis erroribus omnino pendere ab intima erga
veritates revelatas adhaesione, quas catholica docet Ecclesia, ipsi noverunt ac professi sunt illam
veritatem, quam veri catholici scientiis excolendis et evolvendis dediti semper tenuere ac tradiderunt.
Atque hac veritate innixi potuerunt ipsi sapientes ac veri catholici viri scientias easdem tuto excolere,
explanare easque utiles certasque reddere. Quod quidem obtineri non potest, si humanae rationis lumen
finibus circumscriptum eas quoque veritates investigando, quas propriis viribus et facultatibus assequi
potest, non veneretur maxime, ut par est infallibile et increatum divini intellectus lumen, quod in
christiana revelatione undique mirifice elucet. Quamvis enim naturales illae disciplinae suis propriis
ratione cognitis principiis nitantur, catholici tamen earum cultores divinam revelationem veluti rectricem
stellam prae oculis habeant oportet, qua praelucente sibi a syrtibus et erroribus caveant, ubi in suis
investigationibus et commentationibus animadvertant posse se illis adduci, ut saepissime accidit, ad ea
proferenda, quae plus minusve adversentur infallibili rerum veritati, quae a Deo revelatae fuere.
2878 1682 Hinc dubitare nolumus, quin ipsius conventus viri commemoratam veritatem noscentes ac
profitentes, uno eodemque tempore plane reicere ac reprobare voluerint recentem illam ac praeposteram
philosophandi rationem, quae etiamsi divinam revelationem veluti historicum factum admittat, tamen
ineffabiles veritates ab ipsa divina revelatione propositas humanae rationis investigationibus supponit,
perinde ac si illae veritates rationi subiectae essent vel ratio suis viribus et principiis posset consequi

