49
illud corpus anima intellegente perfectum ex ea traxerit, cui et Dei Verbum, secundum hypostasim
unitum, secundum carnem natum dicitur.
251 (Versio Marii Mercatoris) (c. 3) Credimus, inquiunt illi (scl. sancti Patres), et in Dominum nostrum
Iesum Christum Filium eius unigenitum. Praevides quomodo Domini et Jesu Christi et unigeniti Filii
prius communia deitatis et humanitatis nomina tamquam fundamenta ponentes, tunc suscepti hominis
(accuratius: inhumanationis) et resurrectionis et passionis superaedificant traditionem, ut nominibus
quibusdam utriusque naturae communibus et significativis propositis, neque quae generationis Filii et
dominationis, dissecentur neque quae naturarum sunt propria, in singularitate nativitatis Filii ulla
confusionis abolitione periclitentur nomine unionis.
(c. 4) In hoc apud illos Paulus doctor est factus; qui cum divinae incarnationis memoriam faceret,
incipiens subiungere quae sunt passionis, prius posuit 'Christus', commune, ut paulo ante dixi, nomen
naturarum: tunc decentem infert sermonem sive rationem utriusque. Quid enim ait? 'Hoc sentiatur in
vobis quod et in Christo Iesu, qui cum in forma Dei esset, non rapinam arbitratus est esse aequalis Deo,
sed', ne ad unumquodque loquar,
'factus oboediens usque ad mortem, mortem autem crucis' (Phil 2, 5s 8). Quoniam igitur coeperat mortis
facere mentionem, ut ne quis hinc Verbum Deum passibilem suspicetur, posuit 'Christus', tamquam
inpassibilis et passibilis essentiae in singularitate personae significativum vocabulum, ut inpassibilis et
passibilis Christus sine periculo nominetur, inpassibilis quidem deitate, passibilis vero natura corporea.
(c. 5) Multa super hoc cum possim dicere et primo omnium quod nec nativitatis in dispensatione, sed
susceptionis humanitatis tantum meminisse sanctos illos Patres ostendere valeam; ... (brevitati studens
statim) venio nunc et ad secundum <a> caritate tua capitulum motum, in quo naturarum quidem laudabam
factam discretionem secundum deitatis et humanitatis rationem et in una persona consortium nec non et
illud quod Deum Verbum secunda nativitate ex muliere minime diceret eguisse <et> quod passionis
incapacem profitebatur deitatem. Catholica enim re vera sunt haec et omnino sectis omnibus circa Domini
naturas adversa. In reliquis vero si aliquam latentem et profundam atque incomprehensibilem rationem
legentium auribus adferebas, tuae sit examinatae prudentiae scire: mihi enim priora destruere videbaris.
Eum enim qui in primis inpassibilis et secundam non recipere nativitatem fuerat praedicatus, iterum
passibilem et noviter creatum nescio quomodo inferebas, tamquam quae Deo Verbo naturaliter inessent,
consortio templi corrupta sint, aut forsitan paulo minus hominibus putari illud ipsum absque peccato
templum et inseparabile divinae naturae nativitatem et mortem pro peccatoribus (non) pertulisse,
tamquam voci dominicae ad Judaeos clamanti 'Solvite templum hoc, et in triduo suscitabo illud' (Jo 2, 19)
non debeat credi. Non dixit: solvite deitatem meam, et in triduo suscitabitur.
(c. 6) ... Ubique per divinas Scripturas, quotiens meminerint dominicae dispensationis, non divinitatis
Christi, sed humanitatis eius passio et nativitas traditur, ut magis secundum liquidissimam rationem
convenientius aptiusque sit sanctam Virginem non genetricem Dei, id est theotokon, sed Christi
genetricem, id est Christotokon vocari, ad haec Evangeliis quoque vociferantibus: 'Liber generationis Jesu
Christi filii David filii Abraham' (Mt 1, 1). Evidens est quia Deus Verbum David non erat filius. Accipe,
si videtur, et aliud testimonium: 'Iacob autem genuit Joseph virum Mariae, de qua natus est Jesus qui
dicitur Christus' (Mt 1, 16). Intende etiam in aliud dictum: 'Christi autem generatio sic erat. Cum esset
desponsata virgo Maria, inventa est in utero habens de Spiritu Sancto' (Mt 1, 18). Creaturam autem esse
Spiritus Sancti Unigeniti deitatem quis vel debeat suspicari ? Quid etiam his superfundi debeat, audi: 'Et
erat mater Jesu ibi' (Jo 2, 1) et iterum 'cum Maria matre Jesu' (Act 1, 14), illud quoque 'Quod in ea natum
est, de Spiritu Sancto est' (Mt 1, 20) et iterum 'Accipe puerum et matrem eius et fuge in Aegyptum' (Mt 2,
13) et illud 'De Filio eius unigenito, qui factus est ei ex semine David secundum carnem' (Rom 1, 3) et
iterum de passione eius quia 'Deus Filium suum misit in similitudinem carnis peccati et de peccato
damnavit peccatum in carne' (Rom 8, 3) et iterum 'Christus mortuus est pro peccatis nostris' (I Cor 15, 3)
et denuo 'Christo passo in carne' (I Petr 4, 1) et illud 'Hoc est corpus meum et hic est sanguis meus' (I Cor
11, 24), non dixit haec est deitas mea.
(c. 7) Et decem milia alia sunt, aliis atque aliis vocibus protestantibus humanum genus in eo, non Filii
deitatem recentem putare aut novellam aut corporalium passionum esse capacem, sed illam divinae
naturae coniunctam carnem ex qua <et dominum et> filium se David nominat Christus. Quid enim ait?
'Quid vobis videtur de Christo? Cuius est filius? Responderunt: David. Et respondit Jesus et dixit:
Quomodo ergo David in spiritu dominum eum vocat dicens: dixit, inquit, Dominus Domino meo, sede ad
dexteram meam' (Mt 22, 42-44). Tamquam filius profecto David secundum carnem, secundum
divinitatem vero Dominus. Esse quidem templum divinitatis Filii corpus et templum secundum

