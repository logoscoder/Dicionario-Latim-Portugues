358
praeterita, praesentia et futura, seu omnia quae Deus scit scientia visionis. (D.2184) 3. Placitum
quorumdam recentiorum de scientia animae Christi limitata, non est minus recipiendum in scholis
catholicis, quam veterum sententia de scientia universali. (D.2185) Resp. (Cfirm a S. P'ce, 6 juin):
Negative.
Resp. S. Officii, 16 (18) juillet 1919
3648 2189 Qu.: An doctrinae, quas hodie theosophicas dicunt, componi possint cum doctrina catholica;
ideoque an liceat nomen dare societatibus theosophicis, earum conventibus interesse, ipsarumque libros,
ephemerides, diaria, scripta legere. Resp. (cfirm. a S. P'ce 17 juillet): Negative in omnibus.
Beno√Æt XV, Ep. encycl. 'Spiritus Paraclitus', 15 septembre 1920
3650 (389) Nullam profecto in scriptis Doctoris Maximi (S. Hieronymi) paginam reperies, unde non
liqueat, eum cum universa catholica Ecclesia firmiter constanterque tenuisse, libros sacros Spiritu Sancto
inspirante conscriptos Deum habere auctorem atque ut tales ipsi Ecclesiae traditos esse (cf. DS 3006).
Asseverat nimirum Codicis sacri libros Spiritu Sancto inspirante vel suggerente vel insinuante vel etiam
dictante compositos esse, immo ab ipso conscriptos et editos; sed nihil praeterea dubitat, quin singuli
eorum auctores, pro sua quisque natura atque ingenio, operam afflanti Deo libere navarint. Etenim non
modo id universe affirmat, quod omnibus sacris scriptoribus commune est, ipsos in scribendo Dei
spiritum secutos, ut omnis sensus omniumque sententiarum Scripturae Deus causa princeps habendus sit,
sed etiam quod uniuscuiusque proprium est, accurate dispicit. ... (390) Quam quidem Dei cum homine
communitatem laboris ad unum idemque opus conficiendum Hieronymus comparatione illustrat artificis,
qui in aliqua re factitanda organo seu instrumento utitur...
3651 Quod si etiam inquirimus, qua ratione haec Dei, uti causae principis, virtus atque actio in
hagiographum sit intelligenda, cernere licet, inter Hieronymi verba et communem de inspiratione
catholicam doctrinam nihil omnino interesse, cum ipse teneat, Deum gratia collata, scriptoris menti lumen
praeferre ad verum quod attinet 'ex persona Dei' hominibus proponendum; voluntatem praeterea movere
atque ad scribendum impellere; ipsi denique peculiariter continenterque adesse, donec librum perficiat.
3652 2186 (394) ... Illorum comprobamus consilium, qui, ut semetipsos aliosque ex difficultatibus sacri
Codicis expediant, ad eas diluendas, omnibus studiorum et artis criticae freti subsidiis, novas vias atque
rationes inquirunt; at misere a proposito aberrabunt, si decessoris Nostri praescripta neglexerint et certos
fines 'terminosque a Patribus constitutos praeterierint' (cf. Prov 22, 28). Quibus sane praeceptis et finibus
nequaquam recentiorum illorum continetur opinio, qui, inducto inter elementum Scripturae primarium seu
religiosum et secundarium seu profanum discrimine, inspirationem quidem ipsam ad omnes sententias,
immo etiam ad singula Bibliorum verba pertinere volunt, sed eius effectus, atque in primis erroris
immunitatem absolutamque veritatem, ad elementum primarium seu religiosum contrahunt et
coangustant. Eorum enim sententia est, id unum, quod ad religionem spectet, a Deo in Scripturis intendi
ac doceri; reliqua vero, quae ad profanas disciplinas pertineant et doctrinae revelatae quasi quaedam
externa divinae veritatis vestis inserviant, permitti tantumrnodo et scriptoris imbecillitati relinqui. ... (Has
opiniones nullo modo repugnare contendunt doctrinis Leonis XIII), cum is hagiographum in naturalibus
rebus secundum externam speciem, utique fallacem, loqui declaraverit (cf. DS 3288). Id vero quam
temere, quam falso affirmetur, ex ipsis Pontificis verbis manifesto apparet. Neque enim ab externa rerum
specie ... ulla falsi labes divinis litteris adspergitur, quandoquidem sensus in iis rebus proxime (395)
cognoscendis, quarum sit propria ipsorum cognitio, minime decipi dogma est sanae philosophiae.
Praeterea (Leo XIII), quovis inter elementum primarium et secundarium, ut vocant, remoto discrimine
omnique ambiguitate sublata, luculenter ostendit, longissime a vero abesse illorum opinionem, qui
arbitrantur 'de veritate sententiarum cum agitur, non adeo exquirendum, quaenam dixerit Deus, ut non
magis perpendatur, quam ob causam ea dixerit' (DS 3291); idemque docet divinum afflatum ad omnes
Bibliorum partes sine ullo delectu ac discrimine proferri nullumque in textum inspiratum errorem incidere
posse: 'At nefas omnino fuerit aut inspirationem ad aliquas tantum s. Scripturae partes coangustare aut
concedere sacrum ipsum errasse auctorem.' (vd. DS 3291).
3653 2187 Neque minus ab Ecclesiae doctrina... ii dissentiunt, qui partes Scripturarum historicas non
factorum absoluta inniti veritate arbitrantur, sed tantummodo relativa, quam vocant, et concordi vulgi
opinione: idque non verentur ex ipsis Leonis Pontificis verbis inferre, propterea quod principia de rebus
naturalibus statuta ad disciplinas historicas transferri posse dixerit (DS 3290). Itaque contendunt,

