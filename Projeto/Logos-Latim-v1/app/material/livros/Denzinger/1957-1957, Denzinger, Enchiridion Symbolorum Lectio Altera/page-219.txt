219
2116 1166 16. Fides non censetur cadere sub praeceptum speciale et secundum se.
2117 1167 17. Satis est actum fidei semel in vita elicere.
2118 1168 18. Si (a) potestate publica quis interrogetur, fidem ingenuo confiteri, ut Deo et fidei
gloriosum consulo : tacere ut peccaminosum per se non damno.
2119 1169 19. Voluntas non potest efficere, ut assensus fidei in se ipso sit magis firmus, quam mereatur
pondus rationum ad assensum impellentium.
2120 1170 20. Hinc potest quis prudenter repudiare assensum, quem habebat, supernaturalem.
2121 1171 21. Assensus fidei supernaturalis et utilis ad salutem stat cum notitia solum probabili
revelationis, immo cum formidine, qua quis formidet, ne non sit locutus Deus.
2122 1172 22. Nonnisi fides unius Dei necessaria videtur necessitate medii, non autem explicita
Remuneratoris.
2123 1173 23. Fides late dicta ex testimonio creaturarum similive motivo ad iustificationem sufficit.
2124 1174 24. Vocare Deum in testem mendacii levis non est tanta irreverentia, propter quam velit aut
possit damnare hominem.
2125 1175 25. Cum causa licitum est iurare sine animo iurandi, sive res sit levis sive gravis.
2126 1176 26. Si quis vel solus vel coram aliis, sive interrogatus sive propria sponte, sive recreationis
causa, sive quocumque alio fine iuret, se non fecisse aliquid, quod revera fecit, intelligendo intra se
aliquid aliud, quod non fecit, vel aliam viam (diem) ab ea, in qua fecit, vel quodvis aliud additum verum,
revera non mentitur nec est periurus.
2127 1177 27. Causa iusta utendi his amphibologiis est, quoties id necessarium aut utile est ad salutem
corporis, honorem, res familiares tuendas, vel ad quemlibet alium virtutis actum, ita ut veritatis occultatio
censeatur tunc expediens et studiosa.
2128 1178 28. Qui mediante commendatione vel munere ad magistratum vel officium publicum promotus
est, poterit cum restrictione mentali praestare iuramentum, quod de mandato regis a similibus solet exigi,
non habito respectu ad intentionem exigentis; quia non tenetur fateri crimen occultum.
2129 1179 29. Urgens metus gravis est causa iusta sacramentorum administrationem simulandi.
2130 1180 30. Fas est viro honorato occidere invasorem, qui nititur calumniam inferre, si aliter haec
ignominia vitari nequit : idem quoque dicendum si quis impingat alapam vel fuste percutiat et post
impactam alapam vel ictum fustis fugiat.
2131 1181 31. Regulariter occidere possum furem pro conservatione unius aurei.
2132 1182 32. Non solum licitum est defendere defensione occisiva, quae actu possidemus, sed etiam, ad
quae ius inchoatum habemus et quae nos possessuros speramus.
2133 1183 33. Licitum est tam heredi quam legatario, contra iniuste impedientem, ne vel hereditas
adeatur vel legata solvantur, se taliter defendere sicut et ius habenti in cathedram vel praebendam, contra
earum possessionem iniuste impedientem.
2134 1184 34. Licet procurare abortum ante animationem foetus, ne puella deprehensa gravida occidatur
aut infametur.
2135 1185 35. Videtur probabile, omnem foetum (quamdiu in utero est) carere anima rationali et tunc
primum incipere eandem habere, cum paritur : ac consequenter dicendum erit, in nullo abortu homicidium
committi.

