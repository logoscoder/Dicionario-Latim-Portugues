280
1694 Etenim funestissimum communismi et socialismi docentes ac profitentes errorem asserunt
'societatem domesticam seu familiam totam suae exsistentiae rationem a iure dumtaxat civili mutuari;
proindeque ex lege tantum civili dimanare ac pendere iura omnia parentum in filios, cum primis vero ius
institutionis educationisque curandae'.
2892 1695 Quibus impiis opinionibus machinationibusque in id praecipue intendunt fallacissimi isti
homines, ut salutifera catholicae Ecclesiae doctrina ac vis a iuventutis institutione et educatione prorsus
eliminetur.
2893 1696 Alii instaurantes prava ac toties damnata novatorum commenta insigni impudentia audent
Ecclesiae et huius Apostolicae Sedis supremam auctoritatem a Christo Domino ei tributam civilis
auctoritatis arbitrio subicere, et omnia eiusdem Ecclesiae et Sedis iura denegare circa ea, quae ad
exteriorem ordinem pertinent.
2894 1697 Namque ipsos minime pudet affirmare: Ecclesiae leges non obligare in conscientia, nisi cum
promulgantur a civili potestate; acta et decreta Romanorum Pontificum ad religionem et Ecclesiam
spectantia indigere sanctione et approbatione vel minimum assensu potestatis civilis; constitutiones
Apostolicas, quibus damnantur clandestinae societates, sive in eis exigatur sive non exigatur iuramentum
de secreto servando, earumque asseclae et fautores anathemate mulctantur, nullam habere vim in illis
orbis regionibus, ubi eiusmodi aggregationes tolerantur a civili gubernio. ...
2895 1698 Neque erubescunt palam publiceque profiteri haereticorum effatum et principium, ex quo tot
perversae oriuntur sententiae atque errores. Dictitant enim 'Ecclesiasticam potestatem non esse iure divino
distinctam et independentem a potestate civili, neque eiusmodi distinctionem et independentiam servari
posse, quin ab Ecclesia invadantur et usurpentur essentialia iura potestatis civilis'. Atque silentio
praeterire non possumus eorum audaciam, qui ... contendunt 'illis Apostolicae Sedis iudiciis et decretis,
quorum obiectum ad bonum generale Ecclesiae eiusdemque iura ac disciplinam spectare declaratur,
dummodo fidei morumque dogmata non attingat, posse assensum et oboedientiam detrectari absque
peccato et absque ulla catholicae professionis iactura.
2896 1699 Itaque omnes et singulas pravas opiniones ac doctrinas singillatim hisce litteris commemoratas
auctoritate Nostra Apostolica reprobamus, proscribimus atque damnamus, easque ab omnibus catholicae
Ecclesiae filiis veluti reprobatas, proscriptas atque damnatas omnino habere volumus et mandamus.
Pie IX, Syllabus Pii IX, seu Collectio errorum in diversis
Actis Pii IX proscriptorum, editus 8 d√©cembre 1864
I. Pantheismus, naturalismus et rationalismus absolutus
2901 1701 1. Nullum supremum, sapientissimum, providentissimumque Numen divinum exsistit, ab hac
rerum universitate distinctum, et Deus idem est ac rerum natura et idcirco immutationibus obnoxius,
Deusque reapse fit in homine et mundo, atque omnia Deus sunt et ipsissimam Dei habent substantiam; ac
una eademque res est Deus cum mundo et proinde spiritus cum materia, necessitas cum libertate, verum
cum falso, bonum cum malo et iustum cum iniusto (26').
2902 1702 2. Neganda est omnis Dei actio in homines et mundum (26').
2903 1703 3. Humana ratio, nullo prorsus Dei respectu habito, unicus est veri et falsi, boni et mali arbiter,
sibi ipsi est lex et naturalibus suis viribus ad hominum ac populorum bonum curandum sufficit (26').
2904 1704 4. Omnes religionis veritates ex nativa humanae rationis vi derivant; hinc ratio est princeps
norma, qua homo cognitionem omnium cuiuscunque generis veritatum assequi possit ac debeat (1' 17'
26').
2905 1705 5. Divina revelatio est imperfecta et idcirco subjecta continuo et indefinito progressui, qui
humanae rationis progressui respondeat.
2906 1706 6. Christi fides humanae refragatur rationi; divinaque revelatio non solum nihil prodest, verum
etiam nocet hominis perfectioni (1' 26').

