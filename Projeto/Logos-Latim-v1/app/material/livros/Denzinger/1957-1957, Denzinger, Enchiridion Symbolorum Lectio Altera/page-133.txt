133
Boniface VIII, Bulla 'Saepe sanctam Ecclesiam', 1 août 1296
866 Accepimus namque, quod nonnullae personae se contra sanctam catholicam Ecclesiam erigentes,
etiam sexus feminei, dogmatizant se ligandi et solvendi claves habere, paenitentias audiunt et a peccatis
absolvunt, conventicula non solum diurna faciunt, sed nocturna, in quibus de suis pravitatibus
conferunt, ... et praedicare praesumunt; tonsura clericali contra ritum Ecclesiae abutentes, Spiritum
Sanctum se dare per impositionem manuum mentiuntur; et exhibendam (supple: reverentiam ?
oboedientiam ? ) soli Deo et non alteri cuiuscumque fuerit condicionis, dignitatis et status. Efficaciores
etiam illas orationes affirmant, quae a nudatis toto corpore offeruntur; ... et in dicta sancta Ecclesia ligandi
atque solvendi fore abnegant potestatem ... Quapropter huiusmodi sectam ... damnatam et haereticam
nuntiamus.
Boniface VIII, Bulla 'Antiquorum habet', 22 février 1300
868 467 Antiquorum habet fida relatio, quod accedentibus ad honorabilem basilicam principis
Apostolorum de Urbe concessae sunt magnae remissiones et indulgentiae peccatorum. Nos igitur ...
huiusmodi remissiones et indulgentias omnes et singulas ratas et gratas habentes, ipsas auctoritate
Apostolica confirmamus et approbamus ... Nos de omnipotentis Dei misericordia et eorundem
Apostolorum eius meritis et auctoritate confisi, de fratrum Nostrorum consilio et Apostolicae plenitudine
potestatis omnibus ... ad basilicas ipsas accedentibus reverenter, vere paenitentibus et confessis . . . in
huiusmodi praesenti et quolibet centesimo secuturo annis non solum plenam et largiorem, immo
plenissimam omnium suorum concedemus et concedimus veniam peccatorum ...
Boniface VIII, Bulla 'Unam sanctam', 18 novembre 1302
870 468 Unam sanctam Ecelesiam catholicam et ipsam apostolicam urgente fide credere cogimur et
tenere, nosque hanc firmiter credimus et simpliciter confitemur, extra quam nec salus est nec remissio
peccatorum ...; quae unum corpus mysticum repraesentat, cuius corporis caput Christus, Christi vero
Deus. In qua 'unus Dominus, una fides et unum baptisma' (Eph 4, 5). Una nempe fuit diluvii tempore arca
Noe, unam Ecclesiam praefigurans, quae in uno cubito consummata unum, Noe videlicet, gubernatorem
habuit et rectorem, extra quam omnia subsistentia super terram legimus fuisse deleta.
871 468 Hanc autem veneramur et unicam, dicente Domino in Propheta: Erue a framea, Deus, animam
meam, et de manu canis unicam meam' (Ps 21, 21). Pro anima enim, id est pro se ipso, capite simul oravit
et corpore, quod corpus unicam scl. Ecclesiam nominavit, propter sponsi, fidei, sacramentorum et caritatis
Ecclesiae unitatem. Haec est 'tunica' illa Domini 'inconsutilis' (Jo 19, 23), quae scissa non fuit, sed sorte
provenit.
872 468 Igitur Ecclesiae unius et unicae unum corpus, unum caput, non duo capita quasi monstrum,
Christus videlicet et Christi vicarius Petrus Petrique successor, dicente Domino ipsi Petro: 'Pasce oves
meas' (Io 21, 17). 'Meas', inquit, et generaliter, non singulariter has vel illas: per quod commisisse sibi
intelligitur universas. Sive ergo Graeci sive alii se dicant Petro eiusque successoribus non esse
commissos: fateantur necesse est se de ovibus Christi non esse, dicente Domino in Joanne, 'unum ovile,
unum et unicum esse pastorem' (Jo 10, 16).
873 469 In hac eiusque potestate duos esse gladios, spiritualem videlicet et temporalem, evangelicis dictis
instruimur (Provocatur ad Lc 22, 38 et Mt 26, 52) ... Uterque ergo est in potestate Ecclesiae, spiritualis
scilicet gladius et materialis. Sed is quidem pro Ecclesia, ille vero ab Ecclesia exercendus. Ille sacerdotis,
is manu regum et militum, sed ad nutum et patientiam sacerdotis. Oportet autem gladium esse sub gladio,
et temporalem auctoritatem spirituali subiici potestati. ... Spiritualem et dignitate et nobilitate terrenam
quamlibet praecellere potestatem, oportet tanto clarius nos fateri, quanto spiritualia temporalia
antecellunt. ... Nam Veritate testante, spiritualis potestas terrenam potestatem instituere habet, et iudicare,
si bona non fuerit. ... Ergo si deviat terrena potestas, iudicabitur a potestate spirituali; sed, si deviat
spiritualis minor, a suo superiore; si vero suprema, a solo Deo, non ab homine poterit iudicari, testante
Apostolo: 'Spiritualis homo iudicat omnia, ipse autem a nemine iudicatur' (1 Cor 2, 15).
874 469 Est autem haec auctoritas, etsi data sit homini et exerceatur per hominem, non humana, sed
potius divina potestas, ore divino Petro data, sibique suisque successoribus in ipso Christo, quem
confessus fuit petra firmata, dicente Domino ipsi Petro: 'Quodcumque ligaveris' etc. (Mt 16, 19).
Quicumque igitur huic potestati a Deo sic ordinatae 'resistit, Dei ordinationi resistit' (Rom 13, 2), nisi duo,

