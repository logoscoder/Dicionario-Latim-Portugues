227
proficiunt in via interna; sed regulam sumerem a lumine quodam, actuali cognitione humana ac
theologica superiori, quod me certo cognoscere facit cum interna securitate (certitudine), quod talis
operatio est violenta: et certus sum, quod hoc lumen a Deo procedit, quia ad me pervenit (provenit)
coniunctum cum certitudine, quod a Deo proveniat, et mihi nec umbram dubii relinquit in contrarium: eo
modo, quo interdum contingit, quod Deus aliquid revelando eodem tempore animam certam reddit, quod
ipse sit, qui revelat, et anima in contrarium non potest dubitare.
2254 1274 54. Spirituales vitae ordinariae in hora mortis se delusos invenient et confusos (et) cum
omnibus passionibus in alio mundo purgandis.
2255 1275 55. Per hanc viam internam pervenitur, etsi multa cum sufferentia, ad purgandas et
exstinguendas omnes passiones, ita quod nihil amplius sentitur, nihil, nihil: nec ulla sentitur inquietudo,
sicut corpus mortuum, nec anima se amplius commoveri sinit.
2256 1276 56. Duae leges et duae cupiditates (animae una, et amoris proprii altera) tamdiu perdurant,
quamdiu perdurat amor proprius: unde quando hic purgatus est et mortuus, uti fit per viam internam, non
adsunt amplius illae duae leges et duae cupiditates, nec ulterius lapsus aliquis incurritur, nec aliquid
sentitur amplius, ne quidem veniale peccatum.
2257 1277 57. Per contemplationem acquisitam pervenitur ad statum non faciendi amplius peccata, nec
mortalia nec venialia.
2258 1278 58. Ad huiusmodi statum pervenitur non reflectendo amplius ad proprias operationes; quia
defectus ex reflexione oriuntur.
2259 1279 59. Via interna seiuncta est a confessione, a confessariis et a casibus conscientiae, a theologia
et philosophia.
2260 1280 60. Animabus provectis, quae reflexionibus mori incipiunt, et eo etiam perveniunt, ut sint
mortuae, Deus confessionem aliquando efficit impossibilem et supplet ipse tanta gratia praeservante,
quantam in sacramento reciperent: et ideo huiusmodi animabus non est bonum in tali casu ad
sacramentum paenitentiae accedere, quia id est (in) illis impossibile.
2261 1281 61. Anima, cum ad mortem mysticam pervenit, non potest amplius aliud velle, quam quod
Deus vult, quia non habet amplius voluntatem, et Deus illi eam abstulit.
2262 1282 62. Per viam internam pervenitur ad continuum statum immobilem in pace imperturbabili.
2263 1283 63. Per viam internam pervenitur etiam ad mortem sensuum: quin immo signum, quod quis in
statu nihilitatis maneat, id est mortis mysticae, est, si sensus exteriores non repraesentent amplius res
sensibiles, unde sint ac si non essent, quia non perveniunt ad faciendum, quod intellectus ad eas se
applicet.
2264 1284 64. Theologus minorem dispositionem habet quam homo rudis ad statum contemplativi:
primo, quia non habet fidem adeo puram, secundo, quia non est adeo humilis; tertio, quia non adeo curat
propriam salutem; quarto, quia caput refertum habet phantasmatibus, speciebus, opinionibus et
speculationibus, et non potest in illum ingredi verum lumen.
2265 1285 65. Praepositis oboediendum est in exteriore, et latitudo voti oboedientiae religiosorum
tantummodo ad exterius pertingit. In interiore vero aliter res se habet, ubi (quo) solus Deus et director
intrant.
2266 1286 66. Risu digna est nova quaedam doctrina in Ecclesia Dei, quod anima quoad internum
gubernari debeat ab episcopo: quod si episcopus non sit capax, anima ipsum cum suo directore adeat.
Novam dico doctrinam; quia nec sacra Scriptura, nec concilia, nec canones, nec bullae, nec Sancti, nec
auctores eam umquam tradiderunt nec tradere possunt: quia Ecclesia non iudicat de occultis, et anima ius
habet et facultatem eligendi quemcumque sibi visum fuerit.

