361
baptismum, qui, etsi est ritus externus, interiorem tamen regenerationem significat atque efficit; opponitur
unice regno Satanae et potestati tenebrarum, et ab asseclis postulat, non solum ut, abalienato a divitiis
rebusque terrenis animo, morum praeferant lenitatem et esuriant sitiantque iustitiam, sed etiam ut semet
ipsos abnegent et crucem suam tollant. Cum autem Christus et Ecclesiam Redemptor sanguine suo
acquisiverit et Sacerdos se ipse pro peccatis hostiam obtulerit perpetuoque offerat cui non videatur regium
ipsum munus utriusque illius naturam muneris induere ac participare?
3679 2196 Turpiter ceteroquin erret, qui a Christo homine rerum civilium quarumlibet imperium
abiudicet, cum is a Patre ius in res creatas absolutissimum sic obtineat, ut omnia in suo arbitrio sint posita.
At tamen, quoad in terris vitam traduxit, ab eiusmodi dominatu exercendo se prorsus abstinuit, atque, ut
humanarum rerum possessionem procurationemque olim contempsit, ita eas possessoribus et tum permisit
et hodie permittit. In quo perbelle illud: 'Non eripit mortalia, qui regna dat caelestia'. Itaque principatus
Redemptoris nostri universos complectitur homines; quam ad rem verba imm. mem. decess. N. Leonis
XIII Nostra libenter facimus: 'Videlicet imperium eius non est tantummodo in gentes catholici nominis,
aut in eos (601) solum, qui, sacro baptismo abluti, utique ad Ecclesiam, si spectetur ius, pertinent,
quamvis error opinionum devios agat, vel dissensio a caritate seiungat: sed complectitur etiam quotquot
numerantur christianae fidei expertes, ita ut verissime in potestate Iesu Christi sit universitas generis
humani' (DS 3350). Nec quicquam inter singulos hac in re et convictiones domesticas civilesque interest,
quia homines societate coniuncti nihilo sunt minus in potestate Christi quam singuli. Idem profecto fons
privatae ac communis salutis: 'Et non est in alio aliquo salus; nec aliud nomen est sub caelo datum
hominibus, in quo oporteat nos salvos fieri' (Act 4, 12). ...
2197 Iam si Christum Regem ab universitate catholici nominis coli iusserimus, eo ipso et horum
temporum necessitati prospecturi et pesti, quae societatem hominum infecit, praecipuum quoddam
remedium adhibituri sumus. Pestem dicimus aetatis nostrae laicismum, quem vocant eiusdemque errores
et nefarios conatus. ... Christi enim in omnes gentes imperium negari coeptum; negatum, quod ex ipso
Christi iure exsistit, ius Ecclesiae docendi humanum genus, ferendi leges, regundi populos, ad aeternam
utique beatitatem perducendos. Tum vero paulatim Christi religio aequari cum falsis, in eodemque
genere, prorsus indecore, poni; deinceps civili potestati subici, arbitrioque principum ac magistratuum
fere permitti; ulterius ii progredi, qui naturalem quamdam religionem, naturalem quendam animi motum
pro divina religione substitui oportere cogitarent. Nec civitates defuere, quae censerent, posse se Deo
carere, et religionem suam in impietate negligentiaque Dei esse positam.
Denzinger (latin) 3591
Denzinger (latin) 3680
Instructio S. Officii, sous Pie XI, 19 juillet 1926
3680 Cum non pauci etiam inter catholicos barbarum hunc morem nedum christianae, sed et naturalis
erga defunctorum corpora pietatis sensui constantique Ecclesiae ... disciplinae plane repugnantem veluti
unum e potioribus hodierni ut aiunt civilis progressus scientiaeque valetudinis tuendae meritis celebrare
non dubitent,... (Christifideles docendi sunt,) hoc reapse consilio a christiani nominis hostibus cadaverum
cremationem laudari ac propagari, ut, animis a mortis consideratione speque corporum resurrectionis
paulatim aversis, materialismo sternatur via. Quamvis igitur cadaverum crematio, quippe non absolute
mala, in extraordinariis rerum adiunctis ex certa gravique boni publici ratione permitti queat et revera
permittatur, communiter tamen ac veluti ex regula ordinarie eidem operam vel favorem praestare, impium
et scandalosum ideoque graviter illicitum esse nemo non videt. (Connotatur CdIC 1203 1).
Declaratio S. Officii, sous Pie XI, 2 juin 1927
3681 2198 Qu.: Utrum tuto negari aut saltem in dubium revocari possit, esse authenticum textum s.
Iohannis in Epistola I, cap. 5 vs. 7, qui sic se habet: 'Quoniam tres sunt, qui testimonium dant in caelo:
Pater, Verbum et Spiritus Sanctus: et hi tres unum sunt'? S. Officium ad hoc dubium 13. Ian. 1897
Responsum dederat: Negative.
3682 2198 Declaratione 2 juin 1927 S. Officium illud Resp. retractavit: Decretum hoc latum est, ut
coerceretur audacia privatorum doctorum ius sibi tribuentium, authentiam commatis Ioannei aut penitus
reiiciendi aut ultimo iudicio suo saltem in dubium vocandi. Minime vero impedire voluit, quominus
scriptores catholici rem plenius investigarent atque, argumentis hinc inde accurate perpensis, cum ea,

