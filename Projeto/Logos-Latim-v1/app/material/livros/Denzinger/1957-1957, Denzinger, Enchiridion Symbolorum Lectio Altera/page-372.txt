372
Publici vero magistratus in subditorum membra directam potestatem habent nullam; ipsam igitur corporis
integritatem, ubi nulla intercesserit culpa nullaque adsit cruentae poenae causa, directo laedere et attingere
nec eugenicis nec ullis aliis de causis possunt umquam. ...
3723 2246 Ceterum, quod ipsi privati homines in sui corporis membra dominatum alium non habeant,
quam qui ad eorum naturales fines pertineat, nec possint ea destruere aut mutilare aut alia via ad naturales
functiones se ineptos reddere, nisi quando bono totius corporis aliter provideri nequeat, id christiana
doctrina statuit atque ex ipso humanae rationis lumine omnino constat.
2247 Quicumque ... nuptialis fidei et castimoniae nitorem scribendo dicendoque obscurant, iidem errorum
magistri fidam honestamque mulieris viro obtemperationem facile labefactant. Audacius etiam complures
ex iis indignam illam esse alterius coniugis erga alterum servitutem effutiunt ; aequalia inter coniuges
omnia esse iura ; quae cum unius servitute violentur, quandam mulieris emancipationem superbissime
praedicant peractam esse vel peragendam. Hanc autem triplicem sive in domestica societate regenda, sive
in re familiari administranda sive in prolis vita arcenda vel perimenda statuunt, et socialem,
oeconomicam, physiologicam vocant : physiologicam quidem, quatenus mulieres ab oneribus uxoris, sive
coniugalibus, sive maternis, pro sua libera voluntate solutas aut solvendas volunt (hanc autem non
emancipationem, sed nequam facinus esse iam satis diximus) ; oeconomicam vero, qua volunt mulierem
etiam inscio et repugnante viro, libere posse sua sibi negotia habere, gerere, administrare, liberis, marito
familiaque tota posthabitis; socialem denique, quatenus ab uxore curas domesticas sive liberorum sive
familiae removent, ut, iis neglectis, suo ingenio indulgere valeat, et negotiis officiisque etiam publicis
addicatur.
2248 At ne haec quidem est vera mulieris emancipatio neque illa rationi congruens et dignissima libertas,
quae christianae nobilisque mulieris et uxoris muneri debetur; potius est muliebris ingenii et maternae
dignitatis corruptio et totius familiae perversio, qua maritus privatur uxore, proles matre, domus
familiaque tota vigili semper custode. Quin immo in ipsius mulieris perniciem vertitur haec falsa libertas
et non naturalis cum viro aequalitas; nam si mulier ab regia illa descendit sede, ad quam per Evangelium
intra domesticos parietes evecta est, brevi in veterem servitutem (sin minus specie, re tamen vera)
redigetur, fietque, ut apud ethnicos erat, merum viri instrumentum. Aequalitas autem illa iurium, quae
tantopere exaggeratur et praetenditur, in iis quidem agnosci debet, quae propria sunt personae ac
dignitatis humanae, quaeque nuptialem pactionem consequuntur et coniugio sunt insita; in iisque profecto
uterque coniux eodem omnino iure gaudet eodemque debito tenetur ; in ceteris, inaequalitas quaedam et
temperatio adesse debet, quam familiae bonum ac debita domesticae societatis et ordinis unitas
firmitasque postulant. Sicubi tamen sociales et oeconomicae condiciones mulieris nuptae, ob mutatos
conversationum humanarum modos et usus, aliquo pacto mutari debent, auctoritatis publicae est, civilia
uxoris iura ad huius temporis necessitates et indigentias aptare, habita quidem ratione eorum, quae
exigunt diversa sexus feminei indoles naturalis, morum honestas, commune familiae bonum, modo etiam
essentialis ordo societatis domesticae incolumis maneat, qui altiore quam humana, id est, divina
auctoritate atque sapientia conditus est, et nec legibus publicis nec privatis beneplacitis mutari potest.
3724 (572) Neopaganismi fautores, tristi rerum usu nihil edocti, in sacram coniugii indissolubilitatem
legesque eam iuvantes acrius in dies invehi pergunt, ac licere divortia decernendum esse contendunt, ut
alia scilicet, eaque humanior, lex obsoletis legibus sufficiatur. ... (573) Verum, contra has quoque insanias
omnes stat... una lex Dei certissima, a Christo amplissime confirmata, nullis hominum decretis vel scitis
populorum, nulla legumlatorum voluntate debilitanda: 'Quod Deus conjunxit, homo non separet' (Mt 19,
6). Quod quidem si iniuria homo separaverit, irritum id prorsus fuerit; iure propterea Christus ipse
asseveravit 'Omnis qui dimittit uxorem suam et alteram ducit, moechatur; et qui dimissam a viro ducit,
moechatur' (Lc 16, 18). Et haec Christi verba quodcumque respiciunt matrimonium, etiam naturale
tantum et legitimum; omni enim vero matrimonio convenit illa indissolubilitas, qua illud partium
beneplacito et omni saeculari potestati, ad vinculi solutionem quod pertinet, est omnino subtractum.
Denzinger (latin) 3680
Denzinger (latin) 3724
Ex decreto S. Officii, sous Pie XI, 21 mars 1931
2251 I) An probari queat methodus, quam vocant, 'educationis sexualis' vel etiam 'initiationis sexualis' ?
Resp.: Negative; et servandam omnino in educatione iuventutis methodum ab Ecclesia sanctisque viris

