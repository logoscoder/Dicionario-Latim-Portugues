333
3426 2026 26. Dogmata fidei retinenda sunt tantummodo iuxta sensum practicum, id est tamquam norma
praeceptiva agendi, non vero tamquam norma credendi.
3427 2027 27. Divinitas Jesu Christi ex Evangeliis non probatur; sed est dogma, quod conscientia
christiana e notione Messiae deduxit.
3428 2028 28. Jesus, cum ministerium suum exercebat, non in eum finem loquebatur, ut doceret se esse
Messiam, neque ejus miracula eo spectabent, ut id demonstraret.
3429 2029 29. Concedere licet, Christum, quem exhibet historia, multo inferiorem esse Christo, qui est
obiectum fidei.
3430 2030 30. In omnibus textibus evangelicis nomen Filius Dei aequivalet tantum nomini Messias,
minime vero significat Christum esse verum et naturalem Dei Filium.
3431 2031 31. Doctrina de Christo, quam tradunt Paulus, Joannes et Concilia Nicaenum, Ephesinum,
Chalcedonense, non est ea, quam Jesus docuit, sed quam de Jesu concepit conscientia christiana.
3432 2032 32. Conciliari nequit sensus naturalis textuum evangeliorum cum eo, quod nostri theologi
docent de conscientia et scientia infallibili Jesu Christi.
3433 2033 33. Evidens est cuique, qui praeconceptis non ducitur opinionibus, Jesum aut errorem de
proximo messianico adventu fuisse professum, aut majorem partem ipsius doctrinae in Evangeliis
synopticis contentae authenticitate carere.
3434 2034 34. Criticus nequit asserere Christo scientiam nullo circumscriptam limite nisi facta hypothesi,
quae historice haud concipi potest quaeque sensui morali repugnant, nempe Christum uti hominem
habuisse scientiam Dei et nihilominus noluisse notitiam tot rerum communicare cum discipulis ac
posteritate.
3435 2035 35. Christus non semper habuit conscientiam suae dignitatis messianicae.
3436 2036 36. Resurrectio Salvatoris non est proprie factum ordinis historici, sed factum ordinis mere
supernaturalis nec demonstratum nec demonstrabile, quod conscientia christiana sensim ex aliis derivavit.
3437 2037 37. Fides in resurrectionem Christi ab initio fuit non tam de facto ipso resurrectionis, quam de
vita Christi immortali apud Deum.
3438 2038 38. Doctrina de morte piaculari Christi non est evangelica, sed tantum paulina.
3439 2039 39. Opiniones de origine sacramentorum, quibus Patres Tridentini imbuti erant quaeque in
eorum canones dogmaticos procul dubio influxum habuerunt, longe distant ab iis, quae nunc penes
historicos rei christianae indagatores merito obtinent.
3440 2040 40. Sacramenta ortum habuerunt ex eo, quod Apostoli eorumque successores ideam aliquam et
intentionem Christi, suadentibus et moventibus circumstantiis et eventibus, interpretati sunt.
3441 2041 41. Sacramenta eo tantum spectant, ut in mentem hominis revocent praesentiam Creatoris
semper beneficam.
3442 2042 42. Communitas christiana necessitatem baptismi induxit, adoptans illum tamquam ritum
necessarium eique professionis christianae obligationes annectens.
3443 2043 43. Usus conferendi baptismum infantibus evolutio fuit disciplinaris, quae una ex causis
exstitit, ut sacramentum resolveretur in duo, in baptismum scilicet et paenitentiam.
3444 2044 44. Nihil probat ritum sacramenti confirmationis usurpatum fuisse ab Apostolis: formalis
autem distinctio duorum sacramentorum, baptismi scilicet et confirmationis, haud spectat ad historiam
christianismi primitivi.

