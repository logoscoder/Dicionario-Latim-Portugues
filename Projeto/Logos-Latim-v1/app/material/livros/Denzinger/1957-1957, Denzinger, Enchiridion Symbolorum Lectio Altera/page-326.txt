326
Pontificem usurpare ex veritate debet : 'Ego nullum primum nisi Christum sequens beatitudini tuae, id est
cathedrae PETRI, communione consocior : super illam petram aedificatam Ecclesiam (Mt 16, 18) scio;
quicunque tecum non colligit, spargit' (Mt 12, 30).
Léon XIII, Litt. encycl. 'Annum sacrum', 25 mai 1899
3350 Amplissimum istud maximumque obsequii et pietatis testimonium (scl. actus devovendi genus
humanum Ss. Cordi Iesu) omnino convenit Iesu Christo, quia ipse princeps est ac Dominus summus.
Videlicet imperium eius non est tantummodo in gentes catholici nominis, aut in eos solum, qui sacro
baptismate rite abluti, utique ad Ecclesiam, si spectetur ius, pertinent, quamvis vel error opinionum devios
agat vel dissensio a caritate seiungat, sed complectitur etiam quotquot numerantur christianae fidei
expertes, ita ut verissime in potestate Christi sit universitas generis humani. Nam qui Dei Patris
Unigenitus est eandemque habet cum ipso substantiam, 'splendor gloriae et figura substantiae eius' (Hebr
1, 3), huic omnia cum Patre communia necesse est proptereaque quoque rerum omnium summum
imperium. Ob eam rem Dei Filius de se ipse apud Prophetam 'Ego autem' effatur 'constitutus sum rex
super Sion montem sanctum eius. - Dominus dixit ad me: Filius meus es tu, ego hodie genui te. Postula a
me et dabo tibi gentes hereditatem tuam, et possessionem tuam terminos terrae' (Ps 2, 6ss). Quibus
declarat, se potestatem a Deo accepisse cum in omnem Ecclesiam, quae per Sion montem intelligitur, tum
in reliquum terrarum orbem, qua eius late termini proferuntur. Quo autem summa ista potestas
fundamento nitatur, satis illa docent: 'Filius meus es tu'. Hoc enim ipso quod omnium Regis est Filius,
universae potestatis est heres: ex quo illa 'Dabo tibi gentes hereditatem tuam'. Quorum sunt ea similia,
quae habet Paulus Apostolus: 'Quem constituit heredem universorum' (Hebr 1, 2).
3351 Illud autem considerandum maxime, quid affirmaverit de imperio suo Iesus Christus ... suis ipse
verbis. Quaerenti enim Romano praesidi 'Ergo rex es tu?' sine ulla dubitatione respondit: 'Tu dicis quia
rex sum ego' (Io 18, 37). Atque huius magnitudinem potestatis et infinitatem regni illa ad Apostolos
apertius confirmant : 'Data est mihi omnis potestas in caelo et in terra' (Mt 28, 18). Si Christo data
potestas omnis, necessario consequitur, imperium eius summum esse oportere, absolutum, arbitrio nullius
obnoxium, nihil ut ei sit nec par nec simile; cumque data sit in caelo et in terra, debet sibi habere caelum
terrasque parentia. Re autem vera ius istud singulare sibique proprium exercuit, iussis nimirum Apostolis
evulgare doctrinam suam, congregare homines in unum corpus Ecclesiae per lavacrum salutis, leges
denique imponere, quas recusare sine salutis sempiternae discrimine nemo posset.
3352 Neque tamen sunt in hoc omnia. Imperat Christus non iure tantum nativo, quippe Dei Unigenitus,
sed etiam quaesito. Ipse enim 'eripuit nos de potestate tenebrarum' (Col 1, 13) idemque 'dedit
redemptionem semetipsum pro omnibus' (I Tim 2, 6). Ei ergo facti sunt 'populus acquisitionis' (Petr 2, 9)
non solum et catholici et quotquot christianum baptisma rite accepere, sed homines singuli et universi. ...
Cur autem ipsi infideles potestate dominatuque Iesu Christi teneantur, causam S. Thomas rationemque
edisserendo docet. Cum enim de iudiciali eius potestate quaesisset, num ad homines porrigatur universos,
affirmassetque 'iudiciaria potestas consequitur potestatem regiam', plane concludit: 'Christo omnia sunt
subiecta quantum ad potestatem, etsi nondum sunt ei subiecta quantum ad exsecutionem potestatis'. Quae
Christi potestas et imperium in homines exercetur per veritatem, per iustitiam, maxime per caritatem.
3353 Quoniamque inest in Sacro Corde symbolum atque expressa imago infinitae Jesu Christi caritatis,
quae movet ipsa nos ad amandum mutuo, ideo consentaneum est dicare se Cordi eius augustissimo: quod
tamen nihil aliud est quam dedere atque obligare se Iesu Christo, quia quidquid honoris, obsequii, pietatis
divino Cordi tribuitur, vere et proprie Christo tribuitur ipsi.
Denzinger (latin) 3310
Denzinger (latin) 3353
Resp. S. Off. ad archiep. Ultraiect. (Utrecht) (sous Léon
XIII), 21 août 1901
3356 1977 Expos.: Plures medici in nosocomiis aut alibi casu necessitatis infantes praecipue in utero
matris, baptizare solent aqua cum hydrargyro bichlorato corrosivo (gallice: chloride de mercure)
permixta. Componitur fere haec aqua solutione unius partis huius chloreti hydrargici in mille partibus
aquae, eaque solutione aquae potio venefica est. Ratio vero, cur hac mixtura utantur, est, ne matris uterus
morbo afficiatur. Qu.: 1. Estne baptisma cum huiusmodi aqua administratum certo an dubie validum?

