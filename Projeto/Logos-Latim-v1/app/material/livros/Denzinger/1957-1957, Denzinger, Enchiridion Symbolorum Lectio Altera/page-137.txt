137
21 novembre 1321
925 (Docet Romana Ecclesia)... illorum vero animas, qui post sacramentum baptismatis susceptum
nullam omnino peccati maculam incurrerunt, illas etiam, quae post contractam peccati maculam vel in
suis manentes corporibus vel eisdem exutae et purgatae, in caelum mox recipi.
926 493a - Illorum autem animas, qui in mortali peccato vel cum solo originali decedunt, mox in
infernum descendere, poenis tamen ac locis disparibus puniendas.
Jean XXII, Const. 'Cum inter nonnullos', 12 novembre 1323
930 494 Cum inter nonnullos viros scholasticos saepe contingat in dubium revocari, utrum pertinaciter
affirmare, Redemptorem nostrum ac Dominum Iesum Christum eiusque Apostolos in speciali non
habuisse aliqua nec in communi etiam, haereticum sit censendum, diversa et adversa etiam sentientibus
circa illud: Nos, huic concertationi finem imponere cupientes, assertionem huiusmodi pertinacem - cum
Scripturae sacrae, quae in plerisque locis ipsos nonnulla habuisse asserit, contradicat expresse, ipsamque
Scripturam sacram, per quam utique fidei orthodoxae probantur articuli, quoad praemissa fermentum
aperte supponat continere mendacii, ac per consequens, quantum in ea est, eius in totum fidem evacuans,
fidem catholicam reddat, eius probationem adimens, dubiam et incertam - deinceps erroneam fore
censendam et haereticam, de fratrum Nostrorum consilio hoc perpetuo declaramus edicto.
931 494 Rursus in posterum pertinaciter affirmare, quod Redemptori nostro praedicto eiusque Apostolis,
iis quae ipsos habuisse Scriptura sacra testatur, nequaquam ius ipsis utendi competierit, nec illa vendendi
seu donandi ius habuerint aut ex ipsis alia acquirendi, quae tamen ipsos de praemissis fecisse Scriptura
sacra testatur seu ipsos potuisse facere supponit expresse; cum talis assertio ipsorum usum et gesta
evidenter includat, in praemissis non iusta: quod utique de usu, gestis seu factis Redemptoris nostri Dei
Filii sentire nefas est, sacrae Scripturae contrarium et doctrinae catholicae inimicum: assertionem ipsam
pertinacem, de fratrum Nostrorum consilio, deinceps erroneam fore censendam merito ac haereticam
declaramus.
Jean XXII, Const. 'Licet iuxta doctrinam' ad episc. urbis
Worcester, 23 octobre 1327
941 495 (1) Quod illud, quod de Christo legitur in Evangelio beati Matthaei (17, 26), quod ipse solvit
tributum Caesari, quando staterem sumptum ex ore piscis illis qui petebant didrachma iussit dari (dare),
hoc facit non condescensive e liberalitate sive pietate (suae pietatis), sed necessitate coactus. (Inde in
bulla ex mente Marsilii concluditur:) Quod omnia temporalia Ecclesiae subsunt Imperatori, et ea potest
accipere velut sua.
942 496 (2) Quod beatus Petrus Apostolus non plus auctoritatis habuit quam alii Apostoli habuerunt (non
fuit plus caput Ecclesiae quam quilibet aliorum Apostolorum), nec aliorum Apostolorum fuit caput (-!).
Item quod Christus nullum caput dimisit Ecclesiae, nec aliquem suum vicarium fecit.
943 497 (3) Quod ad Imperatorem spectat, Papam corrigere, instituere et destituere ac punire (corrigere
Papam et punire, ac instituere et destituere).
944 498 (4) Quod omnes sacerdotes, sive sit Papa, sive archiepiscopus, sive sacerdos simplex
(quicumque), sunt ex institutione Christi auctoritatis et iurisdictionis aequalis. (Sed quod unus habet plus
alio, hoc est secundum quod Imperator concessit plus vel minus et, sicut concessit, revocare potest.)
945 499 (5) Quod (Papa vel) tota Ecclesia simul iuncta (sumpta) nullum hominem (quantumcumque
sceleratum) punire potest punitione coactiva, nisi concedat hoc Imperator (nisi Imperator daret eis
auctoritatem).
946 500 (Censura:) Articulos praedictos ... velut sacrae Scripturae contrarios et fidei catholicae inimicos,
haereticos, seu haereticales et erroneos, necnon et praedictos Marsilium et Ioannem haereticoS, immo
haeresiarchas fore manifestos et notorios sententialiter declaramus.
Jean XXII, Const. 'In agro dominico', 27 mars 1329

