211
Symbolis, profitenda ac recipienda proposuit atque praescripsit, ut sequitur. Apostolicas... (et cetera
omnia, ut in Professione fidei Tridentina DS 1863ss).
Grégoire XIII, Const. 'Populis ac nationibus', 25 janvier 1585
1988 Populis ac nationibus nuper ex gentilitatis errore ad fidem catholicam conversis expedit indulgere
circa libertatem contrahendi matrimonia, ne homines, continentiae servandae minime assueti, propterea
minus libenter in fide persistant, et alios illorum exemplo ab eius perceptione deterreant. Quoniam igitur
saepe contingit multos utriusque sed praecipue virilis sexus infideles, post contracta gentili ritu
matrimonia, ... ab hostibus captos, a patriis finibus et propriis coniugibus in remotissimas regiones
exterminari, adeo ut tam ipsi, captivique, qui in patria remanent, si postea ad fidem convertantur,
coniuges infideles tam longo locorum intervallo disiunctos, an sine contumelia Creatoris secum
cohabitare velint, ut par est, monere nequeant, vel quia interdum ad hostiles et barbaras provincias ne
nuntiis quidem accessus pateat, vel quia ignorent prorsus in quas regiones fuerint transvecti, vel quia
itineris longitudo magnam afferat difficultatem: idcirco Nos, attendentes huiusmodi connubia inter
infideles contracta, vera quidem, non tamen adeo rata censeri, ut necessitate suadente dissolvi non
possint, ... locorum Ordinariis et parochis ... concedimus facultatem dispensandi (super interpellatione)
cum quibuscumque utriusque sexus Christifidelibus incolis dictarum regionum et serius ad fidem
conversis, qui ante baptisma susceptum matrimonium contraxerunt, ut eorum quilibet, superstite coniuge
infideli, et eius consensu minime requisito, aut responso non exspectato, matrimonia cum quovis fideli
alterius etiam ritus contrahere et in facie Ecclesiae sollemnizare et in eis postea carnali copula
consummatis quoad vixerint remanere licite valeant : dummodo constet etiam summarie et
extraiudicialiter, coniugem, ut praefertur, absentem moneri legitime non posse, aut monitum intra tempus
in eadem monitione praefixum suam voluntatem non significasse; quae quidem matrimonia, etiamsi
postea innotuerit coniuges priores infideles suam voluntatem iuste impeditos declarare non potuisse, et ad
fidem etiam tempore transacti secundi matrimonii conversos fuisse, nihilominus rescindi numquam
debere, sed valida et firma prolemque inde suscipiendam legitimam fore decernimus.
Clément VIII, Decr. ad omnes Superiores regulares, 26 mai 1593
1989 (c. 4) Tam Superiores pro tempore exsistentes quam confessarii, qui postea ad superioritatis gradum
fuerint promoti, caveant diligentissime, ne ea notitia, quam de aliorum peccatis in confessione habuerunt,
ad exteriorem gubernationem utantur. Atque ita per quoscumque Regularium Superiores, quicumque illi
sint, observari mandamus.
Clément VIII, Instr. 'Presbyteri Graeci', 30 août 1595
1990 Presbyteri Graeci baptizatos chrismate in fronte non consignent, et ideo ab ipsis in ordine baptismi
apud eorum Euchologium praetermittantur, quae sequuntur post illa verba... 'Et post orationem', etc. ubi
habetur forma huius consignationis...
1991 1. Episcopi Latini infantes seu alios baptizatos a presbyteris Graecis de facto chrismate in fronte
consignatos confirment, et tutius videtur, ut cum cautela et sub condicione id faciant, videlicet: N., si es
confirmatus, ego te non confirmo, sed si non es confirmatus, ego consigno te signo crucis et confirmo te
chrismate salutis in nomine Patris et Filii et Spiritus Sancti; praesertim vero, cum verisimiliter dubitari
potest, quod ab episcopis Graecis fuerint baptizati.
1992 1086 3... Non sunt cogendi presbyteri Graeci, olea sancta praeter chrisma ab episcopis Latinis
dioecesanis accipere, cum huiusmodi olea ab eis in ipsa oleorum et sacramentorum exhibitione, ex vetere
ritu, conficiantur seu benedicantur.... Chrisma autem quod non nisi ab episcopo, etiam iuxta eorum ritum,
benedici potest, cogantur accipere.
1993 1087 ( 4) Ordinati ab episcopis schismaticis, a1ias rite ordinatis, servata debita forma, recipiunt
quidem ordinem, sed non exsecutionem.
Decr. S. Officii, (sous Clément VIII); 20 juin 1602
1994 1088 Sanctissimus Dn. ... propositionem, scilicet 'licere per litteras seu internuntium confessario
absenti peccata sacramentaliter confiteri et ab eodem absente absolutionem obtinere', uti falsam,
temerariam et scandalosam damnavit ac prohibuit, praecepitque, ne deinceps ista propositio publicis

