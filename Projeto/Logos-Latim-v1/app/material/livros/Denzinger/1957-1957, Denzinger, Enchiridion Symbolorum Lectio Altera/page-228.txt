228
2267 1287 67. Dicere, quod internum manifestandum est exteriori tribunali praepositorum, et quod
peccatum sit id non facere, est manifesta deceptio: quia Ecclesia non iudicat de occultis, et propriis
animabus praeiudicant his deceptionibus et simulationibus.
2268 1288 68. In mundo non est facultas nec iurisdictio ad praecipiendum, ut manifestentur epistolae
directoris quoad internum animae: et ideo opus est animadvertere, quod hoc est insultus satanae, etc.
2269 (Censura:) Quas quidem propositiones tamquam haereticas (3 13-15 41-53), suspectas (haeresi
proximas: 21 23 57 60s; haeresim sapientes: 2 4-10 12 16-19 31s 35s 55s 58) et erroneas (4-6 8-10 13-19
21s 24 32 35 41-53 58), scandalosas (6s 9-11 14-20 24s 30-52 54 58-60 63s 66), blasphemas (10 14s 4153 60), piarum aurium offensi v as (6 30 58), temerarias (11 14s 17-20 23s 26s 30-35 38s 41-68),
christianae disciplinae relaxativas (10 16 21s 24s 31 35 38s 41-52 59 65s) et eversivas (iurisdictionis
eccl.: 68) et seditiosas (65) respective... damnavimus.... Praeterea... damnavimus omnes libros omniaque
opera quocumque loco et idiomate impressa necnon omnia manuscripta eiusdem Michaelis de Molinos.
Denzinger (latin) 2095
Denzinger (latin) 2269
Alexandre VIII, Articuli cleri Gallicani (19 mars 1682) irriti
declarati in Const. 'Inter multiplices', 4 ao√ªt 1690
2281 1322 1.- Beato Petro eiusque successoribus Christi vicariis ipsique Ecclesiae rerum spiritualium et
ad aeternam salutem pertinentium, non autem civilium ac temporalium a Deo traditam potestatem, dicente
Domino: 'Regnum meum non est de hoc mundo' (Jo 18, 36), et iterum: 'Reddite ergo, quae sunt Caesaris,
Caesari, et quae sunt Dei, Deo' (Lc 20, 25), ac proinde stare Apostolicum illud: 'Omnis anima potestatibus
sublimioribus subdita sit; non est enim potestas nisi a Deo; quae autem sunt, a Deo ordinatae sunt; itaque
qui potestati resistit, Dei ordinationi resistit' (Rom 13, 1s). Reges ergo et principes in temporalibus nulli
ecclesiasticae potestati Dei ordinatione subici, neque auctoritate clavium Ecclesiae directe vel indirecte
deponi, aut illorum subditos eximi a fide atque oboedientia, ac praestito fidelitatis sacramento solvi posse:
eamque sententiam publicae tranquillitati necessariam, nec minus Ecclesiae quam Imperio utilem, ut
verbo Dei, Patrum traditioni et Sanctorum exemplis consonam, omnino retinendam.
2282 1323 2. Sic inesse Apostolicae Sedi ac Petri successoribus, Christi vicariis, rerum spiritualium
plenam potestatem, ut simul valeant atque immota consistant sanctae oecumenicae Synodi Constantiensis
a Sede Apostolica comprobata ipsorumque Romanorum Pontificum ac totius Ecclesiae usu confirmata
atque ab ecclesia Gallicana perpetua religione custodita decreta de auctoritate Conciliorum generalium,
quae sessione quarta et quinta continentur, nec probari a Gallicana ecclesia, qui eorum decretorum, quasi
dubiae sint auctoritatis ac minus approbata, robur infringant aut ad solum schismatis tempus Concilii dicta
detorqueant.
2283 1324 3. Hinc Apostolicae potestatis usum moderandum per canones Spiritu Dei conditos et totius
mundi reverentia consecratos; valere etiam regulas, mores et instituta a regno et ecclesia Gallicana
recepta, patrumque terminos manere inconcussos, atque id pertinere ad amplitudinem Apostolicae Sedis,
ut statuta et consuetudines tantae Sedis et ecclesiarum consensione firmatae propriam stabilitatem
obtineant.
2284 1325 4. In fidei quoque quaestionibus praecipuas Summi Pontificis esse partes, eiusque decreta ad
omnes et singulas ecclesias pertinere, nec tamen irreformabile esse iudicium nisi Ecclesiae consensus
accesserit.
2285 1326 (Sent. iudicialis Bullae:) Omnia et singula, quae tam quoad extensionem iuris regaliae, quam
quoad declarationem de potestate ecclesiastica ac quattuor in ea contentas propositiones in supradictis
Comitiis Cleri Gallicani a. 1682 habitis acta et gesta fuerunt, cum omnibus et singulis mandatis, arrestis,
confirmationibus, declarationibus, epistolis, edictis et decretis a quibusvis personis sive ecclesiasticis sive
laicis, quomodolibet qualificatis, quavis auctoritate et potestate, etiam individuam expressionem
requirente, fungentibus, editis seu publicatis ... ipso iure nulla, irrita, invalida, inania, viribusque et effectu
penitus et omnino vacua ab ipso initio fuisse et esse ac perpetuo fore, neminemque ad illorum seu
cuiuslibet eorum, etiamsi iuramento vallata sint, observantiam teneri ... tenore praesentium declaramus.

