246
adhuc a Sede Apostolica damnata non sit, nemo est qui non videat, a nullo praetendi posse, ut a sua
sententia discedant. Sectatores Molinae et Suaresii a suis adversariis proscribuntur, perinde ac si essent
Semipelagiani; Romani Pontifices de hoc Moliniano systemate usque adhuc Judicium non tulerunt, et
idcirco in eius tuitione (ipsi libere) prosequuntur et prosequi possunt.
2565 Uno verbo, episcopi et inquisitores non notas (i.e. qualificationes seu censuras), quas doctores inter
se digladiantes sibi invicem opponunt, attendere debent, sed an notae invicem oppositae sint a Sede
Apostolica reprobatae. Haec libertati scholarum favet, haec nullum ex propositis modis conciliandi
humanam libertatem cum divina omnipotentia usque adhuc reprobavit. Episcopi et inquisitores, cum se
dat occasio, eodem modo se gerant, etiam si uti privatae personae unius potius quam alterius sententiae
sint sectatores. Nos ipsi etsi uti privati doctores in theologicis rebus uni faveamus opinioni, ut Summi
Pontifices tamen oppositum non reprobamus nec sinimus ab aliis reprobari.
Benoît XIV, Breve 'Singulari nobis' ad Henricum card. ducem
Eborac., 9 février 1749; De incorporatione in Ecclesiam vi
baptismi
2566 12. ... Haereticus aliquem baptizando, si formam adhibeat, et materiam legitimam, ... is sacramenti
charactere insignitur. ...
2567 13. Deinde id etiam compertum est, eum qui baptisma ab haeretico rite suscepit, illius vi Ecclesiae
catholicae membrum effici; privatus siquidem baptizantis error hac eum felicitate privare nequit, si
sacramentum conferat in fide verae Ecclesiae, atque eius instituta servet in his quae pertinent ad
validitatem baptismi. Egregie hoc confirmat Suarez in sua Fidei catholicae defensione contra errores
sectae Anglicanae lib.I cap.24, ubi probat baptizatum Ecclesiae membrum fieri, hoc etiam addens, quod si
haereticus, quod saepius accidit, infantem lustret impotem ad fidei actum eliciendum, hoc impedimento
non est, quominus ille habitum fidei cum baptismo accipiat.
2568 14. Postremo exploratum habemus, ab haereticis baptizatos, si ad eam aetatem venerint, in qua bona
a malis dispicere per se possint atque erroribus baptizantis adhaereant, illos quidem ab Ecclesiae unitate
repelli, iisque bonis orbari omnibus, quibus fruuntur in Ecclesia versantes, non tamen ab eius auctoritate
et legibus liberari, ut sapienter Gonzalez disserit in Cap. 'Sicut' n. 12 de haereticis.
2569 15. Hoc quidem in transfugis ac perduellibus observatum videmus, quos leges civiles a fidelium
subditorum privilegiis omnino excludunt. Leges quoque ecclesiasticae privilegia clericalia iis clericis non
concedunt, qui sacrorum canonum iussa negligunt. Nemo autem sentit, aut perduelles aut clericos
canonum violatores suorum principum aut praelatorum auctoritati non subiacere.
2570 16. Haec exempla, ni fallimur, pertinent ad quaestionem; ut enim illi, sic haeretici Ecclesiae subditi
sunt et legibus ecclesiasticis tenentur.
Benoît XIV, Const. 'Detestabilem', 10 novembre 1752;
Errores de duello
2571 1491 1. Vir militaris, qui, nisi offerat vel acceptet duellum, tamquam formidolosus, timidus,
abiectus et ad officia militaria ineptus haberetur, indeque officio, quo se suosque sustentat, privaretur, vel
promotionis alias sibi debitae ac promeritae spe perpetuo carere deberet, culpa et poena vacaret, sive
offerat sive acceptet duellum.
2572 1492 2. Excusari possunt etiam honoris tuendi vel humanae vilipensionis vitandae gratia duellum
acceptantes, vel ad illud provocantes, quando certo sciunt, pugnam non esse secuturam utpote ab aliis
impediendam.
2573 1493 3. Non incurrit ecclesiasticas poenas ab Ecclesia contra duellantes latas dux vel officialis
militiae, acceptans duellum ex gravi metu amissionis famae et officii.
2574 1494 4. Licitum est, in statu hominis naturali, acceptare et offerre duellum ad servandas cum honore
fortunas, quando alio remedio earum iactura propulsari nequit.

