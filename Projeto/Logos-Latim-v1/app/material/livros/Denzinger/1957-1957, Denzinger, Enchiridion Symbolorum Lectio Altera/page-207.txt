207
1926 1026 26. (27). Integritas primae creationis non fuit indebita humanae naturae exaltatio, sed naturalis
eius condicio, quam sententiam repetit ... per plura capitula (-!).
1927 1027 27. (28). Liberum arbitrium, sine gratiae Dei adiutorio, nonnisi ad peccandum valet.
1928 1028 28 (29). Pelagianus est error, dicere, quod liberum arbitrium valet ad ullum peccatum
vitandum.
1929 1029 29. (30A). Non soli 'fures' ii sunt et 'latrones', qui Christum viam et 'ostium' veritatis et vitae
negant, sed etiam quicunque 'aliunde' quam per ipsum in viam iustitiae (hoc est ad aliquam iustitiam)
'conscendi' (cf. Io 10,1) posse dicunt (docent),
1930 1030 30. (30B). aut tentationi ulli, sine gratiae ipsius adiutorio, resistere hominem posse, sic ut in
eam non inducatur aut (ac) ab ea non superetur.
1931 1031 31. Caritas perfecta et sincera, quae est ex (de) 'corde puro et conscientia bona et fide non
ficta' (I Tim 1, 5), tam in catechumenis quam in paenitentibus potest esse sine remissione peccatorum.
1932 1032 32. Caritas illa, quae est plenitudo legis, non est semper coniuncta cum remissione
peccatorum.
1933 1033 33. Catechumenus iuste, recte et sancte vivit, et mandata Dei observat, ac legem implet per
caritatem, ante obtentam remissionem peccatorum, quae in baptismi lavacro demum percipitur.
1934 1034 34. Distinctio illa duplicis amoris, naturalis videlicet, quo Deus amatur ut auctor naturae, et
gratuiti, quo Deus amatur ut beatificator, vana est et commentitia et ad illudendum sacris Litteris et
plurimis veterum testimoniis excogitata.
1935 1035 35. Omne, quod agit peccator vel servus peccati, peccatum est.
1936 1036 36. Amor naturalis, qui ex viribus naturae exoritur, ex sola philosophia per elationem
praesumptionis humanae, cum iniuria crucis Christi defenditur a nonnullis doctoribus.
1937 1037 37. Cum Pelagio sentit, qui boni aliquid naturalis, hoc est, quod ex naturae solis viribus ortum
ducit, agnoscit.
1938 1038 38. Omnis amor creaturae rationalis aut vitiosa est cupiditas, qua mundus diligitur, quae a
Iohanne prohibetur, aut laudabilis illa caritas, qua 'per Spiritum Sanctum in corde diffusa' (Rom 5,5) Deus
amatur.
1939 1039 39. Quod voluntarie fit, etiam si necessario fiat, libere tamen fit.
1940 1040 40. In omnibus suis actibus peccator servit dominanti cupiditati.
1941 1041 41. Is libertatis modus, qui est a necessitate, sub libertatis nomine non reperitur in Scripturis,
sed solum nomen libertatis a peccato.
1942 1042 42. Justitia, qua iustificatur per fidem impius, consistit formaliter in oboedientia mandatorum,
quae est operum iustitia; non autem in gratia aliqua animae infusa, qua adoptatur homo in filium Dei et
secundum interiorem hominem renovatur ac divinae naturae consors efficitur, ut, sic per Spiritum
Sanctum renovatus, deinceps bene vivere et Dei mandatis oboedire possit.
1943 1043 43. In hominibus paenitentibus ante sacramentum absolutionis et in catechumenis ante
baptismum est vera iustificatio, separata tamen a remissione peccatorum.
1944 1044 44. operibus plerisque, quae a fidelibus fiunt, (solum) ut mandatis Dei pareant, cuiusmodi sunt
oboedire parentibus, depositum reddere, ab homicidio, a furto, a fornicatione abstinere, iustificantur
quidem homines, quia sunt legis oboedientia et vera legis iustitia; non tamen iis obtinent incrementa
virtutum.

