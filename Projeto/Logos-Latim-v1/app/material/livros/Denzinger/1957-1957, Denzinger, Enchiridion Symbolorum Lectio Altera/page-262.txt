262
saevitiarum aut timeat, ne maritus ad meretrices accedat? Resp.: Cum in proposito casu mulier e sua
quidem parte nihil contra naturam agat detque operam rei licitae, tota autem actus inordinatio ex viri
malitia procedat, qui loco consummandi retrahit se et extra vas effundit, ideo si mulier post debitas
admonitiones nihil proficiat, vir autem instet, minando verbera aut mortem aut alias graves saevitias,
poterit ipsa (ut probati theologi docent) citra peccatum passive se praebere, cum in his rerum adiunctis
ipsa viri sui peccatum simpliciter permittat idque ex gravi causa quae eam excuset; quoniam caritas qua
illud impedire teneretur, cum tanto incommodo non obligat.
Pie VII, Breve 'Adorabile Eucharistiae' ad patriarch. Antioch.
et episcopos Graeco-Melchitarum, 8 mai 1822
2718 (Non levis doloris et metus causa exstiterunt disseminantes) novam illam opinionem a schismaticis
hominibus propugnatam qua docetur formam, qua vivificum hoc ... sacramentum perficitur, non in solis
Jesu Christi verbis consistere, quibus sacerdotes tam Latini quam Graeci in consecratione utuntur, sed ad
perfectam consummatamque consecrationem addi oportere eam precum formulam, quae memorata verba
apud nos praecurrit, in vestra autem liturgia subsequitur.... In virtute sanctae oboedientiae ...
praecipimus ... ut non audeant deinceps ... tueri eam opinionem, quae tradit ad admirabilem illa
conversionem totius substantiae panis in substantiam Corporis Christi, et totius substantiae vini in
substantiam Sanguinis eius necesse esse, praeter Christi verba, eam etiam ecclesiasticam precum
formulam recitare, quam saepe iam memoravimus...
Léon XII, Ep. encycl. 'Ubi primum', 5 mai 1824
2720 (Secta quaedam) blandam pietatis et liberalitatis speciem prae se ferens tolerantismum (sic enim
aiunt) seu indifferentismum profitetur atque extollit non modo in rebus civilibus, de quo non est Nobis
sermo, verum etiam in religionis negotio, docens amplam unicuique libertatem a Deo factam esse, ut quae
cuique secta iuxta suum privatum iudicium vel opinio arriserit, eam quisque sine salutis periculo amplecti
vel adoptare valeat. (Contra hoc affertur Rom 16,17s.).
1607 ... Hostium nostrorum iniquitas eousque progreditur, ut praeter colluviem perniciosorum librorum
religioni per se infestam, in religionis detrimentum vertere nitantur etiam sacras Litteras ad religionis
ipsius aedificationem divinitus nobis datas. Non vos latet, Venerabiles Fratres Societatem quandam,
dictam vulgo biblicam, per totum orbem audacter vagari, quae spretis sanctorum Patrum traditionibus, et
contra notissimum TRIDENTINI Concilii decretum (cf. D 786), in id collatis viribus ac modis omnibus
intendit, ut in vulgares linguas nationum omnium sacra vertantur vel potius pervertantur Biblia. ...
1608 Ad quam pestem avertendam praedecessores Nostri plures ediderunt Constitutiones ... (e.g. PIUS
VII; cf. D 1602sqq). ... Nos quoque pro apostolico Nostro munere hortamur vos, Venerabiles Fratres, ut
gregem vestrum a letiferis hisce pascuis amovere omnimode satagatis. Arguite, obsecrate, instate
opportune, importune, in omni patientia et doctrina (2 Tim 4, 2), ut fideles vestri regulis nostrae Indicis
Congregationis adamussim inhaerentes sibi persuadeant 'si sacra Biblia vulgari lingua passim sine
discrimine permittantur, plus inde ob hominum temeritatem detrimenti quam utilitatis oriri'. Quam
veritatem et experientia commonstrat, et praeter ceteros Patres declaravit S. Augustinus his verbis: 'Non
enim ...' (cf. D 1604).
Pie VIII, Resp. S. Pontif. ad episc. Rhedonensem, 18 août 1830
2722 1609 Expos.: (Dissentiunt confessarii de liceitate lucri percepti) ex pecunia negotiatoribus mutuo
data, ut ea ditescant. De sensu Epistolae encyclicae 'Vix pervenit' acriter disputatur. Ex utraque parte
momenta afferuntur ad tuendam eam, quam quisque amplexus est, sententiam, tali lucro faventem aut
contrariam. Inde querelae, dissensiones, denegatio sacramentorum plerisque negotiatoribus isti ditescendi
modo inhaerentibus, et innumera damna animarum.
2723 1609 Ut animarum damnis occurrant, nonnulli confessarii mediam inter utramque sententiam viam
se posse tenere arbitrantur. Si quis ipsos consulat de istiusmodi lucro, illum ab eo deterrere conantur. Si
paenitens perseveret in consilio pecuniam mutuo dandi negotiatoribus, et obiciat, sententiam tali mutuo
faventem multos habere patronos et insuper non fuisse damnatam a Sancta Sede non semel ea de re
consulta: tunc isti confessarii exigunt, ut paenitens promittat se filiali oboedientia obtemperaturum iudicio
Summi Pontificis, si intercedat qualecumque sit; nec, hac promissione obtenta, absolutionem denegant
quamvis probabiliorem credant opinionem contrariam tali mutuo. Si paenitens non confiteatur de lucro ex

