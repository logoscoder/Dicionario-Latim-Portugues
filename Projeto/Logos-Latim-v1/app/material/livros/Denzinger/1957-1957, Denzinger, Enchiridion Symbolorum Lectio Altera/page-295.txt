295
quibus proinde suos paenitentes hac super re inquietare non licet, donec quaestio haec sub iudice pendeat
nec S. Sedes ipsam explicite definierit.
3108 4. Praxis huius tolerantiam minime extendi posse sive ad cohonestandam usuram quamvis modicam
erga pauperes sive usuram immodicam ac naturalis aequitatis limites excedentem.
3109 5. Denique, quaenam usurae quantitas dicenda sit immodica et excessiva, quaenam iusta ac
moderata, universim determinari non posse cum hoc dimetiri oporteat in singulis casibus, respectu habito
ad omnes et singulas circumstantias locorum, personarum ac temporum.
Pie IX, Encycl. 'Etsi multa luctuosa', 21 novembre 1873
1841 Fides (tamen) docet et humana ratio demonstrat, duplicem exsistere rerum ordinem simulque binas
distinguendas esse potestates in terris, alteram naturalem, quae humanae societatis tranquillitati et
saecularibus negotiis prospiciat, alteram vero, cuius origo supra naturam est, quae praeest civitati Dei,
nimirum Ecclesiae Christi, ad pacem animarum et salutem aeternam divinitus instituta. Haec autem
duplicis potestatis officia sapientissime ordinata sunt, ut reddantur, quae sunt Dei, Deo, et propter Deum,
quae sunt Caesaris Caesari (Mt 22, 21); qui 'ideo magnus est, quia coelo minor est; illius enim est ipse,
cuius (et) coelum est et omnis creatura'. A quo certe divino mandato nunquam deflexit Ecclesia, quae
semper et ubique fidelium suorum animis ingerere contendit obsequium, quod inviolabiliter servare
debent erga supremos principes eorumque iura quoad saecularia; docuitque cum Apostolo, esse principes
non timori boni operis sed mali, iubens fideles subditos esse non solum propter iram, quia princeps
gladium portat vindex in iram ei qui malum agit, sed etiam propter conscientiam, quia in officio suo Dei
minister est (Rom 13, 8sqq). Hunc autem principum metum ipsa cohibuit ad opera mala, eundem plane
excludens a divinae legis observantia, memor eius quod fideles docuit beatus PETRUS : 'Nemo vestrum
patiatur ut homicida, aut fur, aut maledicus, aut alienorum appetitor ; si autem ut Christianus, non
erubescat, glorificet autem Deum in isto nomine (1 Petr 4, 15sq).
Pie IX, Encycl. 'Quod nunquam' ad episcopos Borussiae,
6 f√©vrier 1876
1842 ... Partes Nostri muneris implendas intendimus per hasce litteras aperta testatione denuntianTes
omnibus, ad quos ea res pertinet, et universo catholico orbi, leges illas irritas esse, utpote quae divinae
Ecclesiae constitutioni prorsus adversantur. Non enim potentes huius saeculi praefecit Dominus sacrorum
antistitibus in iis quae ad sanctum ministerium attinent ; sed beatum PETRUM, cui non modo agnos, sed
et oves suas pascendas commendavit (cf. Io 21, 16 17); proindeque a nulla quantumvis sublimi saeculi
potestate episcopali officio privari possunt ii 'quos Spiritus Sanctus posuit episcopos regere Ecclesiam
Dei' (Act 20, 28). ... Illud autem sciant qui vobis infesti sunt, quod renuentes vos praestare Caesari, quae
Dei sunt, nullam regiae auctoritati iniuriam allaturi estis, et nihil ex ea detracturi ; scriptum est enim
'Oboedire opportet Deo magis quam hominibus' (Act 5, 29); ac simul noverint, unumquemque vestrum
tributum et obsequium Caesari dari paratum esse, non propter iram, sed propter conscientiam (Rom 13, 5
sq) in iis, quae civili subsunt imperio et potestati. ...
Responsa ad Ep. circularem cancellarii Bismarck Decretum Conc.
Vaticani de Rom. Pontifice interpretantem, Jan.-Mart. 1875.
De iurisdictione Romani Pontificis et episcoporum;
a) Declaratio collectiva episcoporum Germaniae, Jan-Fev 1875
3112 (Versio latina) Epistola circularis asserit quoad decreta Concilii Vaticani : 'Hisce decretis papa
facultate donatus est, vindicandi sibi in singulis quibusque dioecesibus iura episcopalia et substituendi
potestatem papalem potestati territoriali episcopali.' 'Jurisdictio episcopalis absorpta est iurisdictione
papali.' 'Papa non iam, sicut hucusque, determinata quaedam iura sibi reservata exercet sed omnis
plenitudo iurium episcopalium est in eius manibus.' 'Per se in locum cuiusque episcopi subrogatus est, et
ab eo solo dependet, num etiam in praxi quolibet momento eius locum occupare velit respectu
guberniorum civilium.' 'Episcopi iam non sunt nisi eius instrumenta, sunt officiales propria sua
responsabilitate destituti;' 'Respectu guberniorum civilium facti sunt officiales principis independentis
extranei, et quidem talis principis, qui vi infallibilitatis absolutissimus est, plus quam quilibet alius
monarchus absolutus mundi.' Omnes illae theses fundamento carent et contradicunt tam verbis quam
sensui vero Decretorum Conc. Vaticani a papa, episcopatu, repraesentantibus scientiarum catholicarum
saepius declarato.

