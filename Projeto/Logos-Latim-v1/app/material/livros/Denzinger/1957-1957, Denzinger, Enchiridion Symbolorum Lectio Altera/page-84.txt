84
Jean IV, Ep. 'Dominus qui dixit' ad Constantinum III imp.
(Apologia pro Honorio papa), 641
496 253 Sergius rev. mem. patriarcha praedicto sanctae record. Romanae urbis pontifici (Honorio)
significavit, quod quidam in Redemptore nostro Domino Iesu Christo duas contrarias dicerent voluntates;
quo praefatus papa comperto rescripsit ei, quia Salvator noster, sicut esset monadicus unus, ita et
mirabiliter super omne genus hominum conceptus et natus esset. Ex sancta quoque ipsius incarnata
dispensatione docebat, quia Redemptor noster, sicut esset Deus perfectus, ita esset et homo perfectus: ut,
quam primus homo per praevaricationem amisit, sine aliquo peccato natus primae imaginis nobilem
originem renovaret. Natus ergo est secundus Adam nullum habens nascendo vel cum hominibus
conversando peccatum; etenim Verbum caro factum in similitudine carnis peccati omnia nostra suscepit,
nullum reatus vitium ferens ex traduce praevaricationis exortum...
Ergo unus et solus est sine peccato mediator Dei et hominum homo Christus Iesus (cf. I Tim 2,5), qui in
mortuis liber conceptus et natus est. In dispensatione itaque sanctae carnis suae duas numquam habuit
contrarias voluntates, nec repugnavit voluntati mentis eius voluntas carnis ipsius.... Unde scientes, quod
nullum in eo, cum nasceretur et conversaretur, esset omnino peccatum, decenter dicimus et veraciter
confitemur, unam voluntatem in sanctae ipsius dispensationis humanitate, et non duas contrarias mentis et
carnis praedicamus, secundum quod quidam haeretici velut in puro homine delirare noscuntur.
497 253 Secundum hunc igitur modum ... (Honorius papa Sergio) scripsisse dignoscitur, quia in Salvatore
nostro duae voluntates contrariae, i. e. in membris ipsius (cf. Rom 7, 23), penitus non consistunt, quoniam
nihil vitii traxit ex praevaricatione primi hominis.... Sed ne quis nonnumquam minus intellegens
reprehendat, quamobrem de humana tantum natura, et non etiam de divina natura, (Honorius) docere
sciatur: . . . debet qui super hoc ambigit scire, quoniam ad hoc facta est responsio ad iam dicti patriarchae
interrogationem. Praeterea et hoc fieri solet, ut scilicet ubi est vulnus, ibi medicinale occurrat auxilium.
Nam et beatus Apostolus hoc saepe fecisse dignoscitur, se secundum auditorum consuetudinem
praeparans; et aliquando quidem de suprema natura docens, de humana penitus tacet; aliquando vero de
humana dispensatione disputans, mysterium divinitatis eius non tangit...
498 Praedictus ergo decessor meus docens de mysterio incarnationis Christi dicebat, non fuisse in eo,
sicut in nobis peccatoribus, mentis et carnis contrarias voluntates. Quod quidam ad proprium sensum
convertentes, divinitatis eius et humanitatis unam eum voluntatem docuisse suspicati sunt, quod veritati
omnimodis est contrarium.
Concile du Latran, 5-31 octobre 649, sous saint Martin I
500 et duas eiusdem sicuti naturas unitas inconfuse, ita et duas naturales voluntates, divinam et humanam,
in approbatione perfecta et indiminuta eundem veraciter esse perfectum Deum et hominem perfectum
secundum veritatem, eundem atque unum Dominum nostrum et Deum Iesum Christum, utpote volentem
et operantem divine et humane nostram salutem, (dein continuatur Symb. Chalc.: cf DS 302; le présent
passage est inséré entre 'Jesum Christum:' et 'sicut ante prophetae')
Canones
501 254 Can 1. Si quis secundum sanctos Patres non confitetur proprie et veraciter Patrem et Filium et
Spiritum Sanctum, trinitatem in unitate et unitatem in trinitate, hoc est, unum Deum in tribus subsistentiis
consubstantialibus et aequalis gloriae, unam eandemque trium deitatem, naturam, substantiam, virtutem,
potentiam, regnum, imperium, voluntatem, operationem, inconditam. sine initio, incomprehensibilem,
immutabilem, creatricem omnium et protectricem (...), condemnatus sit.
502 Can.2. Si quis sec. sanctos Patres non confitetur proprie et secundum veritatem ipsum unum sanctae
et consubstantialis et venerandae Trinitatis Deum Verbum e caelo descendisse, et incarnatum ex Spiritu
Sancto et Maria semper virgine, et hominem factum, crucifixum carne, propter nos sponte passum
sepultumque, et resurrexisse tertia die, et ascendisse in caelos, atque sedentem in dextera Patris, et
venturum iterum cum gloria paterna cum assumpta ab eo atque animata intellectualiter carne eius,
judicare vivos et mortuos, condemnatus sit.
503 256 Can. 3. Si quis secundum sanctos Patres non confitetur proprie et secundum veritatem Dei
genitricem sanctam semperque Virginem et immaculatam Mariam, utpote ipsum Deum Verbum
specialiter et veraciter, qui a Deo Patre ante omnia saecula natus est, in ultimis saeculorum absque semine

