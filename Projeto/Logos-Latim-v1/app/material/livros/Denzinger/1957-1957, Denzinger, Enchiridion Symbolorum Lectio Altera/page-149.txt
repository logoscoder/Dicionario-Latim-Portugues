149
possumus, favorabiliter annuamus. Hinc est quod Nos, ipsorum abbatis et Conventus in hac parte
supplicationibus inclinati, ut idem abbas et successores sui in perpetuum abbates eiusdem monasterii pro
tempore exsistentes omnibus et singulis Canonicis praesentibus et futuris professis eiusdem monasterii
omnes minores necnon subdiaconatus, diaconatus et presbyteratus ordines statutis a iure temporibus
conferre libere et licite valeant et quod dicti Canonici sic per dictos abbates promoti in sic susceptis
ordinibus libere et licite ministrare possint, quibuscumque constitutionibus Apostolicis et aliis contrariis
in contrarium editis quibuscumque quacumque firmitate roboratis nequaquam obstantibus, eisdem abbati
et successoribus suis ac eorum Canonicis auctoritate Apostolica tenore praesentium indulgemus. Ipsis
abbati et Conventui de uberioris dono gratiae concedentes et eadem auctoritate decernentes quod si forsan
imposterum gratias aut indulgentias seu privilegia vel alias quascumque concessiones seu Litteras
Apostolicas de huiusmodi ordinibus conferendis vel suscipiendis aut de alia quacumque materia seu re
per Sedem Apostolicam vel praedicta auctoritate imperpetuum vel ad certum tempus praedictis abbati et
Conventui vel aliis quibuscumque in partibus Angliae vel alibi concessa per eandem Sedem in genere vel
in specie revocari, restringi aut minui contigerit, per hoc praesens indulgentia nullatenus revocetur,
restringatur aut in aliquo quomodolibet minuatur. Sed praesentes Litterae, nisi de ipsis plena et expressa
de verbo ad verbum mentio habeatur, in omni sui permaneant roboris firmitate, constitutionibus...
concessis et contrariis non obstantibus quibuscumque.
b) Bulla 'Apostolicae Sedis' ad idem monasterium
6 février 1403
1146 Apostolicae Sedis providentia circumspecta nonnumquam concessa seu ordinata per eam cassat,
revocat et annullat, prout... praesertim cathedralium ac praelatorum illis praesidentium statui id conspicit
utiliter expedire. Dudum siquidem Nos ad dilectorum filiorum abbatis et Conventus monasterii S. Osithae
O. S. Aug. Londoniensis dioecesis petitionis instantiam (l ) ut ipse abbas et successores sui abbates dicti
monasterii ... mitra, anulo et omnibus aliis pontificalibus insigniis libere uti, quodque in dicto
monasterio ... ac parochialibus et aliis ecclesiis ad ipsos ... pertinentibus, quamvis ipsis pleno iure non
subessent, benedictionem sollemnem post Missarum, Vesperorum et Matutinorum sollemnia, dummodo
in benedictione huiusmodi aliquis antistes vel Sedis Apostolicae legatus praesens non esset, elargiri
possent per quasdam primo, (2) et deinde, ut abbas et successores praefati omnibus et singulis Canonicis
praesentibus et futuris Professis eiusdem monasterii omnes minores necnon subdiaconatus, diaconatus et
presbyteratus ordines statutis a iure temporibus conferre libere et licite valerent, fel. record. Alexandri pp.
IV praedecessoris Nostri quae incipit 'Abbates' et aliis quibuscumque constitutionibus Apostolicis
contrariis nequaquam obstantibus, eisdem abbati et successoribus auctoritate Apostolica de speciali gratia
per quasdam alias Litteras Nostras (DS 1145) duximus indulgendum prout in praedictis Litteris plenius
continetur. Cum autem, sicut exhibita Nobis nuper pro parte Ven. Fratris Nostri Roberti episcopi
Londoniensis petitio continebat, monasterium praefatum, in quo idem episcopus ius obtinet patronatus,
per quosdam ipsius episcopi praedecessores... fundatum exstiterit ac Litterae et indulta huiusmodi in
gravem ipsius episcopi et iurisdictionis suae ordinariae ac Ecclesiae Londoniensis laesionem vergere
dignoscantur, pro parte eiusdem episcopi Nobis fuit humiliter supplicatum, ut suae et eiusdem Ecclesiae
indemnitati consulere in praemissis de benignitate Apostolica dignaremur. Nos super his ... providere
volentes, huiusmodi supplicationibus inclinati Litteras et indulta huiusmodi auctoritate Apostolica ex
certa scientia tenore praesentium revocamus, cassamus et irritamus ac nullius esse volumus roboris vel
momenti.
Conc. (oecum. XVI) de Constance; Session VIII, 4 mai 1415;
Décret confirmé par le pape le 22 février 1418; erreurs de
Jean Wyclif
1151 581 1. Substantia panis materialis et similiter substantia vini materialis remanent in sacramento
altaris.
1152 582 2. Accidentia panis non manent sine subiecto in eodem sacramento.
1153 583 3. Christus non est in eodem sacramento identice et realiter (in) propria praesentia corporali.
1154 584 4. Si episcopus vel sacerdos exsistat in peccato mortali, non ordinat, non consecrat, non
conficit, non baptizat.
1155 585 5. Non est fundatum in Evangelio, quod Christus Missam ordinaverit.

