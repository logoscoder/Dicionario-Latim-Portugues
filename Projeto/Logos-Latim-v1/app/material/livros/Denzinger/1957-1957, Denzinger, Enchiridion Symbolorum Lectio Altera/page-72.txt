72
403 203 Can. 1. Si quis dicit aut sentit, praeexsistere hominum animas, utpote quae antea mentes fuerint
et sanctae virtutes, satietatemque cepisse divinae contemplationis, et in deterius conversas esse, atque
idcirco refrixisse a Dei caritate, et inde psuchas graece, id est, animas esse nuncupatas, demissasque esse
in corpora supplicii causa: anathema sit.
404 204 Can. 2. Si quis dicit aut sentit, Domini animam prius exstitisse, atque unitam fuisse Deo Verbo
ante incarnationem et genrationem ex virgine, an. s.
405 205 Can.3. Si quis dicit aut sentit, primum formatum esse corpus Domini nostri Jesu Christi in utero
beatae Virginis, ac postea unitum ei esse Deum Verbum, et animam, utpote quae ante fuisset, an. s.
406 206 Can. 4. Si quis dicit aut sentit, omnibus caelestibus ordinibus assimilatum esse Deum Verbum,
cherubim que factum esse ipsis cherubim, et seraphim ipsis seraphim, ac omnibus plane supernis
virtutibus similem esse factum, an. s.
407 207 Can. 5. Si quis dicit aut sentit, in resurrectione corpora hominum orbiculata suscitari, nec
confitetur nos suscitari rectos, an. s.
408 208 Can. 6. Si quis dicit <aut sentit>, caelum, et solem, et lunam, et stellas et aquas, quae super
caelos sunt, animatas et ratione praeditas (materiales) esse quasdam virtutes, an. s.
409 209 Can. 7. Si quis dicit aut sentit, Dominum Christum in futuro saeculo crucifixum iri pro
daemonibus, sicuti et pro hominibus, an. s.
410 210 Can. 8. Si quis dicit aut sentit, vel finitam esse Dei potestatem, vel eum tanta fecisse, quanta
comprehendere et cogitare (-!) potuit vel creaturas Deo coaerernas esse (-!), an. s.
411 211 Can. 9 Si quis dicit aut sentit, ad tempus esse daemonum et impiorum hominum supplicium,
eiusque finem aliquando futurum, sive restitutionem et redintegrationem esse (fore) daemonum aut
impiorum hominum, an. s.
Vigile, Ep. 'Dum in sanctae' ad univ. populum Dei,
5 f√©vrier 552; Professio fidei Vigilii papae
412 Sciant igitur universi nos illam fidem praedicare, tenere ac defendere, quam ab Apostolis traditam et
per successores eorum inviolabiliter custditam reverenda Nicaena synodus CCCXVIII patrum Sancto
Spiritu sibi revelante suscipiens redegit in symbolum ac deinde tres aliae sanctae synodi, id est
Constantinopolitana ... Ephesena ... Calchidonensis ( = Chalcedon. ) .. . ediderunt.
413 Hinc est quod Dominus noster contra errorum huiusmodi feritatem pastorale caelitus armavit
officium, quod beatissimo Petro apostolo trina praeceptione commendans ait: 'Pasce oves meas' (Jo
2l,15). Et recte illi pascendarum est cura commissa, cuius fidei praeclara confessio Domini est laudata....
eundem ipsum (Christum) hominis esse filium Deique sub mirabili interrogationis responsionisque
brevitate confessus est 'Tu es Christus filius Dei vivi' (Mt 16, 16), sacratissimae scilicet mysterium
incarnationis eius aperiens, dum in unitate personae, servata geminae proprietate naturae, homo idemque
Deus esset, quod ex matre semper virgine sumpsit in tempore, et quod natus ex patre est ante saecula,
permaneret. Inconfuse autem et indivise atque inconvertibiliter et substantialiter uniens sibi carnem Deus
Verbum Emmanuel noster, qui lege et profitia (prophetia) adnuntiantibus exspectabatur, advenit. 'Verbum
ergo caro factum est et habitavit in nobis' (Jo 1,14), totus in suis, totus in nostris, adsumens ex vulva
carnem cum anima rationali et intellectuali.... Humanitatis sumpsit initium, ut nos aeternitatis suae faceret
coheredes; nostrae consors dignatus est esse naturae, ut nos suae immortalitatis faceret esse participes;
pauper factus est, cum esset dives, ut eius inopia ditaremur; omnia quae nostra sunt, evacuato noxarum
nostrarum chirographo condonavit (cf. Col 2, 13s)... id peragens ..., ut 'mediator Dei et hominum homo
Christus Iesus' (I Tim 2, 5) maledicto quo primus homo terrenus mortis vinculis tenebatur, adstrictus,
secundus homo caelestis (1 Cor l5, 47), dum mortem morte calcaret, absolveret.
414 Passus est pro nobis Dei Filius, crucifixus carne est, mortuus carne est et die tertio resurrexit, ut
divina inpassibili permanente natura et carnis nostrae veritate servata unius eiusdemque Domini Dei
nostri Jesu Christi et passiones et miracula fateamur, ut glorificationem Capitis nostri totius Ecclesiae
corpus aspiciens, quales primitias in Capite nostro, id est in Christo Deo ac Domino, intueretur ex

