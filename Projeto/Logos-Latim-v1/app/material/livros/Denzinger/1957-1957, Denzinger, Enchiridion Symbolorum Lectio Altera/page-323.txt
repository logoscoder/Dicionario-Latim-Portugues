323
conspicua super Christum et virtute intima in anima eius duplex eiusdem Spiritus praesignificatur missio,
ea nimirum, quae in Ecclesia manifesto patet, et ea, quae in animis iustorum secreto illapsu exercetur.
3328 Ecclesia, quae iam concepta, ex latere ipso secundi Adami velut in cruce dormientis orta erat, sese
in lucem hominum insigni modo primitus dedit die celeberrima Pentecostes. Ipsaque die beneficia sua
Spiritus Sanctus in mystico Christi Corpore prodere coepit. ... Ita plane eveniebat illud extremum Christi
ad Apostolos suos promissum de Spiritu Sancto mittendo, qui doctrinae, ipso afflante, traditae
completurus ipse esset et quodammodo obsignaturus depositum: '... cum autem venerit ille Spiritus
veritatis, docebit vos omnem veritatem' (Jo 16,12s). ... quam quidem veritatem impertit ac largitur
Ecclesiae, auxilio praesentissimo providens, ut ipsa ne ulli unquam errori obnoxia sit, utque divinae
doctrinae germina alere copiosius in dies possit et frugifera praestare ad populorum salutem. Et quoniam
populorum salus... postulat, ut haec (Ecclesia) munus idem in perpetuitatem temporum persequatur,
perennis idcirco vita atque virtus a Spiritu Sancto suppetit, quae Ecclesiam conservat augetque (citatur Jo
16, 16s.). Ab ipso namque episcopi constituuntur, quorum ministerio non modo filii generantur, sed etiam
patres, sacerdotes videlicet, ad eam regendam enutriendamque... Utrique autem, episcopi et sacerdotes,
insigni Spiritus munere id habent, ut peccata pro potestate deleant (Citatur Jo 20,22s). Porro Ecclesiam
opus esse plane divinum, alio nullo argumento praeclarius constat quam charismatum, quibus undique illa
ornatur splendore et gloria, auctore nimirum et datore Spiritu Sancto. Atque hoc affirmare sufficiat, quod
cum Christus Caput sit Ecclesiae, Spiritus Sanctus sit eius Anima: 'Quod est in corpore nostro anima, id
est Spiritus Sanctus in Corpore Christi quod est Ecclesia'.
3329 Certum quidem est, in ipsis etiam hominibus iustis qui ante Christum fuerunt, insedisse per gratiam
Spiritum Sanctum, quemadmodum de prophetis, de Zacharia, de Ioanne Baptista, de Simeone et Anna
scriptum accepimus; quippe in Pentecoste non ita se Spiritus Sanctus tribuit, 'ut tunc primum esse
Sanctorum inhabitator inciperet, sed ut copiosius inundaret, cumulans sua dona, non inchoans, nec ideo
novus opere, quia ditior largitate'. Verum, si et illi in filiis Dei numerabantur, condicione tamen perinde
erant ac servi, quia etiam filius 'nihil differt a servo', quousque est 'sub tutoribus et actoribus' (Gal 4,1s.) :
ac, praeterquam quod iustitia in illis non erat nisi ex Christi meritis adventuri, communicatio Spiritus
Sancti post Christum facta multo est copiosior, propemodum ut arram pretio vincit res pacta atque ut
imagini longe praestat veritas. ...
3330 Regenerationis et renovationis initia sunt homini per baptisma ; in quo sacramento... illabitur
primum Spiritus Sanctus eamque (animam) similem sibi facit. 'Quod natum est ex Spiritu, spiritus est'(Jo
3,7). Uberiusque per sacram confirmationem ad constantiam et robur christianae vitae sese dono dat idem
Spiritus ... Ipse (Sp. S.) non modo affert nobis divina munera, sed eorumdem est auctor, atque etiam
munus ipse est supremum; qui a mutuo Patris Filiique amore procedens, iure habetur et nuncupatur
'altissimi donum Dei'. Cuius doni natura et vis quo illustrius pateat, revocare oportet ea quae in divinis
Litteris tradita sacri doctores explicaverunt, Deum videlicet adesse rebus omnibus in eisque esse 'per
potentiam, in quantum omnia eius potestati subduntur; per praesentiam, in quantum omnia nuda sunt et
aperta oculis eius; per essentiam, in quantum adest omnibus ut causa essendi'. At vero in homine est Deus
non tantummodo ut in rebus, sed eo amplius cognoscitur ab ipso et diligitur; cum vel duce natura bonum
sponte amemus, cupiamus, conquiramus. Praeterea Deus ex gratia insidet animae iustae tamquam in
templo, modo penitus intimo et singulari; ex quo etiam sequitur ea necessitudo caritatis, qua Deo adhaeret
anima coniunctissime, plus quam amico possit benevolenti maxime et dilecto, eoque plene suaviterque
fruitur.
3331 Haec autem mira coniunctio, quae suo nomine inhabitatio dicitur, condicione tantum seu statu ab ea
discrepans, qua caelites Deus beando complectitur, tametsi verissime efficitur praesenti totius Trinitatis
numine, 'ad eum veniemus et mansionem apud eum faciemus' (Io 14, 23), attamen de Spiritu Sancto
tamquam peculiaris praedicatur. Siquidem divinae et potentiae et sapientiae vel in homine improbo
apparent vestigia; caritatis, quae propria Spiritus veluti nota est, alius nemo nisi iustus est particeps.

Resp. S. Officii (sous LÃ©on XIII), 30 mars 1898; De fide et
intentione ad baptismum requisitis
3333 1966a Qu.: Utrum missionarius conferre possit baptismum in articulo mortis mahumedano adulto,
qui in suis erroribus supponitur in bona fide: 1. Si habeat adhuc plenam advertentiam, tantum illum
adhortando ad dolorem et ad confidentiam, minime loquendo de nostris mysteriis ex timore, ut ipsis non
crediturus sit. Resp. (cfirm. a S. P'ce, 1 avril): Ad 1 et 2. Negative, i. e. non licere huiusmodi

