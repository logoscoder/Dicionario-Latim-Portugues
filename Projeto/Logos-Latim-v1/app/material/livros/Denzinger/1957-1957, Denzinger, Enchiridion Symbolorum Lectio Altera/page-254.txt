254
quae signa, ut deinde tradit ( 17), 'pastor deducere poterit ex stabili cessatione a peccato et fervore in
operibus bonis'; quem insuper 'fervorem caritatis' perhibet (De paenit. 10) velut dispositionem, quae
'debet praecedere absolutionem'; sic intellecta, ut non solum contritio imperfecta, quae passim attritionis
nomine donatur, etiam quae iuncta sit cum dilectione, qua homo incipit diligere Deum tamquam omnis
iustitiae fontem (cf: DS 1526), nec modo contritio caritate formata, sed et fervor caritatis dominantis, et
ille quidem diuturno experimento per fervorem in operibus bonis probatus, generaliter et absolute
requiratur, ut homo ad sacramenta et speciatim paenitentes ad absolutionis beneficium admittantur: falsa, temeraria, quietis animarum perturbativa, tutae ac probatae in Ecclesia praxi contraria, sacramenti
efficaciae detrahens et iniuriosa.
2637 1537 37. Doctrina Synodi, quae de auctoritate absolvendi accepta per ordinationem enuntiat, 'post
institutionem dioecesium et parochiarum conveniens esse, ut quisque iudicium hoc exerceat super
personas sibi subditas sive ratione territorii sive iure quodam personali, propterea quod aliter confusio
induceretur et perturbatio'; quatenus post institutas dioeceses et parochias enuntiat tantummodo,
'conveniens esse ad praecavendam confusionem, ut absolvendi potestas exerceatur super subditos'; sic
intellecta, tamquam ad validum usum huius potestatis non sit necessaria ordinaria vel subdelegata illa
iurisdictio, sine qua Tridentinum (DS 1686s) declarat, nullius momenti esse absolutionem a sacerdote
prolatam: - falsa, temeraria, perniciosa, Tridentino contraria et iniuriosa, erronea.
2638 1538 38. Item, doctrina, qua, postquam Synodus professa est, 'se non posse non admirari illam adeo
venerabilem disciplinam antiquitatis, quae (ut ait) ad paenitentiam non ita facile et forte numquam eum
admittebat, qui post primum peccatum et primam reconciliationem relapsus esset in culpam, subiungit,
per timorem perpetuae exclusionis a communione et pace, etiam in articulo mortis, magnum frenum illis
iniectum iri, qui parum considerant malum peccati et minus illud timent': - contraria can. 13 Concilii
Nicaeni I (DS 129), Decretali Innocentii I ad Exsuperium Tolos. (DS 212), tum et Decretali Caelestini I
ad episcopos Vienn. et Narbonen. provinciae (DS 236), redolens pravitatem, quam in ea Decretali sanctus
Pontifex exhorret.
2639 1539 39. Declaratio Synodi de peccatorum venialium confessione, quam optare se ait non tantopere
frequentari, ne nimium contemptibiles reddantur huiusmodi confessiones: - temeraria, perniciosa,
Sanctorum ac piorum praxi a sacro Concilio Tridentino probatae (DS 1680) contraria.
2640 1540 40. Propositio asserens, 'indulgentiam secundum suam praecisam notionem aliud non esse
quam remissionem partis eius paenitentiae, quae per canones statuta erat peccanti'; quasi indulgentia
praeter nudam remissionem poenae canonicae non etiam valeat ad remissionem poenae temporalis pro
peccatis actualibus debitae apud divinam iustitiam: - falsa, temeraria, Christi meritis iniuriosa, dudum in
art. 19 Lutheri damnata (DS 1469).
2641 1541 41. Item in eo, quod subditur, 'scholasticos suis subtilitatibus inflatos invexisse thesaurum
male intellectum meritorum Christi et Sanctorum, et clarae notioni absolutionis a poena canonica
substituisse confusam et falsam applicationis meritorum'; quasi thesauri Ecclesiae, unde Papa dat
indulgentias, non sint merita Christi et Sanctorum: - falsa, temeraria, Christi et Sanctorum meritis
iniuriosa dudum in art. 17 Lutheri (DS 1467) damnata.
2642 1542 42. Item in eo, quod superaddit 'luctuosius adhuc esse, quod chimaerea isthaec applicatio
transferri volita sit in defunctos' : - falsa, temeraria, piarum aurium offensiva, in Romanos Pontifices et in
praxim et sensum universalis Ecclesiae iniuriosa inducens in errorem haereticali nota in Petro de Osma
confixum (DS 1416), iterum damnatum in art. 22 Lutheri (DS 1472).
2643 1543 43. In eo demum, quod impudentissime invehitur in tabellas indulgentiarum, altaria
privilegiata. etc.: - temeraria, piarum aurium offensiva, scandalosa, in Summos Pontifices atque in praxim
tota Ecclesia frequentatam contumeliosa.
2644 1544 44. Propositio Synodi asserens, 'reservationem casuum nunc temporis aliud non esse quam
improvidum ligamen pro inferioribus sacerdotibus, et sonum sensu vacuum pro paenitentibus assuetis non
admodum curare hanc reservationem': - falsa, temeraria, male sonans, perniciosa, Concilio Tridentino
contraria (DS 1687), superioris hierarchicae potestatis laesiva.
2645 1545 45. Item, de spe, quam ostendit, fore, 'ut reformato Rituali et ordine paenitentiae nullum
amplius locum habiturae sint huiusmodi reservationes'; prout attenta generalitate verborum innuit, per

