32
blasphemiae plena, quibus utebatur, dicens Filium Dei ortum ex nihilo, et fuisse aliquando tempus, cum
non esset, et pro arbitrii libertate eum vitii ac virtutis capacem esse, et creaturam illum vocans atque
facturam: haec omnia anathemate damnavit sanctissima synodus, opinionis huius impietatem atque
amentiam et verba blasphemiae plena ne audire quidem patienter sustinens.
Saint Jules I, Ep. aux Antiochiens, 341
132 57a Nam si omnino, ut dicitis, aliqua fuit eorum culpa, iudicium secundum ecclesiasticum canonem,
nec eo pacto, fieri oportuit. Oportuit omnibus nobis scripsisse, ut ita ab omnibus quod iustum esset
decerneretur; episcopi enim erant qui patiebantur, nec vulgares Ecclesiae quae vexabantur, sed quas ipsi
Apostoli per se gubernarunt. Cur autem de Alexandrina potissimum Ecclesia nihil nobis scriptum est? An
ignoratis hanc esse consuetudinem, ut primum nobis scribatur, et hinc quod iustum est decernatur? Sane
si qua hujusmodi suspicio in illius urbis episcopum cadebat, ad hanc Ecclesiam scribendum fuit.
Concile de Sardique (343-344?)
133 57b ((can.3a) Isidor. can.4) Osius episcopus dixit: Illud quoque (suppl. e graeco: necessario
adiciendum est), ut episcopus de provincia ad aliam provinciam, in qua sunt episcopi, non transeat; nisi
forte a fratribus suis invitatus, ne videamur ianuam caritatis clausisse. - Illud quoque providendum est: si
in aliqua provincia forte aliquis episcopus contra fratrem suum episcopum litem habuerit, non ex his unus
ex alia provincia advocet episcopos. - Quod si aliquis episcopus iudicatus fuerit in aliqua causa, et putat
bonam causam habere, ut iterum iudicium renovetur, si vobis placet, sanctissimi Petri Apostoli memoriam
honoremus: scribatur vel ab his, qui causam examinarunt, vel ab episcopis, qui in proxima provincia
morantur, Romano episcopo; et si iudicaverit renovandum esse iudicium, renovetur, et det iudices. Si
autem probaverit talem causam esse, ut ea non refricentur quae acta sunt, quae decreverit confirmata
erunt. Si hoc omnibus placet? Synodus respondit: Placet.
134 57c (Isid. 5). Gaudentius episcopus dixit: Addendum, si placet, huic sententiae, quam plenam
sanctitatis protulistis: cum aliquis episcopus depositus fuerit eorum episcoporum iudicio, qui in vicinis
commorantur locis, et proclamaverit agendum sibi esse negotium in urbe Roma, alter episcopus in eadem
cathedra, post appellationem eius, qui videtur esse depositus, omnino non ordinetur loco ipsius, nisi causa
fuerit iudicio Romani episcopi determinata.
135 57d ((Can. 3b) Isid. 7) Osius episcopus dixit: Placuit autem, ut, si episcopus accusatus fuerit, et
iudicaverint congregati episcopi regionis ipsius, et de gradu suo deiecerint eum, et appellasse videatur, et
confugerit ad beatissimum ecclesiae Romanae, episcopum et voluerit audiri et iustum putaverit, (ut)
renovetur examen; scribere his episcopis dignetur, qui in finitima et propinqua provincia sunt, (ut) ipsi
diligenter omnia requirant et iuxta fidem veritatis definiant. Quod si qui rogat causam suam iterum audiri
et deprecatione sua moverit episcopum Romanum, ut e latere suo presbyterum mittat, erit in potestate
episcopi, quid velit aut quid aestimet: (et) si decreverit mittendos esse, qui praesentes cum episcopis
iudicent, habentes (eius) auctoritatem, a quo destinati sunt, erit in suo arbitrio. Si vero crediderit sufficere
episcopos, ut negotio terminum imponant, faciet quod sapientissimo consilio suo iudicaverit.
Libere, Ep. 'Studens paci' aux évêques orientaux, 357
138 Studens paci et concordiae Ecclesiarum, posteaquam litteras caritatis vestrae de nomine Athanasii et
ceterorum factas ad nomen Julii bonae memoriae episcopi accepi, secutus traditionem maiorum
presbyteros urbis Romae Lucium, Paulum et Helianum e latere meo ad Alexandriam ad supradictum
Athanasium direxi, ut ad urbem Romam veniret ut in praesenti id, quod de Ecclesiae disciplina exstitit, in
eum statueretur. Litteras etiam ad eundem per supradictos presbyteros dedi, quibus continebatur, quod si
non veniret, sciret se alienum esse ab Ecclesiae Romanae communione. Reversi igitur presbyteri
nuntiaverunt eum venire noluisse. Secutus denique litteras caritatis vestrae, quas de nomine supradicti
Athanasii ad nos dedistis, sciatis his litteris, quas ad unanimitatem vestram dedi, me cum omnibus vobis
et cum universis episcopis Ecclesiae catholicae pacem habere, supradictum autem Athanasium alienum
esse a communione mea sive Ecclesiae Romanae et a consortio litterarum et ecclesiasticarum.
Libere, (Symbole de Sirmium I, 351, signé par Libere en 357)
139 - Credimus in unum Deum Patrem omnipotentem, creatorem (ktisen) et conditorem (poieten=
factorem), 'ex quo omnis paternitas in caelo et in terris nominatur' (Eph 3, 15). Et in unicum

