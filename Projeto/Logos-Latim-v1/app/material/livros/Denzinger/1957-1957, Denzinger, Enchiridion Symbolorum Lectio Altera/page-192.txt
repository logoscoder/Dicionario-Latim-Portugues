192
1705 915 Can. 5. Si quis dixerit, eam contritionem, quae paratur per discussionem, collectionem et
detestationem peccatorum, qua quis recogitat annos suos in amaritudine animae suae (Is 38, 15),
ponderando peccatorum suorum gravitatem, multitudinem, foeditatem, amissionem aeternae beatitudinis,
et aeternae damnationis incursum, cum proposito melioris vitae, non esse verum et utilem dolorem, nec
praeparare ad gratiam, sed facere hominem hypocritam et magis peceatorem; demum illam esse dolorem
coactum et non liberum ac voluntarium: an. s. (cf. DS 1676 1456).
1706 916 Can. 6. Si quis negaverit, confessionem sacramentalem vel institutam vel ad salutem
necessariam esse iure divino; aut dixerit, modum secrete confitendi soli sacerdoti, quem Ecelesia
catholica ab initio semper observavit et observat, alienum esse ab institutione et mandato Christi, et
inventum esse humanum: an. s. (cf. DS 1679ss).
1707 917 Can. 7. Si quis dixerit, in sacramento paenitentiae ad remissionem peccatorum necessarium non
esse iure divino confiteri omnia et singula peccata mortalia, quorum memoria cum debita et diligenti
praemeditatione habeatur, etiam occulta, et quae sunt contra duo ultima decalogi praecepta, et
circumstantias, quae peccati speciem mutant; sed eam confessionem tantum esse utilem ad erudiendum et
consolandum paenitentem, et olim observatam fuisse tantum ad satisfactionem canonicam imponendam;
aut dixerit, eos, qui omnia peccata confiteri student, nihil relinquere velle divinae misericordiae
ignoscendum; aut demum non licere confiteri peccata venialia : an. s. (cf. DS 1679ss).
1708 918 Can. 8. si quis dixerit, confessionem omnium peccatorum, qualem Ecclesia servat, esse
impossibilem, et traditionem humanam a piis abolendam; aut ad eam non teneri omnes et singulos
utriusque sexus Christi fideles iuxta magni Concilii Lateranensis constitutionem, semel in anno et ob id
suadendum esse Christi fidelibus, ut non confiteantur tempore Quadragesimae : an. s. (cf. DS 1682s).
1709 919 Can. 9. Si quis dixerit, absolutionem sacramentalem sacerdotis non esse actum iudicialem, sed
nudum ministerium pronuntiandi et declarandi, remissa esse peccata confitenti, modo tantum credat se
esse absolutum aut sacerdos non serio, sed ioco absolvat; aut dixerit non requiri confessionem paenitentis,
ut sacerdos ipsum absolvere possit : an. s. (cf. DS 1685 1462).
1710 920 Can 10. Si quis dixerit, sacerdotes, qui in peccato mortali sunt, potestatem ligandi et solvendi
non habere; aut non solos sacerdotes esse ministros absolutionis, sed omnibus et singulis Christi fidelibus
esse dictum: 'Quaecumque ligaveritis super terram, erunt ligata et in caelo et quaecumque solveritis super
terram, erunt soluta et in caelo' (Mt 18 18); et 'Quorum remiseritis peccata, remittuntur eis, et quorum
retinueritis retenta sunt' (Jo 20, 23), quorum verborum virtute quilibet absolvere possit peccata, publica
quidem per correptionem dumtaxat, si correptus acquieverit, secreta vero per spontaneam confessionem :
an. s. (cf. DS 1684).
1711 921 Can. 11. Si quis dixerit, episcopos non habere ius reservandi sibi casus nisi quoad externam
politiam, atque ideo casuum reservationem non prohibere, quominus sacerdos a reservatis vere absolvat:
an. s. (cf. DS 1687).
1712 922 Can. 12. Si quis dixerit, totam poenam simul cum culpa remitti semper a Deo,
satisfactionemque paenitentium non esse aliam quam fidem, qua apprehendunt Christum pro eis
satisfecisse: an. s. (cf. DS 1689).
1713 923 Can. 13. Si quis dixerit, pro peccatis, quoad poenam temporalem, minime Deo pe Christi merita
satisfieri poenis ab eo inflictis et patienter toleratis vel a sacerdote injunctis, sed neque sponte susceptis,
ut jejuniis, orationibus, eleemosynis vel aliis etiam petatis operibus, atque ideo optimam paenitentiam
esse tantum novam vitam: an. s.
1714 924 Can. 14. Si quis dixerit, satisfactiones, quibus paenitentes per Christum Jesum peccata
redimunt, non esse cultus Dei, sed traditiones hominum, doctrinam de gratia et verum Dei cultum atque
ipsum beneficium mortis Christi obscurantes: an. s. (cf. DS 1692).
1715 925 Can. 15. Si quis dixerit, claves Ecclesiae esse datas tantum ad solvendum, non etiam ad
ligandum, et propterea sacerdotes, dum imponunt poenas confitentibus, agere contra finem clavium et
contra institutionem Christi; et fictionem esse, quod, virtute clavium sublata poena aeterna, poena
temporalis plerumque exsolvenda remaneat: an s. (cf. DS 1692).

