108
resurrectione: propter quam confirmandam cum discipulis nulla indigentia cibi, sed sola voluntate et
potestate, comedisse: die quadragesimo post resurrectionem cum carne, qua surrexit, et anim ascendisse
in caelum et sedere in dextera Patris, inde decimo die misisse, Spiritum Sanctum, et inde, sicut ascendit,
venturum iudicare vivos et mortuos, et redditurum unicuique secundum opera sua.
682 345 Credo etiam Spiritum Sanctum, plenum et perfectum verumque Deum, a Patre et Filio
procedentem, coaequalem et coessentialem et coomnipotentem et coaeternum per omnia Patri et Filio, per
prophetas locutum.
683 346 Hanc sanctam et individuam Trinitatem non tres Deos, sed in tribus personis et in una natura sive
essentia unum Deum omnipotentem, aeternum, invisibilem et incommutabilem ita credo et confiteor, ut
Patrem ingenitum, Filium unigenitum, Spiritum Sanctum nec genitum nec ingenitum, sed a Patre et Filio
procedentem, veraciter praedicem.
684 347 ( Varia:) Credo sanctam, catholicam et apostolicam, unam esse veram Ecclesiam, in qua unus
datur baptismus et vera omnium remissio peccatorum. Credo etiam veram resurrectionem eiusdem carnis,
quam nunc gesto, et vitam aeternam.
685 348 Credo etiam Novi et Veteris Testamenti, legis et Prophetarum et Apostolorum unum esse
auctorem, Deum et Dominum omnipotentem. Deum praedestinasse solummodo bona, praescivisse autem
bona malaque. Gratiam Dei praevenire et subsequi hominem credo et profiteor, ita tamen, ut liberum
arbitrium rationali creaturae non denegem. Animam non esse partem Dei, sed ex nihilo creatam, et absque
baptismate originali peccato obnoxiam, credo et praedico.
686 349 Porro anathematizo omnem haeresim extollentem se adversus sanctam Ecclesiam catholicam,
pariterque eum, quicunque aliquas scripturas praeter eas, quas catholica Ecclesia recipit, in auctoritate
habendas esse crediderit vel veneratus fuerit. Quattuor Concilia omnimode recipio et velut quattuor
evangelia veneror: quia per quattuor partes mundi universalis Ecclesia, in his tanquam in quadro lapide,
fundata consistit (cf. DS 472).... Pari modo recipio et veneror reliqua tria Concilia.... Quidquid supradicta
septem sancta et universalia Concilia senserunt et collaudaverunt, et sentio et collaudo, et quoscunque
anathematizaverunt, anathematizo.
Saint LÃ©on IX, Ep. 'Ad splendidum nitentis' ad S. Petrum
Damiani, a. 1054
687 ... Oportet, sicut desideras, Apostolicam Nostram interponamus auctoritatem, quatenus scrupulosam
legentibus auferamus dubietatem, et constet omnibus certum, Nostro iudicio placuisse quaecumque
continet ipse libellus (Gomorrhianus) diabolico igni velut aqua oppositus. Igitur ne caenosae libidinis
impunita licentia pervagetur, necesse est Apostolicae severitatis congrua reprehensione refellatur, et
tamen aliquod tentamentum in austeritate ponatur.
688 Ecce omnes illi, qui quavis quattuor generum quae dicta sunt foeditate polluuntur, prospecta
aequitatis censura ab omnibus immaculatae Ecclesiae gradibus tam sacrorum canonum quam Nostro
iudicio depelluntur. Sed Nos humanius agentes eos qui vel propriis manibus vel (invicem) inter se egerunt
semen, vel etiam inter femora profuderunt, et non longo usu nec cum pluribus, si voluptatem refrenaverint
et digna paenitudine probrosa commissa luerint, admitti ad eosdem gradus, in quibus in scelere manentes,
non permanentes, fuerant, divinae miserationi confisi, volumus atque etiam iubemus; ablata aliis spe
recuperationis sui ordinis, qui vel per longa tempora secum sive cum aliis vel cum pluribus, brevi licet
tempore, quolibet duorum foeditatis genere, quae descripseras, maculati vel, quod est horrendum dictu et
auditu, in terga prolapsi sunt. Contra quod Nostrum Apostolicae sanctionis decretum si quis ausus fuerit
vel iudicare vel latrare, ordinis sui se noverit periculo agere.
Conc. Romanum (Nicolas II), a. 1059; Professio fidei in
Eucharistiam Berengario praescripta
690 Ego Berengarius ... cognoscens veram et apostolicam fidem, anathematizo omnem haeresim,
praecipue eam, de qua hactenus infamatus sum: quae adstruere conatur, panem et vinum, quae in altari
ponuntur post consecrationem solummodo sacramentum, et non verum corpus et sanguinem Domini
nostri Iesu Christi esse, nec posse sensualiter, nisi in solo sacramento, manibus sacerdotum tractari vel
frangi vel fidelium dentibus atteri. Consentio autem sanctae Romanae Ecclesiae et Apostolicae Sedi, et

