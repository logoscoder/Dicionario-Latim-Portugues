130
838 456 (De sorte defunctorum ) 23 ( 18). Denique cum Veritas in Evangelio asserat, quod si quis in
Spiritum Sanctum blasphemiam dixerit, neque in hoc saeculo, neque in futuro dimittetur ei (Mt 12, 32);
per quod datur intellegi quasdam culpas in praesenti, quasdam vero in futuro saeculo relaxari, et
Apostolus dicat, quod 'uniuscuiusque opus, quale sit, ignis probabit', et 'cuius opus arserit, detrimentum
patietur; ipse autem salvus erit; sic tamen quasi per ignem' (I Cor 3, 13 15), et ipsi Graeci vere ac
indubitanter credere ac affirmare dicantur, animas illorum, qui, suscepta paenitentia, ea non peracta, vel
qui sine mortali peccato, cum venialibus tamen et minutis decedunt, purgari post mortem, et posse
suffragiis Ecclesiae adiuvari: Nos, quia locum purgationis huiusmodi dicunt non fuisse sibi ab eorum
doctoribus certo et proprio nomine indicatum, illum quidem iuxta traditiones et auctoritates sanctorum
Patrum 'Purgatorium' nominantes volumus, quod de cetero apud ipsos isto nomine appelletur. Illo enim
transitorio igne peccata utique, non tamen criminalia seu capitalia, quae prius per paenitentiam non fuere
remissa, sed parva et minuta purgantur, quae post mortem etiam gravant, si in vita fuerunt relaxata.
839 457 -24 ( 19). Si quis autem absque paenitentia in peccato mortali decedit, hic procul dubio aeternae
gehennae ardoribus perpetuo cruciatur.-25 ( 20). Animae vero parvulorum post baptismi lavacrum, et
adultorum etiam in caritate decedentium, qui nec peccato, nec ad satisfactionem aliquam pro ipso
tenentur, ad patriam protinus transvolant sempiternam.
Alexandre IV, Const. 'Romanus Pontifex de summi',
5 octobre 1256
840 458 (Libello Guilelmi) studiose perlecto et mature et districte examinato, Nobisque de hoc plenaria
facta relatione ab eis, quia (quod) in ipso quaedam perversa et reproba, contra potestatem et auctoritatem
Romani Pontificis et coepiscoporum suorum,
841 458 et nonnulla contra illos, qui propter Deum sub ar(c)tissima paupertate mendicant, mundum cum
suis opibus voluntaria inopia superantes;
842 458 alia vero contra eos, qui salutem animarum zelantes ardenter, et sacris studiis procurantes, multos
in Ecclesia Dei operantur spirituales profectus, et magnum faciunt ibi fructum;
843 459 quaedam autem contra salutem (salutarem) pauperum seu mendicantium religiosorum statum,
sicut sunt dilecti filii Fratres Praedicatores, et Minores, qui vigore spiritus, saeculo cum suis divitiis
derelicto, ad solam caelestem patriam tota intentione suspirant, necnon et alia plura inconvenientia, digna
utique confutatione ac confusione perpetua, manifeste comperimus contineri.
844 459 Quia (Quodque) etiam idem libellus magni scandali seminarium, et multae turbationis materia
existebat, et inducebat etiam dispendium animarum, cum retraheret a devotione solita, et consueta
eleemosynarum largitione, ac a conversione, et religionis ingressu fideles: Nos libellum eumdem, qui sic
incipit: 'Ecce videntes clamabunt foris', quique secundum ipsius titulum 'Tractatus brevis de periculis
novissimorum temporum' nuncupatur, tamquam iniquum, scelestum et exsecrabilem, et institutiones ac
documenta in eo tradita, utpote prava, falsa et nefaria, de Fratrum Nostrorum consilio, auctoritate
Apostolica reprobamus et in perpetuum condemnamus...
Denzinger (latin) 797
Denzinger (latin) 846
Urbain IV, Ep. encycl. 'Transiturus de hoc mundo', 11 ao√ªt 1264
846 In institutione quidem huius sacramenti dixit ipse Apostolis: 'Hoc facite in meam commemorationem'
(Lc 22, 19), ut praecipuum et insigne memoriale sui amoris eximii, quo nos dilexit, esset nobis hoc
praecelsum et venerabile sacramentum. Memoriale, inquam, mirabile ..., in quo innovata sunt signa et
mirabilia immutata, in quo habetur omne delectamentum ..., in quo utique vitae suffragium consequimur
et salutis. Hoc est memoriale ... salvificum, in quo gratam redemptionis nostrae recensemus memoriam, in
quo a malo retrahimur et in bono confortamur et ad virtutum et gratiarum proficimus incrementa, in quo
profecto proficimus ipsius corporali praesentia Salvatoris. Alia namque, quorum memoriam agimus,
spiritu menteque complectimur, sed non propter hoc realem eorum praesentiam obtinemus. In hac vero
sacramentali Christi commemoratione Iesus Christus praesens sub alia quidem forma, in propria vero

