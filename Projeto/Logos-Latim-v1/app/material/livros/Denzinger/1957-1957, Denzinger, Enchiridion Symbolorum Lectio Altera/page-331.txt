331
3397 2000 Qu. 4: Utrum salva substantialiter mosaica authentia et integritate Pentateuchi admitti possit,
tam longo saeculorum decursu nonnullas ei modificationes obvenisse, uti: additamenta post Moysi
mortem vel ab auctore inspirato apposita vel glossas et explicationes textui interiectas, vocabula quaedam
et formas e sermone antiquato in sermonem recentiorem translatas, mendosas demum lectiones vitio
amanuensium adscribendas, de quibus fas sit ad normas artis criticae disquirere et iudicare? Resp.:
Affirmative, salvo Ecclesiae iudicio.
Resp. Commiss. de re Biblica, sous saint Pie X, 29 mai 1907
3398 2110 Qu. 1: Utrum ex constanti, universali ac solemni Ecclesiae traditione iam a saeculo II
decurrente, prout maxime eruitur: a) ex SS. Patrum, scriptorum ecclesiasticorum, imo etiam haereticorum,
testimoniis et allusionibus, quae, cum ab Apostolorum discipulis vel primis successoribus derivasse
oportuerit, necessario nexu cum ipsa libri origine cohaerent; b) ex recepto semper et ubique nomine
auctoris quarti Evangelii in canone et catalogis sacrorum Librorum; c) ex eorundem Librorum
vetustissimis manuscriptis, codicibus et in varia idiomata versionibus ; d) ex publico usu liturgico inde ab
Ecclesiae primordiis toto orbe obtinente; praescindendo ab argumento theologico, tam solido argumento
historico demonstretur Ioannem Apostolum et non alium quarti Evangelii auctorem esse agnoscendum, ut
rationes a criticis in oppositum adductae hanc traditionem nullatenus infirment? Resp.: Affirmative.
3399 2111 Qu. 2: Utrum etiam rationes internae, quae eruuntur ex textu quarti Evangelii seiunctim
considerato, ex scribentis testimonio et Evangelii ipsius cum I Epistola Ioannis Apostoli manifesta
cognatione, censendae sint confirmare traditionem, quae eidem Apostolo quartum Evangelium
indubitanter attribuit? - Et utrum difficultates, quae ex collatione ipsius Evangelii cum aliis tribus
desumuntur, habita prae oculis diversitate temporis, scopi et auditorum, pro quibus vel contra quos auctor
scripsit, solvi rationabiliter possint, prout SS. Patres et exegetae catholici passim praestiterunt? Resp.:
Affirmative ad utramque partem.
3400 2112 Qu. 3: Utrum, non obstante praxi, quae a primis temporibus in universa Ecclesia
constantissime viguit, arguendi ex quarto Evangelio tamquam ex documento proprie historico,
considerata nihilominus indole peculiari eiusdem Evangelii et intentione auctoris manifesta illustrandi et
vindicandi Christi divinitatem ex ipsis factis et sermonibus Domini, dici possit, facta narrata in quarto
Evangelio esse totaliter vel ex parte conficta ad hoc, ut sint allegoriae vel symbola doctrinalia, sermones
vero Domini non prorrie et vere esse ipsius Domini sermones, sed compositiones theologicas scriptoris,
licet in ore Domini positas? Resp.: Negative.

Decr. S. Officii 'Lamentabili', sous saint Pie X,
3 juillet 1907
3401 2001 1. Ecclesiastica lex, quae praescribit subicere praeviae censurae libros divinas respicientes
Scripturas, ad cultores critices aut exegeseos scientificae Librorum Veteris et Novi Testamenti non
extenditur.
3402 2002 2. Ecclesiae interpretatio sacrorum Librorum non est quidem spernenda, subiacet tamen
accuratiori exegetarum iudicio et correctioni.
3403 2003 3. Ex iudiciis et censuris ecclesiasticis contra liberam et cultiorem exegesim latis colligi potest,
fidem ab Ecclesia propositam contradicere historiae, et dogmata catholica cum verioribus christianae
religionis originibus componi reipsa non posse.
3404 2004 4. Magisterium Ecclesiae ne per dogmaticas quidem definitiones genuinum sacrarum
Scripturarum sensum determinare potest.
3405 2005 5. Cum in deposito fidei veritates tantum revelatae contineantur, nullo sub respectu ad
Ecclesiam pertinet iudicium ferre de assertionibus disciplinarum humanarum.
3406 2006 6. In definiendis veritatibus ita collaborant discens et docens Ecclesia, ut docenti Ecclesiae
nihil supersit, nisi communes discentis opinationes sancire.

