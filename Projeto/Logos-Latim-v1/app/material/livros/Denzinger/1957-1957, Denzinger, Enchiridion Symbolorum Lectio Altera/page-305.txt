305
sincerum atque verum, destinatum animo habentes, sapientiam virtutemque catholicae religionis tanquam
saluberrimum succum ac sanguinem in omnes reipublicae venas inducere. ...
1885 ... Ne animorum coniunctio criminandi temeritate dirimatur, sic intelligant universi : integritatem
professionis catholicae consistere nequaquam posse cum opinionibus ad naturalismum vel rationalismum
accedentibus, quarum summa est tollere funditus instituta christiana hominisque stabilire in societate
principatum, posthabito Deo. - Pariter non licere aliam officii formam privatim sequi, aliam publice ita
scilicet, ut Ecclesiae auctoritas in vita privata observetur, in publica respuatur. Hoc enim esset honesta et
turpia coniungere hominemque secum facere digladiantem, cum contra debeat sibi semper constare,
neque ulla in re ullove in genere vitae a virtute christiana deficere.
1886 Verum si quaeratur de rationibus mere politicis, de optimo genere reipublicae, de ordinandis alia vel
alia ratione civitatibus, utique de his rebus potest honesta esse dissensio. Quorum igitur cognita ceteroqui
pietas est animusque decreta Sedis Apostolicae oboedienter accipere paratus, iis vitio verti dissentaneam
de rebus quas diximus sententiam iustitia non patitur: multoque est maior iniuria, si in crimen violatae
suspectaeve fidei catholicae, quod non semel factum dolemus adducantur.
1887 Omninoque istud praeceptum teneant, qui cogitationes suas solent mandare litteris, maximeque
ephemeridum auctores. In hac quidem de rebus maximis contentione nihil est intestinis concertationibus,
vel partium studiis relinquendum loci, sed conspirantibus animis studiisque id debent universi contendere,
quod est commune omnium propositum, religionem remque publicam conservare. Si quid igitur
dissidiorum antea fuit, oportet voluntaria quadam oblivione conterere; si quid temere, si quid iniuria
actum, ad quoscunque demum ea culpa pertineat, compensandum est caritate mutua, et praecipuo quodam
omnium in Apostolicam Sedem obsequio redimendum.
1888 Hac via duas res praeclarissimas catholici consecuturi sunt, alteram, ut adiutores sese impertiant
Ecclesiae in conservanda propagandaque sapientia christiana; alteram, ut beneficio maximo afficiant
societatem civilem, cuius malarum doctrinarum cupiditatumque causa magnopere periclitatur salus.
Denzinger (latin) 3128
Denzinger (latin) 3185
Resp. S. Paenitentiariae (sous Léon XIII), 10 mars 1886
3185 Expos.: (Orator, diversum agendi modum confessariorum quoad interrogationes de usu matrimonii
onanistico exponens, primum breviter recolit, quae hac in re praesertim in Responso S. Paenitentiariae 14
décembre 1876 ad parochum dioec. Andegav. (Angers) declarata sunt:) ... Constat, non esse licitum,
favere paenitentium errori, qui a multis bona fides dicitur, nec talem bonam fidem creare. Constat etiam
non satisfacere muneri suo eos confessarios, qui, quando paenitens solummodo accusat onanismum,
altum silentium servant, et finita confessione peccatorum, illum verbis generalibus ad contritionem
excitant illique asserenti, se detestari omne peccatum lethale, sanctam absolutionem impertiuntur. Constat
praeterea, omni reprehensione carere eos confessarios, qui (intra limites (decentiae) ... quoad
interrogationes... ) non omittunt quemcumque paenitentem, sive sponte sive ex interrogatione prudenter
facta, confessum de onanismo, reprehendere, non secus ac de aliis gravibus peccatis, ... nec illum
absolvunt, nisi sufficientibus signis monstret se dolere de praeterito et habere propositum non amplius
onanistice agendi. - (Remanent vero dubia quae sequuntur: )
3186 Qu.: 1. Quando adest fundata suspicio, paenitentem, qui de onanismo omnino silet, huic crimini esse
addictum, num confessario liceat a prudenti et discreta interrogatione abstinere, eo quod praevideat,
plures a bona fide exturbandos, multosque sacramenta deserturos esse ? - Annon potius teneatur
confessarius prudenter ac discrete interrogare ? Resp.: Ad 1. Regulariter negative ad primam partem;
affirmative ad ad secundam.
3187 2. An confessarius, qui sive ex spontanea confessione sive ex prudenti interrogatione cognoscit
paenitentem esse onanistam, teneatur illum de huius peccati gravitate, aeque ac de aliorum peccatorum
mortalium, monere... eique absolutionem tunc solum impertiri, cum sufficientibus signis constet eumdem
dolere de praeterito et habere propositum non amplius onanistice agendi ? Ad 2. Affirmative, iuxta
doctrinam probatorum auctorum.

