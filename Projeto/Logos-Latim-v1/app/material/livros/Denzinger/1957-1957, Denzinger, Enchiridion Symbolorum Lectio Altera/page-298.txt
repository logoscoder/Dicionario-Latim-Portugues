298
conversione haereticorum, a quocumque loco vel a quacumque secta venerint, inquirendum de validitate
baptismi in haeresi suscepti. Instituto igitur in singulis casibus examine, si compertum fuerit, aut nullum
aut nulliter collatum fuisse, baptizandi erunt absolute. Si autem pro tempore et locorum ratione,
investigatione peracta, nihil sive pro validitate sive pro invaliditate detegatur aut adhuc probabile dubium
de baptismi validitate supersit, tum sub condicione secreto baptizentur. Demum si constiterit validum
fuisse, recipiendi erunt tantummodo ad abiurationem seu professionem fidei.'
Léon XIII, Ep. encyc1. 'Quod apostolici muneris',
28 décembre 1878
3130 1849 Ex Evangelicis documentis ea est hominum aequalitas, ut omnes eandem naturam sortiti ad
eandem filiorum Dei celsissimam dignitatem vocentur, simulque et uno eodemque fine omnibus
praestituto singuli secundum eandem legem iudicandi sint, poenas aut mercedem pro merito consecuturi.
3131 1849 Inaequalitas tamen iuris et potestatis ab ipso naturae auctore dimanat, 'ex quo omnis paternitas
in caelis et in terra nominatur' (Eph 3, 15). Principum autem et subditorum animi mutuis officiis et iuribus
secundum catholicam doctrinam ac praecepta ita devinciuntur, ut et imperandi temperetur libido et
oboedientiae ratio facilis, firma et nobilissima efficiatur. ...
3132 1849 Si tamen quandoque contingat temere et ultra modum publicam a principibus potestatem
exerceri, catholicae Ecclesiae doctrina in eos insurgere proprio marte non sinit, ne ordinis tranquillitas
magis magisque turbetur neve societas maius exinde detrimentum capiat. Cumque res eo devenerint, ut
nulla alia spes salutis affulgeat, docet, christianae patientiae meritis et instantibus ad Deum precibus
remedium esse maturandum. - Quodsi legislatorum ac principum placita aliquid sanciverint aut iusserint,
quod divinae aut naturali legi repugnet, christiani nominis dignitas et officium atque apostolica sententia
suadent, oboediendum esse magis Deo quam hominibus (Act 5, 29). ...
3133 1849 Publicae autem ac domesticae tranquillitati catholica sapientia, naturalis divinaeque legis
praeceptis suffulta, consultissime providit etiam per ea, quae sentit ac docet de iure dominii et partitione
bonorum, quae ad vitae necessitatem et utilitatem sunt comparata. Cum enim socialistae ius proprietatis
tamquam humanum inventum naturali hominum aequalitati repugnans traducant, et communionem
bonorum affectantes, pauperiem haud aequo animo esse perferendam, et ditiorum possessiones ac iura
impune violari posse arbitrentur : Ecclesia multo satius et utilius inaequalitatem inter homines, corporis
ingeniique viribus naturaliter diversos, etiam in bonis possidendis agnoscit, et ius proprietatis ac dominii,
ab ipsa natura profectum, intactum cuilibet et inviolatum esse iubet; novit enim furtum ac rapinam a Deo,
omnis iuris auctore ac vindice, ita fuisse prohibita, ut aliena vel conspicere (al. concupiscere) non liceat,
furesque et raptores, non secus ac adulteri et idololatrae, a caelesti regno excludantur (I Cor 6, 9s).
1852 Nec tamen idcirco pauperum curam negligit, aut ipsorum necessitatibus consulere pia mater
praetermittit : quin immo materno illos complectens affectu, et probe noscens eos gerere ipsius Christi
personam, qui sibi praestitum beneficium putat, quod vel in minimum pauperem a quopiam fuerit
collatum, magno illos habet in honore, omni qua potest ope sublevat ; domos atque hospitia iis
excipiendendis et curandis ubique terrarum curat erigenda eaque in suam recipit tutelam. Gravissimo
divites urget praecepto, ut quod superest pauperibus tribuant, eosque divino terret iudicio, quo, nisi
egenorum inopiae succurrant, aeternis sint suppliciis mulctandi. Tandem pauperum animos maxime
recreat ac solatur, sive exemplum Christi obiciens, qui, cum esset dives, propter nos egenus factus est (2
Cor 8, 9), sive eiusdem verba recolens, quibus pauperes beatos (Mt 5, 3) edixit et aeternae beatitudinis
praemia sperare iussit.
Léon XIII, Ep. encycl. 'Aeterni Patris', 4 août 1879
3135 Equidem non tantam humanae philosophiae vim et auctoritatem tribuimus, ut cunctis omnino
erroribus propulsandis... parem esse iudicemus: sicut enim ... per admirabile fidei lumen 'non
persuasibilibus humanae sapientiae verbis' diffusum, 'sed in ostensione spiritus et virtutis' (1 Cor 2,4) orbi
terrarum contigit, ut primaevae dignitati restitueretur; ita etiam in praesens ab omnipotenti potissimum
virtute et auxilio Dei exspectandum est, ut mortalium mentes ... resipiscant. Sed neque spernenda neve
posthabenda sunt naturalia adiumenta, quae divinae sapientiae beneficio ... hominum generi suppetunt;
quibus in adiumentis rectum philosophiae usum constat esse praecipuum. Non enim frustra rationis lumen
humanae menti Deus inseruit, et tantum abest, ut superaddita fidei lux intelligentiae virtutem exstinguat
aut imminuat, ut potius perficiat, auctisque viribus, habilem ad maiora reddat.

