34
23 (11). Si quis quod dictum est 'Ego Deus primus, et ego Deus novissimus, et praeter me non est Deus'
(Is 44,6) ad destructionem idolorum dictum et eorum qui non sunt dii, in destructionem Unigeniti ante
saecula Dei iudaice intellegat: an.s.
24. Si quis voluntate Dei, tamquam unum aliquid de creatura (en tÙn poiematÙn) factum (gegonenai)
dicat Filium: an. s.
25. Si quis nolente Patre natum dicat Filium: an. s. Non enim nolente Patre coactus Pater, vel naturali
necessitate ductus, cum nollet, genuit Filium sed mox voluit, sine tempore (achronÙs) et impassibiliter
(apathÙs) ex se eum genitum demonstravit.
26. Si quis innascibilem (agenneton) et sine initio (anarchon) dicat Filium, tamquam duo sine principio
(anarcha) et duo innascibilia (-!) et duo innata (agenneta) dicens, (et) duos faciat deos: an. s. Caput enim,
quod est principium (arche) omnium: Filius; caput autem, quod est principium Christi: Deus; ita enim ad
unum, qui est sine principio omnium principium (eis mian anarchov tÙn holÙn archen), per Filium (pie)
universa referimus.
27. Et iterum confirmantes christianismi intellectum, dicimus quoniam si quis Christum Deum Filium Dei
ante saecula subsistentem (proaiÙnion onta) et ministrantem (hupourgekota) Patri ad omnium
perfectionem (universorum opificium) non dicat, sed ex quo de Maria natus est, ex eo et Christum et
Filium nominatum esse et initium accepisse ut sit Deus (archen eilephenai tou Theou einai) dicat: an. s.
Libere, Ep. 'Pro deifico' ad episcopos Orientales, 357
141 (1) Pro deifico timore sancta fides vestra Deo cognita est (et) hominibus bonae voluntatis (Lc 2, 14).
Sicut lex loquitur: Justa iudicate, filii hominum (Ps 57, 2), ego Athanasium non defendi, sed, quia
susceperat illum bonae memoriae Julius episcopus decessor meus, verebar, ne forte in aliquo
praevaricator iudicarer. At ubi cognovi, quando Deo placuit, iuste vos illum condemnasse, mox
consensum commodavi sententiis vestris. Litteras adaeque super nomine eius, id est de condemnatione
ipsius, per fratrem nostrum Fortunatianum dedi perferendas ad imperatorem Constantium. Itaque amoto
Athanasio a communione omnium nostrum, cuius nec epistulia a me suscipienda sunt, dico me pacem
cum omnibus vobis et cum universis episcopis Orientalibus seu per universas provincias pacem et
unitatem habere.
(2) Nam ut verius sciatis me veram fidem per hanc epistulam meam proloqui, dominus et frater meus
communis Demofilus, quia dignatus est pro sua benivolentia fidem vestram et catholicam exponere, quae
Syrmio a pluribus fratribus et coepiscopis nostris tractata, exposita et suscepta est (-haec est perfidia
Ariana, hoc ego notavi, non apostata, Liberius sequentia:-) ab omnibus, qui in praesenti fuerunt, hanc ego
libenti animo suscepi (-sanctus Hilarius illi anathema dicit: anathema tibi a me dictum, Liberi, et sociis
tuis-), in nullo contradixi, consensum accommodavi; hanc sequor, haec a me tenetur. (-Iterum tibi
anathema et tertio, praevaricator Liberi-). Sane petendum credidi sanctitatem vestram, quia iam pervidetis
in omnibus me vobis consentaneum esse, dignemini communi consilio ac studio elaborare, quatenus de
exilio dimittar et ad sedem, quae mihi divinitus credita est, revertar.
Denzinger (latin)
Denzinger (latin) 142
Libere, Ep. 'Quia scio' ad Ursacium, Valentem, Germinium, 357
142 (1) Quia scio, vos filios pacis esse, diligere etiam concordiam et unanimitatem Ecclesiae catholicae,
idcirco non in aliqua necessitate impulsus - Deo teste dico - sed pro bono pacis et concordiae, quae
martyrio praeponitur, his litteris convenio vos, domini fratres carissimi. Cognoscat itaque prudentia
vestra, Athanasium qui Alexandrinae Ecclesiae episcopus fuit, (a me esse damnatum) priusquam ad
comitatum sancti imperatoris secundum litteras Orientalium episcoporum (scriberem, quod) et ab
Ecclesiae Romanae communione separatus est, sicuti teste est omne presbyterium Ecclesiae Romanae.
Sola haec causa fuit, ut tardius viderer de nomine ipsius litteras ad fratres et coepiscopos nostros
Orientales dare, ut legati mei, quos ab urbe Roma ad comitatum direxeram, seu episcopi, qui fuerant
deportati, et ipsi una cum his, si fieri posset, de exilio revocarentur.
(2) Et hoc autem scire vos volo, quod fratrem Fortunatianum petii, ut (cum) litteras meas ad
clementissimum imperatorem (perferat, quas ad Orientales episcopos feci, ut scirent et ipsi una secum
Athanasi communione me esse separatum. Quas credo quod pietas ipsius pro bono pacis gratulanter
accipiet ... Pervideat caritas vestra haec me benigno et innocenti animo gessisse. Quapropter his litteris
meis convenio vos et adiuro per Deum omnipotentem et Christum Iesum Filium eius, Deum et Dominum
nostrum, ut dignemini ad clementissimum imperatorem) Constantium Augustum pergere et petere, ut
bono pacis et concordiae, in qua pietas eius semper exsultat, me ad Ecclesiam mihi divinitus traditam
iubeat reverti, ut temporibus ipsius Ecclesia Romana nullam sustineat tribulationem. ...

