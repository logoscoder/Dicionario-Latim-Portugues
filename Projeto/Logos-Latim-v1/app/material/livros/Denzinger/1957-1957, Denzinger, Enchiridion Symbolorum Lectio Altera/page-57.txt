57
Saint Léon I le Grand, Ep. 'Sollicitudinis quidem tuae' ad
Theodorum episc. Foroiuliensem (Fréjus, Galliae merid.),
11 juin 452
310 147 (c. 5) Unde oportet unumquemque christianum conscientiae suae habere iudicium, ne converti ad
Deum de die in diem differat nec satisfactionis sibi tempus in fine vitae suae constituat, ... et cum posset
pleniore satisfactione indulgentiam promereri, illius temporis angustias eligat, quo vix inveniat spatium
vel confessio paenitentis vel reconciliatio sacerdotis. Verum, ut dixi, etiam talium necessitati ita
auxiliandum est, ut et actio illis paenitentiae et communionis gratia, si eam etiam amisso vocis officio per
indicia integri sensus postulant, non negetur. At si aliqua vi aegritudinis ita fuerint aggravati, ut, quod
paulo ante poscebant, sub praesentia sacerdotis significare non valeant, testimonia eis fidelium
circumstantium prodesse debebunt, ut simul et paenitentiae et reconciliationis beneficium consequantur ...
Denzinger (latin) 251
Denzinger (latin) 310
Saint Léon I le Grand, Ep. 'Regressus ad nos' ad Nicetam episc.
Aquil., 21 Mars 458
311 (c. 1) Cum ergo per bellicam cladem et per gravissimas hostilitatis incursus ita quaedam dicatis divisa
esse coniugia, ut abductis in captivitatem viris feminae eorum remanserint destitutae, quae cum viros
proprios aut interemptos putarent aut numquam a dominatione crederent liberandos, ad aliorum
coniugium, solitudine cogente, transierint, cumque nunc, statu rerum auxiliante Domino in meliora
converso nonnulli eorum qui putabantur periisse, remeaverint, merito caritas tua videtur ambigere, quid
de mulieribus. quae aliis iunctae sunt viris a nobis debeat ordinari. Sed quia novimus scriptum, quod a
Deo iungitur mulier viro (cf. Prov 19, 14) et iterum praeceptum agnovimus, ut quod Deus iunxit, homo
non separet (Mt 19, 6), necesse est, ut legitimarum foedera nuptiarum redintegranda credamus et, remotis
malis quae hostilitas intulit, unicuique hoc quod legitime habuit reformetur omnique studio procurandum
est, ut recipiat unusquisque quod proprium est.
312 (c. 2) Nec tamen culpabilis iudicetur et tamquam alieni iuris pervasor habeatur, qui personam eius
mariti, qui iam non esse existimabatur, assumpsit. Sic enim multa, quae ad eos qui in captivitatem ducti
sunt pertinebant, in ius alienum transire potuerunt, et tamen plenum iustitiae est, ut eisdem reversis
propria reformentur. Quodsi in mancipiis vel in agris aut etiam in domibus ac possessionibus rite servatur,
quanto magis in coniugiorum redintegratione faciendum est, ut, quod bellica necessitate turbatum est,
pacis remedio reformetur?
313 (c. 3) Et ideo, si viri post longam captivitatem reversi ita in dilectione suarum coniugum perseverent,
ut eas cupiant in suum redire consortium, omittendum est et inculpabile iudicandum quod necessitas
intulit, et restituendum, quod fides poscit.
314 (c. 4) Si autem aliquae mulieres ita posteriorum virorum amore sunt captae, ut malint his cohaerere
quam ad legitimum redire consortium, merito sunt notandae, ita ut etiam ecclesiastica communione
priventur: quae de re excusabili contaminationem criminis elegerunt, ostendentes sibimet pro sua
incontinentia placuisse, quod iusta remissio poterat expiare.
315 (c. 6) His vero ..., qui ad iterandum baptismum vel metu coacti sunt vel errore traducti, et nunc se
contra catholicae fidei sacramentum egisse cognoscunt, ea custodienda est moderatio, qua in societatem
nostram non nisi per paenitentiae remedium et per impositionem episcopalis manus communionis
recipiant unitatem. ...
316 (c. 7) Nam hi, qui baptismum ab haereticis acceperunt, cum antea baptizati non fuissent, sola
invocatione Spiritus Sancti per impositionem manuum confirmandi sunt, quia formam tantum baptismi
sine sanctificationis virtute sumpserunt. Et hanc regulam, ut scitis, servandam in omnibus Ecclesiis
praedicamus, ut lavacrum semel initum nulla iteratione violetur, dicente Apostolo: 'Unus Dominus, una
fides, unum baptisma' (Eph 4, 5). Cuius ablutio nulla iteratione temeranda est, sed, ut diximus, sola
sanctificatio Spiritus Sancti invocanda est: ut quod ab haereticis nemo accipit, a catholicis sacerdotibus
consequatur.

