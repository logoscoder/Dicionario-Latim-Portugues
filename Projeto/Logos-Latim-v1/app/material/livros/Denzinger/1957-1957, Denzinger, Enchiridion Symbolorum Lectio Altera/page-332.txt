332
3407 2007 7. Ecclesia, cum proscribit errores, nequit a fidelibus exigere ullum internum assensum, quo
iudicia a se edita complectantur.
3408 2008 8. Ab omni culpa immunes existimandi sunt, qui reprobationes a Sacra Congregatione Indicis
aliisve Sacris Romanis Congregationibus latas nihili pendunt.
3409 2009 9. Nimam simplicitatem aut ignorantiam prae se ferunt, qui Deum credunt vere esse Scripturae
sacrae auctorem.
3410 2010 10. Inspiratio librorum Veteris Testamenti in eo consistit, quod scriptores israelitae religiosas
doctrinas sub peculiari quodam aspectu, gentibus parum noto aut ignoto, tradiderunt.
3411 2011 11. Inspiratio divina non ita ad totam Scripturam sacram extenditur, ut omnes et singulas eius
partes ab omni errore praemuniat.
3412 2012 12. Exegeta, si velit utiliter studiis biblicis incumbere, imprimis quamlibet praeconceptam
opinionem de supernaturali origine Scripturae sacrae seponere debet, eamque non aliter interpretari quam
cetera documenta mere humana.
3413 2013 13. Parabolas evangelicas ipsimet Evangelistae ac Christiani secundae et tertiae generationis
artificiose digesserunt, atque ita rationem dederunt exigui fructus praedicationis Christi apud Iudaeos.
3414 2014 14. In pluribus narrationibus non tam quae vera sunt Evangelistae retulerunt, quam quae
lectoribus, etsi falsa, censuerunt magis proficua.
3415 2015 15. Evangelia usque ad definitum constitutumque canonem continuis additionibus et
correctionibus aucta fuerunt; in ipsis proinde doctrinae Christi non remansit nisi tenue et incertum
vestigium.
3416 2016 16. Narrationes Ioannis non sunt proprie historia, sed mystica Evangelii contemplatio;
sermones in eius Evangelio contenti sunt meditationes theologicae circa mysterium salutis, historica
veritate destitutae.
3417 2017 17. Quartum Evangelium miracula exaggeravit, non tantum ut extraordinaria magis
apparerent, sed etiam ut aptiora fierent ad significandum opus et gloriam Verbi Incarnati.
3418 2018 18. Ioannes sibi vindicat quidem rationem testis de Christo; re tamen vera non est nisi eximius
testis vitae christianae, seu vitae Christi in Ecclesia exeunte primo saeculo.
3419 2019 19. Heterodoxi exegetae fidelius expresserunt sensum verum Scripturarum quam exegetae
catholici.
3420 2020 20. Revelatio nihil aliud esse potuit quam acquisita ab homine suae ad Deum relationis
conscientia.
3421 2021 21. Revelatio, objectum fidei catholicae constituens, non fuit cum Apostolis completa.
3422 2022 22. Dogmata, quae Ecclesia perhibet tamquam revelata, non sunt veritates e caelo delapsae,
sed sunt interpretatio quaedam factorum religiosorum, quam humana mens laborioso conatu sibi
comparavit.
3423 2023 23. Exsistere potest et reipsa exsistit oppositio inter facta, quae in sacra Scriptura narrantur,
eisque innixa Ecclesiae dogmata; ita ut criticus tamquam falsa reicere possit facta, quae Ecclesia
tamquam certissima credit.
3424 2024 24. Reprobandus non est exegeta, qui praemissas adstruit, ex quibus sequitur, dogmata
historice falsa aut dubia esse, dummodo dogmata ipsa directe non neget.
3425 2025 25. Assensus fidei ultimo innititur in congerie probabilitatum.

