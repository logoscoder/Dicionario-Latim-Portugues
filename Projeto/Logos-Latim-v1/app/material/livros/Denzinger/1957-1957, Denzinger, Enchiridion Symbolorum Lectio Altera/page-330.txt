330
catholici in matrimoniis istis mixtis celebrandis ministri acatholici operam exquirunt vel admittunt, aliud
patrant delictum et canonicis censuris subiacent.
3387 1993 Nihilominus matrimonia mixta in quibusvis Imperii Germanici provinciis et locis, etiam in iis,
quae iuxta Romanarum Congregationum decisiones vi irritanti capitis 'Tametsi' certo hucusque subiecta
fuerunt non servata forma Tridentina iam contracta vel (quod Deus avertat) in posterum contrahenda,
dummodo nec aliud obstet canonicum impedimentum, nec sententia nullitatis propter impedimentum
clandestinitatis ante diem festum Paschae huius anni legitime lata fuerit et mutuus coniugum consensus
usque ad dictam diem perseveraverit, pro validis omnino haberi volumus idque expresse declaramus,
definimus atque decernimus.
3388 1994 III. Ut autem iudicibus ecclesiasticis tuta norma praesto sit, hoc idem iisdemque sub
condicionibus et restrictionibus declaramus, statuimus ac decernimus de matrimoniis acatholicorum, sive
haereticorum sive schismaticorum, inter se in iisdem regionibus non servata forma Tridentina hucusque
contractis vel in posterum contrahendis; ita ut, si alter vel uterque acatholicorum coniugum ad fidem
catholicam convertatur, vel in foro ecclesiastico controversia incidat de validitate matrimonii duorum
acatholicorum cum quaestione validitatis matrimonii ab aliquo catholico contracti vel contrahendi conexa,
eadem matrimonia ceteris paribus pro omnino validis pariter habenda sint. ...
Saint Pie X, Encycl. 'Vehementer nos' ad clerum et populum
Galliae, 1 f√©vrier 1908
1995 ... Nos pro suprema quam obtinemus divinitus auctoritate sancitam legem, quae rempublicam
Gallicanam seorsum ab Ecclesia separat, reprobamus ac damnamus ; idque ob eas quas exposuimus
causas: quod maxima afficit iniuria Deum, quem solemniter eiurat, principio declarans rempublicam
cuiusvis religiosi cultus expertem ; quod naturae ius gentiumque violat et publicam pactorum fidem; quod
constitutioni divinae et rationibus intimis et libertati adversatur Ecclesiae; quod iustitiam evertit, ius
opprimendo dominii multiplici titulo ipsaque conventione legitime quaesitum; quod graviter Apostolicae
Sedis dignitatem ac personam Nostram, episcoporum ordinem, clerum et catholicos Gallos offendit.
Propterea de rogatione, latione, promulgatione eiusdem legis vehementissime expostulamus; in eaque
testamur nihil quicquam inesse momenti ad infirmanda Ecclesiae jura, nulla hominum vi ausuque
mutabilia.
Decr. S. Officii, sous saint Pie X, 25 avril 1906
3391 1996 Cum... quaesitum fuerit, ut unica determinaretur formula brevis in administratione sacramenti
Extremae Unctionis in casu mortis imminentis, ... (Inquisitores) decreverunt: In casu verae necessitatis
sufficere formam: 'Per istam sanctam unctionem indulgeat tibi Dominus, quidquid deliquisti. Amen'.
Resp. Commiss. de re Biblica, sous saint Pie X, 27 juin 1906
3394 1997 Qu. 1 : Utrum argumenta a criticis congesta ad impugnandam authentiam mosaicam sacrorum
librorum, qui Pentateuchi nomine designantur, tanti sint ponderis, ut, posthabitis quampluribus testimoniis
utriusque Testamenti collective sumptis, perpetua consensione populi iudaici, Ecclesiae quoque constanti
traditione nec non indiciis internis, quae ex ipso textu eruuntur, ius tribuant affirmandi, hos libros non
Moysen habere auctorem, sed ex fontibus maxima ex parte aetate mosaica posterioribus fuisse confectos?
Resp.: Negative.
3395 1998 Qu. 2: Utrum mosaica authentia Pentateuchi talem necessario postulet redactionem totius
operis, ut prorsus tenendum sit, Moysen omnia et singula manu sua scripsisse vel amanuensibus dictasse
an etiam eorum hypothesis permitti possit, qui existimant, eum opus ipsum a se sub divinae inspirationis
afflatu conceptum alteri vel pluribus scribendum commisisse, ita tamen, ut sensa sua fideliter redderent,
nihil contra suam voluntatem scriberent, nihil omitterent; ac tandem opus hac ratione confectum, ab
eodem Moyse principe inspiratoque auctore probatum, ipsiusmet nomine vulgaretur? Resp.: Negative ad
primam partem; affirmative ad secundam.
3396 1999 Qu. 3: Utrum absque praeiudicio mosaicae authentiae Pentateuchi concedi possit, Moysen ad
suum conficiendum opus fontes adhibuisse, scripta videlicet documenta vel orales traditiones, ex quibus
secundum peculiarem scopum sibi propositum et sub divinae inspirationis afflatu nonnulla hauserit eaque
ad verbum vel quoad sententiam contracta vel amplificata ipsi operi inseruerit? Resp.: Affirmative.

