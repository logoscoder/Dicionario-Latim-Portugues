340
ea verba ad notiones, sic sacramenta ad sensum religiosum ordinata sunt: nihil praeterea. Clarius profecto
dicerent, si sacramenta unice ad nutriendam fidem instituta affirmarent. Hoc tamen Tridentina Synodus
damnavit: 'Si quis dixerit, haec sacramenta propter solam fidem nutriendam instituta fuisse, anathema sit'
(DS 16051).
3490 2090 (Sacros Libros) ad modernistarum scita definire probe quis possit: syllogen experientiarum
non cuique passim advenientium, sed extraordinariarum atque insignium, quae in quapiam religione sunt
habitae. ... Quamvis experientia sit praesentis temporis, posse tamen illam de praeteritis aeque ac de
futuris materiam sumere, prout videlicet, qui credit, vel exacta rursus per recordationem in modum
praesentium vivit, vel futura per praeoccupationem. Id autem explicat, quomodo historici quoque et
apocalyptici in Libris sacris censeri queant. - Sic igitur in hisce Libris Deus quidem loquitur per
credentem; sed, uti fert theologia modernistarum, per immanentiam solummodo et permanentiam vitalem.
3491 2090 Quaeremus, quid tum de inspiratione ? Haec, respondent, ab impulsione illa, nisi forte
vehementia, nequaquam secernitur, qua credens ad fidem suam verbo scriptove aperiendam adigitur.
Simile quid habemus in poetica inspiratione; quare quidam aiebat: 'Est Deus in nobis, agitante calescimus
illo.' Hoc modo Deus initium dici debet inspirationis sacrorum Librorum.
3492 2091 (De Ecclesia imaginantes) ponunt initio eam ex duplici necessitate oriri, una in credente
quovis, in eo praesertim, qui primigeniam ac singularem aliquam sit nactus experientiam, ut fidem suam
cum aliis communicet; altera, postquam fides communis inter plures evaserit, in collectivitate ad
coalescendum in societatem et ad commune bonum tuendum, augendum, propagandum. Quid igitur
Ecclesia? Partus est conscientiae collectivae seu consociationis conscientiarum singularium, quae vi
permanentiae vitalis a primo aliquo credente pendeant, videlicet, pro catholicis a Christo.
2092 Sed enim non intra domesticos tantum parietes habet Ecclesia, quibuscum amice cohaerere illam
oporteat; habet et extra. Non una namque ipsa occupat mundum; occupant aeque consociationes aliae,
quibuscum commercium et usus necessario intercedat. Quae iura igitur, quae sint Ecclesiae officia cum
civilibus consociationibus, determinandum est etiam, nec aliter determinandum nisi ex ipsius Ecclesiae
natura, qualem nimirum modernistae nobis descripsere. - In hoc autem eisdem plane regulis utuntur, quae
supra pro scientia atque fide sunt allatae. Ibi de obiectis sermo erat, hic de finibus. Sicut igitur ratione
obiecti fidem ac scientiam extraneas ab invicem vidimus, sic status et Ecclesia alter ab altera extranea
sunt ob fines, quos persequuntur, temporalem ille, haec spiritualem. Licuit profecto alias temporale
spirituali subici; licuit de mixtis quaestionibus sermonem interseri, in quibus Ecclesia ut domina ac regina
intererat, quia nempe Ecclesia a Deo sine medio, ut ordinis supernaturalis est auctor, instituta ferebatur.
Sed iam haec a philosophis atque historicis respuuntur. Status ergo ab Ecclesia dissociandus, sicut etiam
catholicus a cive. Quamobrem catholicus quilibet, quia etiam civis, ius atque officium habet, Ecclesiae
auctoritate neglecta, eius optatis, consiliis praeceptisque posthabitis, spretis immo reprehensionibus, ea
persequendi, quae civitatis utilitati conducere arbitretur. Viam ad agendum civi praescribere praetextu
quolibet, abusus Ecclesiasticae potestatis est, toto nisu reiciendus. - Ea nimirum, Venerabiles Fratres,
unde haec omnia dimanant, eadem profecto sunt, quae PIUS VI decessor Noster in Constitutione
apostolica Auctorem fidei solemniter damnavit (cf. D 1502sq).
2093 Sed modernistarum scholae satis non est, debere Statum ab Ecclesia seiungi. Sicut fidem, quoad
elementa, ut inquiunt, phaenomenica scientiae subdi oportet, sic in temporalibus negotiis Ecclesiam
subesse Statui. Hoc quidem illi aperte nondum forte asserunt ; ratiocinationis tamen vi coguntur
admittere. Posito etenim, quod in temporalibus rebus Status possit unus, si accidat credentem intimis
religionis actibus haud contentum in externos exilire, ut puta administrationem susceptionemve
sacramentorum, necesse erit haec sub Status dominium cadere. Ecquid tum de ecclesiastica auctoritate?
Cum haec nisi per externos actus non explicetur: Statui, tota quanta est, erit obnoxia. Hac nempe
consecutione coacti, multi e protestantibus liberalibus cultum omnem sacrum externum, quin etiam
externam quamlibet religiosam consociationem e medio tollunt, religionemque, ut aiunt, individualem
invehere adnituntur. - Quod si modernistae nondum ad haec palam progrediuntur, petunt interea, ut
Ecclesia, quo ipsi impellunt, sua se sponte inclinet seseque ad civiles formas aptet. Atque haec de
auctoritate disciplinari. - Nam de doctrinali et dogmatica potestate longe peiora sunt ac perniciosiora,
quae sentiunt. De magisterio Ecclesiae sic scilicet commentantur. Consociatio religiosa in unum vere
coalescere nequaquam potest, nisi una sit consociatorum conscientia unaque, qua utantur, formula.
Utraque autem haec unitas mentem quandam quasi communem expostulat, cuius sit reperire ac
determinare formulam, quae communi conscientiae rectius respondeat; cui quidem menti satis auctoritatis
inesse oportet ad formulam, quam statuent, communitati imponendam. In hac porro coniunctione ac veluti

