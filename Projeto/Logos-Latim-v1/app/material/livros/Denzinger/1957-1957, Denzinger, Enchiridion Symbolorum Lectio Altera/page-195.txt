195
Jesum Christum, qui posset omnes, quotquot sanctificandi essent, consummare (Heb 10.4) et ad
perfectum adducere.
1740 938 Is igitur Deus et Dominus noster,etsi semel seipsum in ara crucis, morte intercedente, Deo Patri
oblaturus erat, ut aeternam illis (illic) redemptionem operaretur: quia tamen per morteme sacerdotium
exstinguendum non erat (Heb 7.24,27), in Coena novissima, "qua nocte tradebatur" (Cor1 11.13), ut
dilectae sponsae suae Ecclesiae visibile (sicut hominum natura exigit) relinqueret sacrificium, quo
cruentum illud semel in cruce peragendum repraesentaretur ejusque memoria in finem usque saeculi
permaneret, atque illius salutaris virtus in remissionem eorum, quae a nobis quotidie commituntur,
peccatorum applicaretur: "sacerdotem secundum ordinem Melchisededch se in aeternum" (Ps 109.4)
constitutum declarans, corpus et sanguinem suum sub speciebus panis et vini Deo Patri obtulit ac sub
earundem rerum symbolis Apostolis (quos tunc Novi Testamenti sacerdotes constituebat), ut sumerent,
tradidit, et eisdem eorumque in sacerdotio successoribus, ut offerent, praecipit per haec verba: "Hoc facite
in meam commemorationem", etc. (Lc 22.19; Cor1 11.24), uti semper catholica Ecclesia intellexit et
docuit (can. 2.).
1741 938 Nam celebrato veteri Pascha, quod in memoriam exitus de Aegypto multitudo filiorum Israel
immolabat (Ex 12.1ss), novum instituit Pascha, se ipsum ab Ecclesia per sacerdotes sub signis visibilibus
immolandum in memoriam transitus si ex hoc mundo ad Patrem, quando per sui sanguinis effusionem nos
redemit "eripuitque de potestate tenebrarum et in regnum suum transtulit" (Col 1.13).
1742 939 Et haec quidem illa munda oblatio est, quae nulla indignitate aut malitia offerentium inquinari
potest, quam Dominus per Malachiam nomini suo, quod magnum futurum esset in gentibus, in omni loco
mundam offerendam praedixit (Mal 1.11), et quam non obscure innuit Apostolus Paulus Corinthiis
scribens, cum dicit, non posse eos, qui participatione mensae daemoniorum polluti sint, mensae Domini
participes fieri (Cor1 10.21), per mensam altare utrobique intelligens. Haec denique illa est, quae per
varias sacrificiorum, naturae et Legis tempore (Gen 4.4; 8.20; 12.8; 22; Ex: passim), similitudines
figurabatur, utpote quae bona omnia per illa significata veluti illorum omnium consummatio et perfectio
complectitur.
Cap.2. 'Sacrificium visibile esse propitiatorium pro vivis et defunctis'
1743 940 Et quoniam in divino hoc sacrificio, quod in Missa peragitur, idem ille Christus continetur et
incruente immolatur, qui in ara crucis "semel seipsum cruente obtulit" (Heb 9.14,27): docet sancta
Synodus, sacrificium istud vere propitiatorium esse (can.3), per ipsumque fieri, ut, si cum vero corde et
recta fide, cum metu ac reverentia, contriti ac paenitentes ad Deum "accedamus, misericordiam
consequamur et gratiam inveniamus in auxilio opportuno" (Heb 4.16). Hujus quippe oblatione placatus
Dominus, gratiam et donum paenitentiae concedens, crimina et peccata etiam ingentia dimittit. Una enim
eademque est hostia, idem nunc offerens sacerdotum ministerio, qui se ipsum tunc in cruce obtulit, sola
offerendi ratione diversa. Cujus quidem oblationis (cruentae, inquam) fructus per hanc incruentam
uberrime percipiuntur: tantum abest, ut illi per hanc quovis modo derogetur (can.4). Quare non solum pro
fidelium vivorum peccatis, poenis, satisfactionibus et aliis necessitatibus, sed et pro defunctis in Christo,
nondum ad plenum purgatis, rite juxta Apostolorum traditionem offertur (can. 3).
Cap. 3. De Missis in honorem Sanctorum
1744 941 Et quamvis in honorem et memoriam Sanctorum nonnullas interdum Missas Ecclesia celebrare
consueverit, non tamen illis sacrificium offerri docet, sed Deo soli, qui illos coronavit (can. 5). Unde 'nec
sacerdos dicere solet: Offero tibi sacrificium, Petre et Paule', sed, Deo de illorum victoriis gratias agens,
eorum patrocinia implorat, 'ut ipsi pro nobis intercedere dignentur in caelis, quorum memoriam facimus
in terris'.
Cap. 4. Utrum missam celebrare conveniet
1745 942 Et cum sancta sancte administrari conveniat, sitque hoc omnium sanctissimum sacrificium:
ecclesia catholica, ut digne reverenterque offerretur ac perciperetur, sacrum canonem multis ante saeculis
instituit, ita ab omni errore purum (can.6), ut nihil in eo contineatur, quod non maxime sanctitatem ac

