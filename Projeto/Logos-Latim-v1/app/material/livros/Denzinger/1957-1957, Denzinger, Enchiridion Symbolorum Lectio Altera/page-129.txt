129
reputari. Ratione huius dubii etiam excusatur, qui pannos, granum, vinum, oleum vel alias merces vendit,
ut amplius, quam tunc valeant, in certo termino recipiat pro eisdem, si tamen ea tempore contractus non
fuerat venditurus.
Gr√©goire IX, Ep. 'Cum sicut ex' ad Sigurdum archiep.
Nidrosiensem (Trondheim in Norvegia), 8 juillet 1241
829 447 Cum, sicut ex tua relatione didicimus, nonnunquam propter aquae penuriam infantes terrae tuae
contingat in cerevisia baptizari: tibi tenore praesentium respondemus, quod cum secundum doctrinam
evangelicam oporteat ex aqua et Spiritu Sancto renasci (Jo 3, 5), non debent reputari rite baptizati, qui in
cerevisia baptizantur.
Innocent IV, Ep. 'Sub catholicae professione' ad episcop.
Tusculanum, Ap. Sedis legatum apud Graecos, 6 mars 1254
830 449 3 (al. 4). 1. Circa haec itaque sic deliberatio nostra resedit, ut Graeci eiusdem regni in
unctionibus, quae circa baptisma fiunt, morem Ecclesiae Romanae teneant et observent.-2. Ritus vero seu
consuetudo, quam habere dicuntur, ungendi per totum baptizandorum corpora, si tolli sine scandalo, vel
removeri non potest, cum, sive fiat sive non, quantum ad baptismi efficaciam vel effectum non multum
referat, toleretur.-3. Nec refert etiam, utrum in frigida, vel calida aqua baptizent, cum parem vim et
effectum in utraque baptismum habere asseverare dicantur.
831 450 4 ( 5). Soli autem episcopi consignent chrismate in frontibus baptizatos, quia huius unctio non
debet nisi per episcopos exhiberi. Quoniam soli Apostoli, quorum vices gerunt episcopi, per manus
impositionem, quam confirmatio vel frontis chrismatio repraesentat, Spiritum Sanctum tribuisse
leguntur.-5. Singuli quoque episcopi in suis ecclesiis, in die Coenae Domini, possunt, secundum formam
Ecclesiae, chrisma conficere, ex balsamo quidem et oleo olivarum. Nam Spiritus Sancti donum in
chrismatis unctione confertur. Et columba utique, quae ipsum designat Spiritum, olivae ramum ad arcam
legitur retulisse. Sed si suum antiquum ritum in hoc Graeci potius servare voluerint, videlicet quod
patriarcha una cum archiepiscopis et episcopis eius suffraganeis, et archiepiscopi cum suffraganeis suis,
simul chrisma conficiant, in tali eorum consuetudine tolerentur.
832 451 6. Nullus autem per sacerdotes vel confessores pro satisfactione paenitentiae unctione aliqua
solummodo inungatur.
833 451 7. Infirmis vero iuxta verbum Iacobi Apostoli (Iac 5, 14 s) unctio exhibeatur extrema.
834 452 8 ( 6). Porro in appositione aquae, sive frigidae, sive calidae, vel tepidae, in altaris sacrificio,
suam si velint consuetudinem Graeci sequantur, dummodo credant et asserant, quod servata canonis
forma, conficiatur pariter de utraque.-9. Sed Eucharistiam in die Coenae Domini consecratam usque ad
annum, praetextu infirmorum ut de illa videlicet ipsos communicent, non reservent. Liceat tamen eis, pro
infirmis ipsis, corpus Christi conficere, ac per quindecim dies, et non longiori temporis spatio, conservare;
ne per diutinam ipsius reservationem, alteratis forsitan speciebus, reddatur minus habile ad sumendum:
licet veritas et efficacia semper eadem omnino remaneat, nec ulla umquam diuturnitate, seu volubilitate
temporis evanescat.
835 453 18 ( 14). De fornicatione autem, quam solutus cum soluta committit, quin sit mortale peccatum,
non est aliquatenus ambigendum, cum tam fornicarios, quam adulteros a regno Dei Apostolus asserat
alienos (cf. l Cor 6, 9s).
836 454 19 ( 15). Ad haec volumus et expresse praecipimus, quod episcopi Graeci septem ordines
secundum morem Ecclesiae Romanae de cetero conferant, cum hucusque tres de minoribus circa
ordinandos neglexisse, vel praetermisisse dicantur. Illi tamen, qui iam sunt taliter ordinati per eos, propter
nimiam ipsorum multitudinem, in sic susceptis ordinibus tolerentur.
837 455 20 ( 16). Quia vero secundum Apostolum, mulier mortuo viro ab ipsius est lege soluta, ut
nubendi cui vult in Domino liberam habeat facultatem (Rom 7, 2; 1 Cor 7, 39), secundas, et tertias, ac
ulteriores etiam nuptias Graeci non reprehendant aliquatenus, nec condemnent, sed potius illas approbent
inter personas, quae alias licite ad invicem matrimonio iungi possunt. Secundo tamen nubentes presbyteri
nullatenus benedicant.

