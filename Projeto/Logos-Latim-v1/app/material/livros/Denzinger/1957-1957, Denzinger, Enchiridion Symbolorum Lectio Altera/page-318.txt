318
qui immaturus omnino adhuc esset. Iamvero lectis, quae die 19. Augusti 1889 Sancta Sedes ad
Cameracenses archiepiscopos rescripsit: 'tuto doceri non posse' licitam esse quamcumque operationem
directe occisivam fetus, etiam si hoc necessarium foret ad matrem salvandam: dubius haeret Titius circa
liceitatem operationum chirurgicarum, quibus non raro ipse abortum hucusque procurabat, ut praegnantes
graviter aegrotantes salvaret. Qu.: Titius petit: Utrum enuntiatas operationes in repetitis dictis
circumstantiis instaurare tuto possit. Resp. (cfirm. a S. P'ce 25 juillet): Negative, iuxta alia Decreta diei
scl. 28 mai 1884 et 19 aout 1889.
LÃ©on XIII, Ep. encycl. 'Satis cognitum', 29 juin 1896
3300 (Ecclesia) quidem, si extremum illud quod vult causaeque proximae sanctitatem efficientes
spectentur, profecto est spiritualis; si vero eos consideres, quibus cohaeret, resque ipsas quae ad spiritualia
dona perducunt, externa est necessarioque conspicua. ... Quibus de causis Ecclesiam cum corpus, tum
etiam 'corpus Christi' tam crebro sacrae Litterae nominant: 'Vos autem estis corpus Christi' (I Cor 12, 27).
Propter eam rem quod corpus est, oculis cernitur Ecclesia; propterea quod est Christi, vivum corpus est
actuosum et vegetum, quia (Christus) eam tuetur ac sustentat. ... Quemadmodum autem in animantibus
principium vitae in occulto est ac penitus abditum, indicatur tamen atque ostenditur motu actuque
membrorum, sic in Ecclesia supernaturalis principium vitae perspicue ex iis, quae ab ipsa aguntur,
apparet.
3301 Ex quo consequitur, in magno eodemque pernicioso errore versari, qui ad arbitrium suum fingunt
Ecclesiam atque informant quasi latentem minimeque conspicuam; item qui perinde habent atque
institutum quoddam humanum cum temperatione quadam disciplinae ritibusque externis, et sine perenni
communicatione munerum gratiae divinae, sine rebus iis, quae haustam a Deo vitam quotidiana atque
aperta significatione testentur. Nimirum alterutram esse posse Iesu Christi Ecclesiam tam repugnat, quam
solo corpore vel anima sola constare hominem. Complexio copulatioque earum duarum velut partium
prorsus est ad veram Ecclesiam necessaria, sic fere ut ad naturam humanam intima animae corporisque
coniunctio. Non est Ecclesia intermortuum quiddam, sed Corpus Christi vita supernaturali praeditum.
Sicut Christus Caput et exemplar, non omnis est, si in eo vel humana dumtaxat Spectetur natura visibilis...
vel divina tantummodo natura invisibilis, ... sed unus est ex utraque et in utraque natura cum visibili tum
invisibili sic corpus eius mysticum non vera Ecclesia est nisi propter eam rem quod eius partes
conspicuae vim vitamque ducunt ex donis supernaturalibus rebusque ceteris, unde propria ipsarum ratio
ac natura efflorescit.
3302 1954 In diiudicanda statuendaque natura unitatis multos varius error de via deflectit. Ecclesiae
quidem non solum ortus, sed tota constitutio ad rerum voluntate libera effectarum pertinet genus: quocirca
ad id, quod revera gestum est, iudicatio est omnis revocanda, exquirendumque non sane, quo pacto una
esse Ecclesia queat, sed quo unam esse is voluit, qui condidit.
3303 1955 Iamvero, si ad id respicitur, quod gestum est, Ecclesiam Jesus Christus non talem finxit
formavitque, quae communitates plures complecteretur genere similes, sed distinctas neque iis vinculis
alligatas, quae Ecclesiam individuam atque unicam efficerent eo plane modo, quo 'Credo unam ...
Ecclesiam' in Symbolo fidei profitemur ... Sane Jesus Christus de aedificio eiusmodi mystico cum
loqueretur, Ecclesiam non commemorat nisi unam quam appellat suam: 'aedificabo Ecclesiam meam' (Mt
16, 18). Quaecumque praeter hanc cogitetur alia, cum non sit per Jesum Christum condita, Ecclesia
Christi vera esse non potest ... Itaque partam per Iesum Christum salutem simulque beneficia omnia, quae
inde proficiscuntur, late fundere in omnes homines atque ad omnes propagare aetates debet Ecclesia.
Quocirca ex voluntate auctoris sui unicam in omnibus terris in perpetuitate temporum esse necesse est...
3304 Illud accedit, quod Ecclesiam Filius Dei mysticum corpus suum decrevit fore, quocum ipse velut
Caput coniungeretur, ad similitudinem corporis humani quod suscepit. ... Sicut igitur mortale corpus sibi
sumpsit unicum, quod obtulit ad cruciatus et necem, ut liberationis humanae pretium exsolveret, sic
pariter unum habet corpus mysticum, in quo et cuius ipsius opera facit sanctitatis salutisque aeternae
homines compotes : 'Ipsum (Christum) dedit (Deus) caput supra omnem Ecclesiam, quae est corpus
ipsius' (Eph 1, 22s.). Dispersa membra atque seiuncta non possunt eodem cum capite, unum simul
effectura corpus, cohaerere. Atqui Paulus 'omnia autem' inquit 'membra corporis cum sint multa, unum
tamen corpus sunt : ita et Christus' (1 Cor 12, 12). Propterea corpus istud mysticum 'compactum' ait esse
'et connexum ... Caput Christus: ex quo totum corpus compactum, et connexum per omnem iuncturam
subministrationis, secundum operationem in mensuram uniuscuiusque membri' (Eph 4, 15s.).
Quamobrem dispersa a membris ceteris siqua membra vagantur, cum eodem atque unico capite

