255
reformationem Ritualis et ordinis paenitentiae factam ab episcopo vel synodo aboleri posse casus, quos
Tridentina Synodus (sess. XIV, c. 7 (DS 1687)) declarat Pontifices maximos potuisse pro suprema
potestate sibi in universa Ecclesia tradita peculiari suo iudicio reservare: - propositio falsa, temeraria,
Concilio Tridentino et summorum Pontificum auctoritati derogans et iniuriosa.
2646 1546 46. Propositio asserens, 'effectum excommunicationis exteriorem dumtaxat esse, quia
tantummodo natura sua excludit ab exteriore communicatione Ecclesiae; quasi excommunicatio non sit
poena spiritualis, ligans in caelo, animas obligans: - falsa, perniciosa, in art. 23 Lutheri damnata (DS
1473), ad minus erronea.
2647 1547 47. Item, quae tradit, necessarium esse iuxta leges naturales et divinas, ut sive ad
excommunicationem sive ad suspensionem praecedere debeat examen personale; atque adeo sententias
dictas ipso facto non aliam vim habere, nisi seriae comminationis sine ullo actuali effectu: - falsa,
temeraria, perniciosa, Ecclesiae potestati iniuriosa, erronea.
2648 1548 48. Item, quae pronuntiat, 'inutilem ac vanam esse formulam nonnullis abhinc saeculis
inductam absolvendi generaliter ab excommunicationibus, in quas fidelis incidere potuisset'; - falsa,
temeraria, praxi Ecclesiae iniuriosa.
2649 1549 49. Item, quae damnat ut nullas et invalidas 'suspensiones ex informata conscientia': - falsa,
perniciosa, in Tridentinum iniuriosa.
2650 1550 50. Item, in eo, quod insinuat, soli episcopo fas non esse uti potestate, quam tamen ei defert
Tridentinum (sess. XIV, c. 1 de reform.), suspensionis 'ex informata conscientia' legitime infligendae: iurisdictionis praelatorum Ecclesiae laesiva.
2651 1551 51. Doctrina Synodi, quae perhibet, in promovendis ad ordines hanc de more et instituto
veteris disciplinae rationem servari consuevisse, 'ut si quis clericorum distinguebatur sanctitate vitae, et
dignus aestimabatur, qui ad ordines sacros ascenderet, ille solitus erat promoveri ad diaconatum vel
sacerdotium, etiamsi inferiores ordines non suscepisset: neque tum talis ordinatio dicebatur per saltum, ut
postea dictum est'.
2652 1552 52. Item, quae innuit, non alium titulum ordinationum fuisse, quam deputationem ad aliquod
speciale ministerium, qualis praescripta est in Concilio Chalcedonensi (can. 6); subiungens ( 6), quamdiu
Ecclesia sese his principiis in delectu sacrorum ministrorum conformavit, ecclesiasticum ordinem
floruisse; verum beatos illos dies transiisse, novaque principia subinde introducta, quibus corrupta fuit
disciplina in delectu ministrorum sanctuarii.
2653 1553 53. Item, quod inter haec ipsa corruptionis principia refert, quod recessum sit a vetere instituto,
quo, ut ait ( 5), Ecclesia insistens Apostoli vestigiis neminem ad sacerdotium admittendum statuerat, nisi
qui conservasset innocentiam baptismalem: quatenus innuit, corruptam fuisse disciplinam per decreta et
instituta: 1) Sive quibus ordinationes per saltum vetitae sunt; 2) Sive quibus pro ecclesiarum necessitate et
commoditate probatae sunt ordinationes sine titulo specialis officii, velut speciatim a Tridentino ordinatio
ad titulum patrimonii, salva oboedientia, qua sic ordinati ecclesiarum necessitatibus deservire debent iis
obeundis officiis, quibus pro loco ac tempore ab episcopo admoti fuerint, quemadmodum ab apostolicis
temporibus in primitiva Ecclesia fieri consuevit; 3) Sive quibus iure canonico facta est criminum
distinctio, quae delinquentes reddunt irregulares; quasi per hanc distinctionem Ecclesia recesserit a spiritu
Apostoli, non excludendo generaliter et indistincte ab ecclesiastico ministerio omnes quoscumque, qui
baptismalem innocentiam non conservassent: - doctrina singulis suis partibus falsa, temeraria, ordinis pro
ecclesiarum necessitate et commoditate inducti perturbativa, in disciplinam per canones et speciatim per
Tridentini decreta probatam iniuriosa.
2654 1554 54. Item, quae velut turpem abusum notat umquam praetendere eleemosynam pro celebrandis
Missis et sacramentis administrandis sicuti et accipere quemlibet proventum dictum 'stolae' et generatim
quodcumque stipendium et honorarium, quod suffragiorum aut cuiuslibet parochialis functionis occasione
offerretur; quasi turpis abusus crimine notandi essent ministri Ecclesiae, dum secundum receptum et
probatum Ecclesiae morem et institutum utuntur iure promulgato ab Apostolo accipiendi temporalia ab
his, quibus spiritualia ministrantur (Gal 6, 6): - falsa, temeraria, ecclesiastici ac pastoralis iuris laesiva, in
Ecclesiam eiusque ministros iniuriosa.

