247
2575 1495 5. Asserta licentia pro statu naturali applicari etiam potest statui civitatis male ordinatae, in
qua nimirum vel negligentia vel malitia magistratus iustitia aperte denegatur.
(Censura: Damnatae ac prohibitae tamquam) falsae, scandalosae ac perniciosae.
Clément XIII, Resp. S. Officii ad episc. Coccinensem;
De privilegio Paulino; 1 août 1759
2580 Expos.: Saepe contingit, ut ex duobus infidelibus alter convertatur ad fidem alter converti quidem
tunc nolit, consentiat tamen cohabitare cum fideli sine contumelia Creatoris et quin eum pertrahat ad
mortale peccatum, immo promittat se quoque fidem postea amplexaturum, quod ob aliquam specialem
rationem aliquamdiu differre necessarium ducit. Quare fidelis infidelem non dimittit, sed cohabitare
pergunt ut coniuges, idque ad longum tempus et aliquos etiam annos: at postea infidelis, mutata voluntate,
non solum converti non vult, sed tentat fidelem pertrahere ad idolorum cultum, vel discedit, nec iam
consentit habitare cum illo, immo ad alias nuptias ipse transit.
2581 Qu.: 1. An in hoc casu possit etiam fidelis derelictus discedere et ad alias nuptias transire, habeatque
hic locum privilegium ab Apostolo promulgatum: 'Si infidelis discedit, discedat' (l Cor 7, 15)? Resp.: Ad
1. In casu de quo agitur: affirmative.
2582 2. An id solum habeat locum, quando infidelis discedit odio fidei, an etiam quando discedit propter
discordias vel aliam causam a fide diversam ? Resp.: Ad. 2. Cum militet ex parte coniugis conversi favor
fidei, eo potest uti quacumque ex causa, dummodo iusta sit, nimirum si non dederit iustum ac rationabile
motivum alteri coniugi discedendi, ita tamen, ut tunc solum intelligatur solutum iugum vinculi
matrimonialis cum infideli, quando coniux conversus (renuente altero post interpellationem converti)
transit ad alia vota fideli.
2583 3. An etiam possit fidelis transire ad alias nuptias, quando infidelis quacumque de causa ab eo
discessit nec sciri potest, vivat adhuc necne. Resp.: Ad. 3 Praemittendam esse interpellationem, qua
intimetur coniugi infideli, an velit converti, a qua interpellatione Apostolica Sedes iustis de causis
dispensat.
2584 4. An fidelis, qui ex dispensatione valide contraxit matrimonium cum infideli, transire possit ad
alias nuptias, si infidelis discedat vel cohabitare nolit vel eum pertrahat ad mortale peccatum? Resp.: Ad
4. Si fidelis, praevia dispensatione, contraxit matrimonium cum infideli, censetur illud contraxisse cum
explicita condicione, dummodo nimirum infidelis secum cohabitare velit absque contumelia Creatoris:
quare, si infidelis non servat supradictam condicionem, adhibenda sunt iuris remedia ad hoc, ut eam
servet; alias separari debent quoad torum et cohabitationem, non tamen quoad vinculum; quocirca in casu
de quo agitur, coniuge infideli superstite, non potest fidelis ad alia vota transire.
2585 5. An aliquo, et quanto tempore possit fidelis post conversionem cohabitare cum infideli, quin
privetur potestate transeundi ad alias nuptias? Resp.: Ad 5. Conversus ad fidem in ipso conversionis
momento non intelligitur solutus a vinculo matrimonii cum infideli adhuc superstite contracti, sed tunc
acquirit tantummodo ius transeundi ad alias nuptias cum coniuge tamen fideli, idque si coniux infidelis
renuat post interpellationem converti. Ceterum tunc solum coniugii vinculum dissolvitur, quando coniux
conversus transit cum effectu ad alias nuptias. Si autem coniux conversus ante susceptionem baptismi
habeat plures uxores, et prima recusat amplecti fidem: tunc legitime potest quamlibet ex illis retinere,
dummodo fidelis fiat; sed in hoc casu contrahentes mutuum consensum coram parocho et testibus
renovare debent.
Clément XIV, Instructio pro simplici sacerdote administrante
sacramentum confirmationis ex S. Sedis Ap. delegatione,
4 mai 1774
2588 Etsi iuxta sacrosancti Tridentini Concilii definitionem (sess. VII, De confirm., can. 3: DS 1630)
solus episcopus est ordinarius huius sacramenti minister, solet tamen quandoque iustis de causis Sedes
Apostolica simplici sacerdoti tamquam extraordinario ministro facultatem tribuere illud conferendi.
Sacerdos igitur, cui facultas haec fuerit concessa, in primis curet apud se habere Chrisma per catholicum
antistitem cum eadem S. Sede communionem habentem confectum, ac sciat, sibi numquam licere, sine eo
confirmationem administrare vel illud ab episcopis haereticis aut schismaticis recipere (cf. DS 215).

