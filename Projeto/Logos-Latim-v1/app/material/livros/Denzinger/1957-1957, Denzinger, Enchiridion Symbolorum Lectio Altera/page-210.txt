210
respective, ac quaecumque super iis verbo scriptoque emissa, praesentium auctoritate damnamus,
circumscribimus et abolemus.
Denzinger (latin) 1771
Denzinger (latin) 1981
Saint Pie V, Const. 'In eam pro nostro', 28 janvier 1571
1981 1081 Primum (igitur) damnamus ea omnia cambia, quae ficta (al. sicca) nominantur et ita
confinguntur, ut contrahentes ad certas nundinas seu ad alia loca cambia celebrare simulent, ad quae loca
ii, qui pecuniam recipiunt, litteras quidem suas cambii tradunt, sed non mittuntur, vel ita mittuntur, ut
transacto tempore, unde processerant, inanes referantur, aut etiam nullis huiusmodi litteris traditis,
pecunia ibi denique cum interesse reposcitur, ubi contractus fuerat celebratus : nam inter dantes et
recipientes usque a principio ita convenerat, vel certe talis intentio erat, neque quisquam est, qui in
nundinis, aut locis supradictis, huiusmodi litteris receptis solutionem faciat. Cui malo simile etiam illud
est, cum pecuniae sive depositi sive alio nomine ficti cambii traduntur, ut postea eodem in loco vel alibi
cum lucro restituantur.
1982 1082 Sed et in ipsis cambiis, quae realia appellantur, interdum, ut ad nos perfertur, campsores
praestitutum solutionis terminum, lucro ex tacita vel expressa conventione recepto seu etiam tantummodo
promisso, differulnt. Quae omnia nos usuraria esse declaramus et, ne fiant, districtius prohibemus.
Saint Pie V, Const. 'Romani Pontificis', 2 août 1571
1983 Cum... Indis in sua infidelitate manentibus plures permittantur uxores, quas ipsi etiam levissimis de
causis repudiant, hinc factum est quod recipientibus baptismum permissum sit permanere cum ea uxore,
quae simul cum marito baptizata exsistit; et quia saepenumero contingit illam non esse primam coniugem,
unde tam ministri (sacramentorum) quam episcopi gravissimis scrupulis torquentur, existimantes illud
non esse verum matrimonium: sed quia durissimum est separare eos ab uxoribus, cum quibus ipsi Indi
baptismum susceperunt, maxime quia difficillimum foret primam coniugem reperire: ideo Nos, statui
dictorum Indorum paterno affectu benigne consulere atque ipsos episcopos et ministros ab huiusmodi
scrupulis eximere volentes, motu proprio et ex certa scientia Nostra ac Apostolicae potestatis plenitudine,
ut Indi, sicut praemittitur, baptizati et in futurum baptizandi cum uxore, quae cum ipsis fuerit baptizata et
baptizabitur, remanere valeant, tamquam cum uxore legitima, aliis dimissis, Apostolica auctoritate tenore
praesentium, declaramus, matrimoniumque huiusmodi inter eos legitime consistere.
Grégoire XIII, Décret pour l'Eglise gréco-russe, 1575;
Profession de foi prescrite aux grecs
1985 1083 Ego N. firma fide credo et profiteor omnia et singula quae continentur in Symbolo fidei, quo
sancta Romana Ecclesia utitur, videlicet: Credo in unum Deum . . . (ut in Symbolo Constantinopolitano,
DS 150).
1986 1084 Credo etiam, suscipio atque profiteor ea omnia, quae sacra oecumenica Synodus Florentina
super unione occidentalis et orientalis Ecclesiae definivit et declaravit, videlicet quod Spiritus Sanctus a
Patre et Filio aeternaliter est; et essentiam suam suumque esse subsistens habet ex Patre simul et Filio, et
ex utroque aeternaliter, tamquam ab uno principio et unica spiratione procedit; cum id, quod sancti
Doctores et Patres dicunt, ex Patre per Filium procedere Spiritum Sanctum, ad hanc intelligentiam tendat,
ut per hoc significetur, Filium quoque esse secundum Graecos quidem causam secundum Latinos vero
principium subsistentiae Spiritus Sancti, sicut et Patrem. Cumque omnia quae Patris sunt, ipse Pater
unigenito Filio suo gignendo dederit, praeter esse Patrem, hoc ipsum quod Spiritus Sanctus procedit ex
Filio, ipse Filius a Patre aeternaliter habet, a quo aeternaliter etiam genitus est. Illamque verborum illorum
" Filioque " explicationem, veritatis declarandae gratia, et imminente tunc necessitate, licite ac
rationabiliter Symbolo fuisse appositam... (Sequitur textus ex Decr. unionis Graecorum DS 1303 1307
Conc. Florentini.).
1987 1085 Insuper profiteor ac recipio alia omnia, quae ex decretis sacrae oecumenicae generalis Synodi
Tridentinae sacrosancta Romana et Apostolica Ecclesia, etiam ultra contenta in supradictis fidei

