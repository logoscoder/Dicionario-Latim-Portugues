329
id effecerunt, ut perpauci digni haberentur qui ss. Eucharistiam quotidie sumerent et ex tam salutifero
sacramento pleniores effectus haurirent, contentis ceteris eo refici aut semel in anno aut singulis
mensibus, vel unaquaque ad summum hebdomada. Quin etiam eo severitatis ventum est, ut a
frequentanda caelesti mensa integri coetus excluderentur, uti mercatorum, aut eorum, qui essent
matrimonio coniuncti.
3377 Nonnulli tamen in contrariam abierunt sententiam. Hi arbitrati communionem quotidianam iure
divino esse praeceptam, ne dies ulla praeteriret a communione vacua, ... etiam feria VI in Parasceve
Eucharistiam sumendam censebant et ministrabant.
3378 1983 Ad haec Sancta Sedes officio proprio non defuit (cf. DS 2090ss 2323)... Virus tamen
Iansenianum, quod bonorum etiam animos infecerat, sub specie honoris ac venerationis Eucharistiae
debiti, haud penitus evanuit. Quaestio de dispositionibus ad frequentandam recte ac legitime
communionem S. Sedis declarationibus supervixit; quo factum est, ut nonnulli etiam boni nominis
theologi raro et positis compluribus condicionibus quotidianam communionem fidelibus permitti posse
censuerint.
1984 ... Sanctitas vero Sua, cum ipsi maxime cordi sit, ut ... christianus populus ad sacrum convivium
perquam frequenter et etiam quotidie advocetur eiusque fructibus amplissimis potiatur, quaestionem
praedictam huic s. Ordini examinandam ac definiendam commisit. ... (Hinc Congreg. S. Conc. d. 16. Dec.
1905) ea quae sequuntur statuit ac declaravit:
3379 1985 1. Communio frequens et quotidiana... omnibus Christifidelibus cuiusvis ordinis aut
condicionis pateat, ita ut nemo, qui in statu gratiae sit et cum recta piaque mente ad s. mensam accedat,
impediri ab ea possit.
3380 1986 2. Recta autem mens in eo est, ut qui ad s. mensam accedit, non usui aut vanitati aut humanis
rationibus indulgeat, sed Dei placito satisfacere velit, ei arctius caritate coniungi ac divino illo pharmaco
suis infirmitatibus ac defectibus occurrere.
3381 1987 3. Etsi quam maxime expediat, ut frequenti et quotidiana communione utentes venialibus
peccatis, saltem plene deliberatis, eorumque affectu sint expertes, sufficit nihilominus, ut culpis
mortalibus vacent, cum proposito, se numquam in posterum peccaturos. ...
3382 1988 4. ... Curandum est, ut sedula ad s. communionem praeparatio antecedat et congrua gratiarum
actio inde sequatur iuxta uniuscuiusque vires, condicionem ac officia.
3383 1989 5. ... Confessarii consilium intercedat. Caveant tamen confessarii, ne a frequenti seu
quotidiana communione quemquam avertant, qui in Statu gratiae reperiatur et recta mente accedat. ...
1990 ... 9. Denique post promulgatum hoc Decretum omnes ecclesiastici scriptores a quavis contentiosa
disputatione circa dispositiones ad frequentem et quotidianam communionem abstineant...
Decr. 'Provida sapientique cura', sous saint Pie X,
18 janvier 1906
3385 1991 ... I. In universo hodierno Imperio Germaniae caput 'Tametsi' Concilii Tridentini (DS 1813ss),
quamvis in pluribus locis sive per expressam publicationem sive per legitimam observantiam nondum
fuerit certo promulgatum et inductum, tamen inde a die festo Paschae (i. e. a die 15. Aprilis) huius anni
1906 omnes catholicos etiam hucusque immunes a forma Tridentina servanda, ita adstringat, ut inter se
non aliter quam coram parocho et duobus vel tribus testibus validum matrimonium celebrare possint (cf.
DS 3468ss).
3386 1992 II. Matrimonia mixta, quae a catholicis cum haereticis vel schismaticis contrahuntur, graviter
sunt manentque prohibita, nisi accedente iusta gravique causa canonica, datis integre, formiter, utrimque
legitimis cautionibus, per partem catholicam dispensatio super impedimento mixtae religionis rite fuerit
obtenta. Quae quidem matrimonia, dispensatione licet impetrata, omnino in facie Ecclesiae coram
parocho ac duobus tribusve testibus celebranda sunt, adeo ut graviter delinquant, qui coram ministro
acatholico vel coram solo civili magistratu vel alio quolibet modo clandestino contrahunt. Immo si qui

