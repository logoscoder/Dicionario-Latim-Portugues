86
operationibus, hoc est, divina et humana, dissensiones et divisiones insipienter mysterio dispensationis
eius innectit, et propterea evangelicas et apostolicas de eodem Salvatore voces non uni eidemque
personae et essentialiter tribuit eidem ipsi Domino et Deo nostro Jesu Christo secundum beatum
Cyrillum, ut ostendatur Deus esse et homo idem naturaliter, condemnatus sit.
517 270 Can. 17. Si quis secundum sanctos Patres non confitetur proprie et secundum veritatem omnia,
quae tradita sunt et praedicata sanctae catholicae et apostolicae Dei Ecclesiae, perindeque a sanctis
Patribus et venerandis universalibus quinque Conciliis usque ad unum apicem verbo et mente,
condemnatus sit.
518 271 Can. 18. Si quis sec. s. Patres consonanter nobis pariterque fide non respuit et anathematizat
anima et ore omnes, quos respuit et anathematizat nefandissimos haereticos cum omnibus impiis eorum
conscriptis usque ad unum apicem sancta Dei Ecclesia catholica et apostolica, hoc est, sanctae et
universales quinque Synodi et consonanter omnes probabiles Ecclesiae Patres,
519 271 (Can. 18. Si quis sec. s. Patres consonanter nobis pariterque fide non respuit et anathematizat
anima et ore omnes...) - id est, Sabellium, Arium, Eunomium, Macedonium, Apollinarem. Polemonem,
Eutychen, Dioscurum, Timotheum Aelurum, Severum, Theodosium, Colluthum, Themistium, Paulum
Samosatenum, Diodorum, Theodorum, Nestorium, Theodulum Persam, Origenem, Didymum, Evagrium,
et compendiose omnes reliquos haereticos (Commemorantur insuper Monotheletae Theodorus episc.
Pharanitanus, Cyrus patr. Alex., Sergius patr. C'politanus eiusque successores Pyrrhus et Paulus, edictum
Heraclii imp., " Ecthesis " a Sergio in favorem monotheletismi compositum (a. 638) et Constantini III
(alias Constantis II appellati) " Typus " quo " Ecthesis " quidem revocata doctrina vero dyotheletica
taciturnitate constricata est) 520 272 Si quis igitur, iuxta quod dictum est, consonanter nobis omnia haec impiissima haereseos illorum
dogmata, et ea, quae pro illis aut in definitione eorum a quolibet impie conscripta sunt, et denominatos
haereticos, Theodorum dicimus, Cyrum et Sergium, Pyrrhum et Paulum, non respuit et anathematizat,
utpote catholicae Ecclesiae rebelles exsistentes: aut si quis aliquem de his, qui ab illis vel similibus eorum
in scripto vel sine scripto quocunque modo vel loco aut tempore temere depositi sunt aut condemnati,
utpote similia eis minime credentem, sed sanctorum Patrum nobiscum confitentem doctrinam, uti
condemnatum habet aut omnino depositum, sed non arbitratur huiusmodi quicunque fuerit, hoc est, sive
episcopus, aut presbyter, vel diaconus, sive alterius cuiuscunque ecclesiastici ordinis, aut monachus, vel
laicus, pium et orthodoxum et catholicae Ecclesiae propugnatorem, atque in ipso firmius consolidatum, in
quo vocatus est a Domino ordine, illos autem impios atque detestabilia eorum pro hoc iudicia, vel
sententias vacuas et invalidas atque infirmas, magis autem profanas et exsecrabiles vel reprobabiles
arbitratur, huiusmodi condemnatus sit.
521 273 Can. 19. Si quis ea, quae scelerosi haeretici sapiunt, indubitanter professus atque intelligens, per
inanem proterviam dicit haec pietatis esse dogmata, quae tradi derunt ab initio speculatores et ministri
verbi, hoc est dicere, sanctae et universales quinque Synodi, calumnians utique ipsos sanctos Patres et
memoratas sanctas quinque Synodos, in deceptione simplicium, vel susceptione suae profanae perfidiae,
huiusmodi condemnatus sit.
522 274 Can. 20. Si quis secundum scelerosos haereticos quocunque modo, aut verbo, aut tempore, aut
loco terminos removens illicite, quos posuerunt firmius sancti catholicae Ecclesiae Patres (Prov22, 28), id
est, sanctae et universales quinque Synodi, novitates temere exquirere, et fidei alterius expositiones, aut
libellos, aut epistolas, aut conscripta, aut subscriptiones, aut testimonia falsa, aut synodos, aut gesta
monumentorum, aut ordinationes vacuas ecclesiasticae regulae incognitas aut loci servaturas incongruas
et irrationabiles, et compendiose, si quid aliud impiissimis haereticis consuetum est agere, per diabolicam
operationem tortuose et callide agit contra pias orthodoxorum catholicae Ecclesiae, hoc est dicere,
paternas eius et synodales praedicationes, ad eversionem sincerissimae in Dominum Deum nostrum
confessionis, et usque in finem sine poenitentia permanet haec impie agens, huiusmodi in saecula
saeculorum condemnatus sit, " et dicat omnis populus: fait fait " (Ps 105, 48).
Denzinger (latin) 464
Denzinger (latin) 525

