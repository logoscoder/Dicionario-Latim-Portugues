206
per Jesum (Christum) male merentibus et indignis conferuntur, ideo neque merita neque merces, quae illis
redditur gratia dici debet.
1910 1010 10. Solutionem (Solutio) poenae temporalis, quae peccato dimisso saepe remanet, et corporis
resurrectionem (-io) proprie nonnisi meritis Christi adscribendam esse (adscribenda est).
1911 1011 11. Quod pie et iuste in hac vita mortali usque in finem vitae conversati vitam consequimur
aeternam, id non proprie gratiae Dei, sed ordinationi naturali statim initio creationis constitutae iusto Dei
iudicio deputandum est : neque in hac retributione bonorum ad Christi meritum respicitur, sed tantum ad
primam institutionem generis humani, in qua lege naturali constitutum est, ut iusto Dei iudicio
oboedientiae mandatorum vita aeterna reddatur.
1912 1012 12. Pelagii sententia est : opus bonum, citra gratiam adoptionis factum, non est regni caelestis
meritorium.
1913 1013 13. Opera bona, a filiis adoptionis facta, non accipiunt rationem meriti ex eo, quod fiunt per
spiritum adoptionis inhabitantem corda filiorum Dei, sed tantum ex eo, quod sunt conformia legi,
quodque per ea praestatur oboedientia legi.
1914 1014 14. Opera bona iustorum non accipiunt in die iudicii extremi ampliorem mercedem, quam
iusto Dei iudicio mererentur (mereantur) accipere.
1915 1015 15. Docet rationem meriti non consistere (Ratio meriti non consistit) in eo, quod, qui bene
operatur, habeat gratiam et inhabitantem Spiritum Sanctum, sed in eo solum, quod oboedit divinae legi,
quam sententiam saepius repetit et multis rationibus probat fere toto libro (-!).
1916 1016 16. In eodem libro saepius repetit quod (-!) non est vera legis oboedientia, quae fit sine
caritate.
1917 1017 17. Dicit sentire (Sentiunt) cum Pelagio, qui dicunt, esse necessarium ad rationem meriti, ut
homo per gratiam adoptionis sublimetur ad statum deificum.
1918 1018 18. Dicit (-!) opera catechumenorum, ut fidem et paenitentiam ante remissionem peccatorum
factam, esse (sunt) vitae aeternae merita : quam vitam non consequentur catechumeni, nisi prius
praecedentium delictorum impedimenta tollantur.
1919 1019 19. Videtur insinuare quod (- !) opera justitiae et temperantiae, quae Christus fecit, ex dignitate
personae operantis non traxerunt majorem valorem.
1920 1020 20. Nullum est peccatum ex natura sua veniale, sed omne peccatum meretur poenam aeternam.
1921 1021 21. Humanae naturae sublimatio et exaltatio in consortium divinae naturae debita fuit
integritati primae condicionis, et proinde naturalis dicenda est, et non supernaturalis.
1922 1022 22. Cum Pelagio sentiunt, qui textum Apostoli ad Romanos secundo: 'Gentes, quae legem non
habent, naturaliter ea, quae legis sunt, faciunt' (Rom 2, 14) intelligunt de gentibus fidei gratiam non
habentibus.
1923 1023 23. Absurda est sententia eorum, qui dicunt, hominem ab initio dono quodam supernaturali et
gratuito, supra condicionem naturae suae fuisse exaltatum, ut fide, spe et caritate Deum supernaturaliter
coleret.
1924 1024 24. A vanis et otiosis hominibus, secundum insipientiam philosophorum, excogitata est
sententia (quae ad Pelagianismum reicienda est), hominem ab initio sic constitutum, ut per dona naturae
superaddita fuerit largitate conditoris sublimatus et ad Dei filium adoptatus, et ad Pelagianismum
reicienda est illa sententia (-!).
1925 1025 25. Omnia opera infidelium sunt peccata, (26) et philosophorum virtutes sunt vitia.

