272
falsis corrumpi queant doctrinis eo spectantibus, ut religionis foveant indifferentiam, quam ad exitium
animarum serpere latius videmus ac roborari.
Decr. S. Cgr. Indicis, 11 (15) juin 1855; Theses contra
traditionalismum Augustini Bonnetty
2811 1649 1. Etsi fides sit supra rationem, nulla tamen vera dissensio, nullum dissidium inter ipsas
inveniri umquam potest, cum ambae ab uno eodemque immutabili veritatis fonte, Deo optimo maximo,
oriantur atque ita sibi mutuam opem ferant' (DS 2776: cf. DS 3019).
2812 1650 2. Ratiocinatio Dei exsistentiam, animae spiritualitatem, hominis libertatem cum certitudine
probare potest. Fides posterior est revelatione, proindeque ad probandam Dei exsistentiam contra atheum,
ad probandam animae rationalis spiritualitatem ac libertatem contra naturalismi ac fatalismi sectatorem
allegari convenienter nequit (cf. DS 2751 2754).
2813 1651 3. Rationis usus fidem praecedit et ad eam hominem ope revelationis et gratiae conducit (cf.
DS2755).
2814 1652 4. Methodus, qua usi sunt D. Thomas, D. Bonaventura et alii post ipsos scholastici, non ad
rationalismum ducit, neque causa fuit, cur apud scholas hodiernas philosophia in naturalismum et
pantheismum impingeret. Proinde non licet in crimen doctoribus et magistris illis vertere, quod methodum
hanc, praesertim approbante vel saltem tacente Ecclesia, usurpaverint.
Instructio S. Officii ad episc. Mallensem (Vic. Ap. Siam.),
4 juillet 1855; De privilegio Paulino
2817 ... Vetitum omnino est christianam nubere pagano; quod si, praevia dispensatione disparitatis cultus
a S. Sede obtenta, quandoque eiusmodi matrimonium fieri contingat, notum est illud indissolubile
futurum quoad vinculum, et solum aliquando quoad torum posse dissolvi.... Numquam proinde, vivente
viro illo infidele, licet concubinario, poterit christiana mulier secundas inire nuptias.
2818 Si vero agatur de uxore pagana alicuius pagani concubinarii, quae convertitur, tunc facta
interpellatione (ut supra), si renuat converti aut cohabitare absque iniuria Creatoris, ac proinde desinere a
concubinatu (qui sine iniuria Creatoris certe haberi nequit), potuerit uti privilegio in favorem fidei
concesso.
2819 Generatim, si coniugis conversio praecesserit matrimonium cum infideli, praevia dispensatione
Apostolica initum, nullo modo illo frui potest privilegio in favorem fidei concesso; si vero matrimonium
praecesserit conversionem, tunc pars conversa poterit uti eo privilegio, servatis servandis, prout dictum
est.
2820 Animadvertendum est etiam, quoad impedimenta dirimentia, ignorantiam invincibilem aut bonam
fidem haud sufficere, ut valide contrahatur matrimonium. Etsi quandoque (quod tamen raro credendum
est in praxi) illa ignorantia et bona fides excusare valeat a peccato, tamen numquam efficere potest
matrimonium validum, quod obice dirimente fuerit initum.
Litt. encycl. S. Officii ad episcopos, (sous Pie IX);
4 ao√ªt 1856
2823 1653 ... Nonnullae iam hac de re a Sancta Sede datae sunt responsiones ad peculiares casus, quibus
reprobantur tamquam illicita illa experimenta, quae ad finem non naturalem, non honestum, non debitis
mediis assequendum ordinantur; unde in similibus casibus decretum est feria IV, 21. Aprilis 1841: 'Usum
magnetismi, prout exponitur, non licere'. Similiter quosdam libros eiusmodi errores pervicaciter
disseminantes prohibendos censuit S. Congregatio.
2824 1653 Verum quia praeter particulares casus de usu magnetismi generatim agendum erat, hinc per
modum regulae sic statutum fuit feria IV, 28. Iulii 1847: 'Remoto omni errore, sortilegio, explicita aut
implicita daemonis invocatione, usus magnetismi, nempe merus actus adhibendi media physica aliunde
licita, non est moraliter vetitus, dummodo non tendat ad finem illicitum, aut quomodolibet pravum.

