59
episcopos per Campaniam etc., 6 Mars 459
323 145 (c. 2) Illam etiam contra apostolicam regulam praesumptionem, quam nuper agnovi a quibusdam
illicita usurpatione committi, modis omnibus constituo submoveri. De paenitentia scilicet, quae a
fidelibus postulatur, ne de singulorum peccatorum genere libello scripta professio publice recitetur, cum
reatus conscientiarum sufficiat solis sacerdotibus indicari confessione secreta. Quamvis enim plenitudo
fidei videatur esse laudabilis, quae propter Dei timorem apud homines erubescere non veretur, tamen quia
non omnium huiusmodi sunt peccata, ut ea qui paenitentiam poscunt, non timeant publicare, removeatur
tam improbabilis consuetudo, ne multi a paenitentiae remediis arceantur, dum aut erubescunt aut metuunt
inimicis suis facta reserari, quibus possint legum constitutione percelli. Sufficit enim illa confessio, quae
primum Deo offertur, tum etiam sacerdoti, qui pro delictis paenitentium precator accedit. Tunc enim
demum plures ad paenitentiam poterunt provocari, si populi auribus non publicetur conscientia
confitentis.
'Statuta Ecclesiae Antiqua', (milieu ou fin du Veme siecle,
Gaule Narbonnaise)
325 Qui episcopus ordinandus est, ante(a) examinetur, si... in Scripturarum sensibus cautus, si in
dogmatibus ecclesiasticis exercitatus, et ante omnia, si fidei documenta verbis simplicibus adserat, id est,
Patrem et Filium et Spiritum Sanctum unum Deum esse confirmans, totamque in Trinitate deitatem
coessentialem et consubstantialem et coaeternalem et coomnipotentem praedicans; si singulam quamque
in Trinitate personam plenum Deum et totas tres personas unum Deum; si incarnationem divinam non in
Patre neque in Spiritu Sancto factam sed in Filio tantum (credat), ut, qui erat in divinitate Dei Patris
Filius, ipse fieret in homine hominis matris filius, Deus verus ex Patre, et homo verus ex matre, carnem
ex matris visceribus habens, et animam humanam rationabilem, simul in eo ambae naturae, id est, homo
et Deus, una persona, unus Filius, unus Christus, unus Dominus, creator omnium quae sunt, et auctor et
dominus et creator (rector) cum Patre et Spiritu Sancto omnium creaturarum, qui passus sit (est) vera
carnis passione, mortuus vera corporis sui morte, resurrexit vera carnis suae resurrectione et vera animae
resumptione, in qua veniet iudicare vivos et mortuos. Quaerendum est etiam ab eo, si Novi et Veteris
Testamenti, id est Legis et Prophetarum et Apostolorum unum eundemque credat auctorem et Deum; si
diabolus non per condicionem, sed per arbitrium factus sit malus. Quaerendum etiam ab eo, si credat
huius quam gestamus et non alterius carnis resurrectionem; si credat iudicium futurum et recepturos
singulos pro his quae in hac carne gesserunt vel poenas vel glorias (-am); si nuptias non improbet; si
secunda matrimonia non damnet; si carnium perceptionem non culpet; si paenitentibus reconciliatis
communicet; si in baptismo omnia peccata, id est, tam illud originale contractum quam illa quae
voluntarie admissa sunt, dimittantur; si extra Ecclesiam catholicam nullus salvetur. Cum, in his omnibus
examinatus, inventus fuerit plene instructus, tunc cum consensu clericorum et laicorum et conventu totius
provinciae episcoporum ... ordinetur episcopus.
326 150 Can. 90 (2). E p i s c o p u s cum ordinatur, duo episcopi (ex)ponant et teneant Evangeliorum
codicem super cervicem (caput) eius, et, uno super eum fundente benedictionem, reliqui omnes episcopi
qui adsunt manibus suis caput eius tangant.
327 151 Can. 91 (3). Presbyter cum ordinatur, episcopo eum (-!) benedicente et manus super caput eius
tenente, etiam omnes presbyteri qui praesentes sunt manus suas iuxta manum (-us) episcopi super caput
illius teneant.
328 152 Can. 92 (4). D i a c o n u s cum ordinatur, solus episcopus qui eum benedicit manum suam (-us as) super caput illius (eius) ponat: quia non ad sacerdotium, sed ad ministerium consecratur.
329 153 Can. 93 (5). S u b d i a c o n u s cum ordinatur, quia manus impositionem non accipit, patenam
de manu episcopi accipiat vacuam, et vacuum calicem. De manu vero archidiaconi accipiat urceolum cum
aqua et manile et manutergium.
154 Can. 6 (94) Acolythus cum ordinatur, ab episcopo quidem doceatur, qualiter se in officio suo agere
debeat: ab archidiacono accipiat cereoforaleum cum cereis, ut sciat se ad accendenda ecclesiae luminaria
mancipandum. Accipiat et urceolum vacuum ad suggerendum vinum in eucharistia sanguinis Christi.
155 Can. 7 (95). E x o r c i s t a cum ordinatur, accipiat de manu episcopi libellum, in quo scripti sunt
exorcismi, dicente sibi episcopo: Accipe et commenda memoriae, et habeto potestatem imponendi
manum super energumenum sive baptizatum sive catechumenum.

