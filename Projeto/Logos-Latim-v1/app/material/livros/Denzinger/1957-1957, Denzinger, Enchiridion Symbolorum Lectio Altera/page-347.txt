347
3508 2118 Qu. 4: Utrum, ad impugnandam identitatem auctoris libri Isaiae, argumentum philologicum, ex
lingua stiloque desumptum, tale sit censendum, ut virum gravem, criticae artis et hebraicae linguae
peritum, cogat in eodem libro pluralitatem auctorum agnoscere? Resp.: Negative.
3509 2119 Qu. 5: Utrum solida prostent argumenta, etiam cumulative sumpta, ad evincendum Isaiae
librum non ipsi soli Isaiae, sed duobus, imo pluribus auctoribus esse tribuendum? Resp.: Negative.
Saint Pie X, Encycl. 'Communium rerum', 21 avril 1909
... Philosophiae (igitur) munus est praecipuum, in perspicuo ponere fidei nostrae rationabile obsequium
(Rom 12, 1), et, quod inde consequitur, officium adiungendae fidei auctoritati divinae altissima mysteria
proponenti quae plurimis testata veritatis indiciis, credibilia facta sunt nimis (Ps 92, 5). Longe aliud ab
hoc Theologiae munus est, quae divina revelatione nititur et in fide solidiores efficit eos, qui christiani
nominis honore se gaudere fatentur ; nullus quippe Christianus debet disputare, quomodo, quod catholica
Ecclesia corde credit et ore confitetur, non sit; sed semper eandem fidem indubitanter tenendo, amando et
secundum illam vivendo, humiliter quantum potest, quaerere rationem, quomodo sit. Si potest intelligere,
Deo gratias agat; si non potest, non immittat cornua ad ventilandum (1 Mac 7, 46), sed submittat caput ad
venerandum.
Resp. Commiss. de re Biblica, sous saint Pie X, 30 juin 1909
3512 2121 Utrum varia systemata exegetica, quae ad excludendum sensum litteralem historicum trium
priorum capitum libri Geneseos excogitata et scientiae fuco propugnata sunt, solido fundamento
fulciantur? Resp.: Negative.
3513 2122 Qu. 2: Utrum, non obstantibus indole et forma historica libri Geneseos, peculiari trium
priorum capitum inter se et cum sequentibus capitibus nexu, multiplici testimonio Scripturarum tum
Veteris tum Novi Testamenti, unanimi fere sanctorum Patrum sententia ac traditionali sensu, quem, ab
Israelitico etiam populo transmissum, semper tenuit Ecclesia, doceri possit: praedicta tria capita Geneseos
continere non rerum vere gestarum narrationes, quae scilicet obiectivae realitati et historicae veritati
respondeant; sed vel fabulosa ex veterum populorum mythologiis et cosmogoniis deprompta et ab auctore
sacro, expurgato quovis polytheismi errore, doctrinae monotheisticae accomodata; vel allegorias et
symbola, fundamento obiectivae realitatis destituta, sub historiae specie ad religiosas et philosophicas
veritates inculcandas proposita, vel tandem legendas ex parte historicas et ex parte fictitias ad animorum
instructionem et aedificationem libere compositas ? Resp.: Negative ad utramque partem.
3514 2123 Qu. 3: Utrum speciatim sensus litteralis historicus vocari in dubium possit, ubi agitur de factis
in eisdem capitibus enarratis, quae christianae religionis fundamenta attingunt: uti sunt, inter cetera,
rerum universarum creatio a Deo facta in initio temporis; peculiaris creatio hominis ; formatio primae
mulieris ex primo homine; generis humani unitas, originalis protoparentum felicitas in statu iustitiae,
integritatis et immortalitatis, praeceptum a Deo homini datum ad eius obedientiam probandam; divini
praecepti, diabolo sub serpentis specie suasore, transgressio; protoparentum deiectio ab illo primaevo
innocentiae statu; nec non Reparatoris futuri promissio ? Resp.: Negative.
3515 2124 Qu.4:Utrum in interpretandis illis horum capitum locis, quos Patres et Doctores diverso modo
intellexerunt, quin certi quippiam definitique tradiderint, liceat salvo Ecclesiae iudicio servataque fidei
analogia, eam, quam quisque prudenter probaverit, sequi tuerique sententiam? Resp.: Affirmative.
3516 2125 Qu. 5: Utrum omnia et singula, verba videlicet et phrases, quae in praedictis capitibus
occurrunt, semper et necessario accipienda sint sensu proprio, ita ut ab eo discedere numquam liceat,
etiam cum locutiones ipsae manifesto appareant improprie, seu metaphorice vel anthropomorphice
usurpatae, et sensum proprium vel ratio tenere prohibeat vel necessitas cogat dimittere ? Resp. Negative.
3517 2126 Qu. 6: Utrum, praesupposito litterali et historico sensu, nonnullorum locorum eorundem
capitum interpretatio allegorica et prophetica, praefulgente sanctorum Patrum et Ecclesiae ipsius
exemplo, adhiberi sapienter et utiliter possit? Resp.: Affirmative.
3518 2127 Qu. 7: Utrum, cum in conscribendo primo Geneseos capite non fuerit sacri auctoris mens
intimam adspectabilium rerum constitutionem ordinemque creationis completum scientifico more docere,
sed potius suae genti tradere notitiam popularem, prout communis sermo per ea ferebat tempora, sensibus

