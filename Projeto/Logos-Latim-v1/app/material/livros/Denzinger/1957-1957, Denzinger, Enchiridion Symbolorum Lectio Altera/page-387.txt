387
3831 (317) Nostri igitur rerum biblicarum cultores in hanc quoque rem animum debita diligentia
intendant neque quidquam omittant, quod novitatis attulerint cum archaeologia tum antiqua rerum
gestarum historia priscarumque litterarum scientia quodque aptum sit, quo melius veterum scriptorum
mens eorumque ratiocinandi, narrandi scribendique modus, forma et ars cognoscatur ... Omnis enim
humana cognitio etiamsi non sacra ut suam habet quasi insitam dignitatem et excellentiam - quippe quae
sit quaedam finita participatio infinitae cognitionis Dei - ita novam altioremque dignitatem et quasi
consecrationem assequitur, cum ad res ipsas divinas clariore luce collustrandas adhibetur. ... (319)
Catholicus interpres actuoso fortique suae disciplinae amore actus ac sanctae matri Ecclesiae sincere
devotus neutiquam retineri debet, quominus difficiles quaestiones hucusque nondum enodatas iterum
atque iterum aggrediatur ..., ut ... et certis quoque profanarum disciplinarum conclusionibus debito modo
satisfaciat. Horum autem strenuorum ... operariorum conatus non solummodo aequo iustoque animo, sed
summa etiam cum caritate iudicandos esse ceteri omnes Ecclesiae filii meminerint; qui quidem ab illo
haud satis prudenti studio abhorrere debent, quo quidquid novum est, ob hoc ipsum censetur esse
impugnandum aut in suspicionem adducendum. Illud enim imprimis ante oculos habeant, in normis ac
legibus ab Ecclesia datis de fidei morumque doctrina agi ; atque inter multa illa, quae in sacris libris,
legalibus, historicis, sapientialibus et propheticis proponuntur, pauca tantum esse, quorum sensus ab
Ecclesiae auctoritate declaratus sit, neque plura ea esse, de quibus unanimis sanctorum Patrum sit
sententia. Multa igitur remanent, eaque gravissima, in quibus edisserendis et explanandis catholicorum
interpretum acumen et ingenium libere exerceri potest ac debet, ut ad omnium utilitatem, ad maiorem in
dies doctrinae sacrae profectum et ad Ecclesiae defensionem et honorem ex suo quisque viritim conferat.
Denzinger (latin) 3780
Denzinger (latin) 3832
Instructio S. Paenitentiariae, sous Pie XII, 25 mars 1944
3832 (Ad dubia removenda quoad facultatem) impertiendi in quibusdam rerum adiunctis absolutionem
sacramentalem generali formula seu communi absolutione, sine praevia peccatorum confessione a
singulis Christi fidelibus peracta, S. Paenitentiaria (declarat):
3833 1. Sacerdotes, licet ad confessiones sacramentales excipiendas adprobati non sint, facultate fruuntur
absolvendi generali modo atque una simul: a) Milites imminenti aut commisso proelio, prout in morte
constitutos, quando, sive prae militum multitudine sive prae temporis angustia, singuli audiri nequeunt. Si
tamen rerum adiuncta eiusmodi sint, ut vel moraliter impossibile vel admodum difficile videatur, milites
absolvere imminenti aut commisso proelio, tunc licet eos absolvere statim ac necessarium iudicabitur. b)
Cives et milites instante mortis periculo, durantibus hostilibus incursionibus.
3834 2. Praeter casus, in quibus agitur de mortis periculo, non licet sacramentaliter absolvere plures una
simul, aut singulos dimidiate tantum confessos, ratione tantum magni concursus paenitentium, qualis
verbi gratia potest contingere in die magnae alicuius festivitatis aut indulgentiae (cf. prop. 59 ex damn. ab
Innoc. XI a. 1679 (DS 2159)): licet vero, si accedat alia gravis omnino et urgens necessitas, gravitati
praecepti divini integritatis confessionis proportionata, vb.gr. si paenitentes secus nulla sua culpa diu
gratia sacramentali et sacra communione carere cogantur.
3835 4. (Inter alia, paenitentes monendi sunt,) omnino necesse esse, ut qui absolutionem turmatim
acceperint, in primo deinceps suscipiendo paenitentiae sacramento, gravia singula peccata sua rite
confiteantur, quae non antea confessi fuerint.
3836 5. Sacerdotes aperte fideles doceant, eos graviter prohiberi, ne, quamvis sibi conscii sint culpae
mortalis, nondum in confessione recte accusatae et remissae, et obligatio integre lethalia peccata
confitendi urgeat ex lege sive divina sive ecclesiastica, de industria declinent huic obligationi satisfacere,
occasionem exspectantes, qua absolutio turmatim detur.
3837 7. Si tempus suppetat, haec absolutio sueta atque integra formula in plurali numero impertienda est;
secus vero haec brevior formula adhiberi potest: 'Ego vos absolvo ab omnibus censuris et peccatis in
nomine Patris et Filii et Spiritus Sancti.'

