66
officiis regitur humanum genus, et non debeat aliquis eorum exsistere, quo valeat offendi divinitas,
maxime cum uterque honor videatur esse perpetuus atque ita humano generi ex alterutro consulatur.
Precor, imperator, pace tua dixerim, memento te hominem, ut possis uti concessa tibi divinitus potestate,
quia etiam si haec sub humano provenerint iudicio, sub divino necesse est ut discutiantur examine.
Fortassis dicturus es, scriptum esse: omni potestati nos subditos esse debere (cf. Tit 3,1). Nos quidem
potestates humanas suo loco suscipimus, donec contra Deum suas (Aliqui codices: non) erigant
voluntates. Ceterum si omnis potestas a Deo est, magis ergo quae rebus est praestituta divinis. Defer Deo
in nobis, et nos deferimus Deo in te.
Saint Hormisdas, 'Libellus fidei Hormisdae papae' C'polim
missus 11 août 515
363 171 (1) Prima salus est rectae fidei regulam custodire et a constitutis Patrum nullatenus deviare. Et
quia non potest Domini nostri Jesu Christi praetermitti sententia dicentis: 'Tu es Petrus et super hanc
petram aedificabo Ecclesiam meam' (Mt 16, 18), haec, quae dicta sunt, rerum probantur effectibus, quia
in Sede Apostolica immaculata est semper catholica servata religio.
364 171 (2) De hac ergo (qua) spe et fide separari minime cupientes et Patrum sequentes in omnibus (-!)
constituta, anathematizamus omnes haereses, praecipue Nestorium haereticum, qui quondam
Constantinopolitanae fuit urbis episcopus, damnatum in Concilio Epheseno a Caelestino papa urbis
Romae et a sancto (venerabili viro) Cyrillo Alexandrinae civitatis antistite; una cum isto (similiter)
anathematizantes Eutychen et Dioscorum Alexandrinum in sancta Synodo, quam sequimur et
amplectimur, Chalcedonensi damnatos (, quae secuta s. Concilium Nicaenum fidem apostolicam
praedicavit).
(3) His Timotheum addiicientes parricidam (Detestamur et T. parr.), Aelurum cognomento, et discipulum
quoque ipsius atque sequacem in omnibus Petrum Alexandrinum; itemque (-!) condemnamus (etiam) et
anathematizamus Acacium Constantinopolitanum quondam episcopum ab Apostolica Sede damnatum,
eorum complicem atque sequacem, vel qui in eorum communionis societate permanserint: quia (Acacius)
quorum se communioni miscuit, ipsorum similem meruit in damnatione sententiam. Petrum nihilominus
Antiochenum damnantes (damnamus) cum sequacibus suis et omnium supra scriptorum.
365 172 (4) Quapropter (-! ) suscipimus (autem) et probamus epistolas beati Leonis papae universas, quas
de christiana religione conscripsit. Unde (-! ), sicut praediximus, sequentes in omnibus Apostolicam
Sedem et praedicantes eius omnia constituta, (. Et ideo) spero, ut in una communione vobiscum, quam
Sedes Apostolica praedicat, esse merear in qua est integra et verax christianae religionis (et perfecta)
soliditas : promittentes (promittens) etiam (in sequenti tempore) sequestratos a communione Ecclesiae
catholicae, id est non consentientes Sedi Apostolicae, eorum nomina inter sacra non recitanda esse
mysteria. (Quodsi in aliquo a professione mea deviare tentavero, his, quos damnavi, complicem me mea
sententia esse profiteor.)
(5) Hanc autem professionem meam (ego) manu propria (mea) subscripsi et tibi Hormisdae sancto et
venerabili papae urbis Romae obtuli (direxi) ...
Saint Hormisdas, Ep. 'Sicut rationi' ad Possessorem episc.
SAfrum,
13 août 520
366 173a (c. 5) De arbitrio tamen libero et gratia Dei quid Romana, hoc est catholica, sequatur et servet
Ecclesia, licet et variis libris beati Augustini, et maxime ad Hilarium et Prosperum, abunde possit agnosci,
tamen et in scriniis ecclesiasticis expressa Capitula continentur, quae, si ibi desunt et necessaria creditis,
destina(bi)mus, quamquam qui diligenter Apostoli dicta considerat, quid sequi debeat, evidenter agnoscat.
Saint Hormisdas, Ep. 'Inter ea quae' ad Iustinum imperatorem,
26 mars 521
367 (c. 7) Nam si Trinitas Deus, hoc est Pater et Filius et Spiritus Sanctus, Deus autem unus, specialiter
Legislatore dicente: 'Audi Israel, Dominus Deus tuus Deus unus est' (Dt 6, 4): qui aliter habet, necesse est
aut divinitatem in multa dividat aut specialiter passionem ipsi essentiae Trinitatis impingat et ... hoc est
aut plures deos more profanae gentilitatis inducere aut sensibilem poenam ad eam naturam, quae aliena
est ab omni passione, transferre. (8) Unum est sancta Trinitas, non multiplicatur numero, non crescit
augmento nec potest aut intellegentia comprehendi aut hoc quod Deus est discretione seiungi. Quis ergo
illi secreto aeternae impenetrabilisque substantiae, quod neque ulla vel invisibilium creaturarum potuit

