378
3764 2) ... 'Lex ad praecavendam prolem transmissione hereditaria mancam' in quantum huiusmodi
sterilizationem sive petendam sive exsequendam praescribit, est vero bono communi contraria, iniusta,
neque ullam in conscientia gignere potest obligationem.
3765 3) Hanc legem approbare, commendare, auctoritative per sententiam iudicialem... applicare in
ordine ad sterilizationem exsequendam, item approbare... sterilizationem ipsam in ordine ad prolem
praecavendam: est approbare... rem intrinsece malam, ideoque est inhonestum et illicitum.
Pie XI, Litt. encycl. 'Divini Redemptoris', 19 mars 1937
3771 (78) (Homini) spiritualis atque immortalis animus inest; idemque, quemadmodum persona est
mirandis prorsus corporis mentisque dotibus a summo Creatore praedita, ita reapse 'microcosmos' ex
veterum scriptorum sententia ea de causa vocari potest, quod inanimarum immensitatem rerum
longissime evincit ac superat. Non modo in hac mortali vita, sed in perpetuo etiam mansura supremus ei
finis est unice Deus; et cum per sanctitatis effectricem gratiam ad filii Dei dignitatem evectus sit, in
mystico Iesu Christi corpore cum divino regno conjungitur. Quod consequens est, multiplicia ei impertiit
caeleste numen ac varia munera: ut vitae corporisque integritatis iura; ut iura itidem cum res adipiscendi
necessarias tum ad finem ultimum via rationeque contendendi sibi a Deo propositum; ut denique iura et
ineundae societatis et privata bona possidendi et eorum fruendi usu. - Praeterea, ut maritale coniugium, ita
eius naturalis usus ex divina ordinatione oriuntur ; itemque domestici convictus constitutio (79) eiusque
praecipua munera non ex humano arbitrio neque ex oeconomicis rationibus, sed a summo ipso omnium
Creatore proficiscuntur. ...
3772 At Deus pari modo hominem ad civilem consortionem natum conformatumque voluit, quam
profecto sua ipsius natura postulat. Societas enim ex divini Creatoris consilio naturale praesidium est, quo
quilibet civis possit ac debeat ad propositam sibi metam assequendam uti; quandoquidem Civitas homini,
non homo Civitati exsistit. Id tamen non ita intelligendum est, quemadmodum ob suam individualismi
doctrinam Liberales quos vocant asseverant; qui quidem communitatem immoderatis singulorum
commodis inservire iubent : sed ita potius, ut omnes, ex eo quod cum societate composito ordine
copulantur, terrenam possint per mutuam navitatis conspirationem veri nominis prosperitatem attingere;
utque per humanum consortium privatae illae publicaeque animi dotes hominibus natura insitae floreant
ac vigeant, quae temporarias peculiaresque utilitates exsuperant, divinamque praeferunt in civili
ordinatione perfectionem, quod quidem in singulis hominibus contingere ullo modo nequit. Quod idcirco
etiam homini inservit, ut hanc divinae perfectionis imaginem agnoscat acceptamque Creatori referat...
3773 Iamvero, quemadmodum homo officia illa repudiare non potest, quibus Dei iussu civili societati
obstringitur, atque adeo publicae rei moderatores iure pollent, si idem obtemperationi huic non legitime
obsistit. eum ad officium persolvendum co√ércendi; ita pari modo societas iis iuribus civem spoliare non
potest a Creatore Deo eidem impertitis, quorum praestantiora (80) supra breviter attigimus, neque
eorumdem usum ex arbitrio impossibilem reddere. Quapropter e mentis nostrae ratione oritur eidemque
consentaneum est, ut terrenae res omnes homini usui utilitatique sint, ideoque per eum ad Creatorem
referantur. ... Dum igitur Communistarum effata personam humanam ita extenuant, ut civium cum
societate necessitudines praepostere subvertant, humana mens, contra, ac divina revelatio eam tam
sublime extollunt. ... Leo XIII de oeconomicis socialibusque rationibus deque operariorum causa...
effectrices normas edidit; quas Nos quidem... nostrorum temporum condicionibus necessitatibusque
accommodavimus. In quibus Litteris ... de peculiari privatarum possessionum natura, ad singulos et ad
societatem quod attinet, distincte definiteque et humani laboris iura dignitatemque designavimus et
mutuas eorum auxilii adiumentique necessitudines, qui vel rem impertiunt vel dant operam, et mercedem
denique, quae opificibus ex districta iustitia debetur, sibi suaeque familiae necessaria.
3774 2277 (92) Verum enim vero, praeter iustitiam, quam commutativam vocant, socialis etiam iustitia
colenda est, quae quidem ipsa officia postulat, quibus neque artifices neque heri se subducere possunt.
Atqui socialis iustitiae est id omne ab singulis exigere, quod ad commune bonum necessarium sit. Ut
autem, ad quamlibet viventis corporis compagem quod attinet, in universum consultum non est, nisi
singulis membris ea omnia tribuantur, quibus eadem indigeant ad suas partes explendas; ita, ad
communitatis constitutionem temperationemque quod pertinet, totius societatis bono prospici non potest,
nisi singulis membris, hominibus videlicet personae dignitate ornatis, illud omne impertiatur, quod iisdem
opus sit, ad sociale munus cuiusque suum exercendum. Si igitur iustitiae sociali provisum fuerit, ex
oeconomicis rebus uberes enascentur actuosae navitatis fructus, qui in tranquillitatis ordine maturescent,
Civitatisque vim firmitudinemque ostendent; quemadmodum humani corporis valetudo ex imperturbata,

