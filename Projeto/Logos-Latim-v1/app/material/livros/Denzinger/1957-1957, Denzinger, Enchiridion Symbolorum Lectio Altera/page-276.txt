276
2855 1672 Ex divinis enim Litteris et sanctorum Patrum traditione constat, Dei quidem exsistentiam
multasque alias veritates ab iis etiam, qui fidem nondum susceperunt, naturali rationis lumine cognosci
(cf. Rom 1), sed illa reconditiora dogmata Deum solum manifestasse, dum notum facere voluit
'mysterium, quod absconditum fuit a saeculis et generationibus' (Col 1, 26)...
2856 1673 ...Sancti Patres in Ecclesiae doctrina tradenda continenter distinguere curarunt rerum
divinarum notionem, quae naturalis intelligentiae vi omnius est communis, ab illarum rerum notitia, quae
per Spiritum Sanctum fide suscipitur, et constanter docuerunt, per hanc ea nobis in Christo revelari
mysteria, quae non solam humanam philosophiam, verum etiam angelicam naturalem intelligentiam
transcendunt, quaeque etiamsi divina revelatione innotuerint et ipsa fide fuerint suscepta, tamen sacro
adhuc ipsius fidei velo tecta et obscura caligine obvoluta permanent, quamdiu in hac mortali vita
peregrinamur a Domino.
2857 1673 Ex his omnibus patet, alienam omnino esse a catholicae Ecclesiae doctrina sententiam, qua
idem Frohschammer asserere non dubitat, omnia indiscriminatim christianae religionis dogmata esse
objectum naturalis scientiae seu philosophiae, et humanam rationem historice tantum excultam, modo
haec dogmata ipsi rationi tamquam objectum proposita fuerint, posse ex suis naturalibus viribus et
principio ad veram de omnibus etiam reconditioribus dogmatibus scientiam pervenire. (cf. DS 2909)
2858 1674 Nunc vero in memoratis eiusdem auctoris scriptis alia dominatur sententia, quae catholicae
Ecclesiae doctrinae ac sensui plane adversatur. Etenim eam philosophiae tribuit libertatem, quae non
scientiae libertas, sed omnino reprobanda et intoleranda philosophiae licentia sit appellanda. Quadam
enim distinctione inter philosophum et philosophiam facta, tribuit philosopho ius et officium se
submittendi auctoritati, quam veram ipse probaverit, sed utrumque philosophiae ita denegat, ut, nulla
doctrinae revelatae ratione habita, asserat, ipsam numquam debere ac posse auctoritati se submittere.
2859 1674 Quod esset tolerandum et forte admittendum, si haec dicerentur de iure tantum, quod habet
philosophia, suis principiis seu methodo ac suis conclusionibus uti, sicut et aliae scientiae, ac si eius
libertas consisteret in hoc suo iure utendo, ita ut nihil in se admitteret, quod non fuerit ab ipsa suis
condicionibus acquisitum aut fuerit ipsi alienum. Sed haec iusta philosophiae libertas suos limites noscere
et experiri debet. Numquam enim non solum philosopho, verum etiam philosophiae licebit aut aliquid
contrarium dicere iis, quae divina revelatio et Ecclesia docet, aut aliquid ex eisdem in dubium vocare
propterea, quod non intelligit, aut iudicium non suscipere, quod Ecclesiae auctoritas de aliqua
philosophiae conclusione, quae hucusque libera erat, proferre constituit.
2860 1675 Accedit etiam, ut idem auctor philosophiae libertatem seu potius effrenatam licentiam tam
acriter tam temere propugnet, ut minime vereatur asserere, Ecclesiam non solum non debere in
philosophiam umquam animadvertere, verum etiam debere ipsius philosophiae tolerare errores eique
relinquere, ut ipsa se corrigat (cf. DS 2911), ex quo evenit, ut philosophi hanc philosophiae libertatem
necessario participent atque ita etiam ipsi ab omni lege solvantur. ...
2861 1676 Quocirca Ecclesia ex potestate sibi a divino suo auctore commissa non solum ius, sed officium
praesertim habet, non tolerandi, sed proscribendi ac damnandi omnes errores, si ita fidei integritas et
animarum salus postulaverint, et omni philosopho, qui Ecclesiae filius esse velit, ac etiam philosophiae id
officium incumbit, nihil umquam dicere contra ea, quae Ecclesia docet, et ea retractare, de quibus eos
Ecclesia monuerit. Sententiam autem, quae contrarium edocet, omnino erroneam et ipsi fidei, Ecclesiae
eiusque auctoritati vel maxime iniuriosam esse edicimus et declaramus.
Pie IX, Ep. encycl. 'Quanto conficiamur moerore' ad episcopos
Italiae, 10 ao√ªt 1863; De indifferentismo
2865 1677 Iterum commemorare et reprehendere oportet gravissimum errorem, in quo nonnulli catholici
misere versantur, qui homines in erroribus viventes et a vera fide atque a catholica unitate alienos ad
aeternam vitam pervenire posse opinantur (Cf. DS 2917). Quod quidem catholicae doctrinae vel maxime
adversatur.
2866 1677 Notum Nobis vobisque est, eos, qui invincibili circa sanctissimam nostram religionem
ignorantia laborant, quique naturalem legem eiusque praecepta in omnium cordibus a Deo insculpta
sedulo servantes ac Deo oboedire parati, honestam rectamque vitam agunt, posse, divinae lucis et gratiae
operante virtute, aeternam consequi vitam, cum Deus, qui omnium mentes, animos, cogitationes

