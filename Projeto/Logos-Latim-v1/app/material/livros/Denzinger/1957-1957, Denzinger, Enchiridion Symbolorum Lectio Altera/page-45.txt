45
peccata et mundet nos ab omni iniquitate (1 Io 1, 9). Ubi satis apparet, hoc non tantum humiliter, sed
etiam veraciter dici. Poterat enim Apostolus dicere: 'Si dixerimus: non habemus peccatum, nos ipsos
extollimus, et humilitas in nobis non est'. Sed cum ait: Nos ipsos decipimus, et veritas in nobis non est:
satis ostendit eum, qui se dixerit non habere peccatum, non verum loqui, sed falsum.
229 107 Can. 7. Item placuit, ut quicumque dixerit, in oratione dominica ideo dicere sanctos: 'Dimitte
nobis debita nostra' (Mt 6, 12), ut non pro seipsis hoc dicant, quia non est iam necessaria ista petitio, sed
pro aliis qui sunt in suo populo peccatores et ideo non dicere unumquemque sanctorum: 'Dimitte mihi
debita mea', sed 'Dimitte nobis debita nostra', ut hoc pro aliis potius quam pro se iustus petere intellegatur,
an. s. Sanctus enim et iustus erat Apostolus Iacobus, cum dicebat: 'In multis enim offendimus omnes' (Iac
3, 2). Nam quare additum est 'omnes', nisi ut ista sententia conveniret et Psalmo (142, 2), ubi legitur: Ne
intres in iudicium cum servo tuo, quia non iustificabitur in conspectu tuo omnis vivens ? Et in oratione
sapientissimi Salomonis: Non est homo qui non peccavit (3 Reg 8, 46). Et in libro sancti Job (37, 7): In
manu omnis hominis signat, ut sciat omnis homo infirmitatem suam. Unde etiam Daniel sanctus et iustus,
cum in oratione pluraliter diceret: 'Peccavimus, iniquitatem fecimus' (Dn 9.5,15), et cetera quae ibi
veraciter et humiliter confitetur: ne putaretur, quemadmodum quidam sentiunt, hoc non de suis, sed de
populi sui potius dixisse peccatis, postea dixit: 'Cum ... orarem et confiterer peccata mea et peccata populi
mei' (Dn 9,20) Domino Deo meo, noluit dicere 'peccata nostra', sed peccata populi sui dixit et sua,
quoniam futuros istos, qui tam male intellegerent, tamquam propheta praevidit.
230 108 Can. 8. Item placuit, ut quicumque ipsa verba dominicae orationis, ubi dicimus: 'Dimitte nobis
debita nostra' (Mt 6,12), ita volunt a sanctis dici, ut humiliter, non veraciter hoc dicatur, an. s. Quis enim
ferat orantem et non hominibus, sed ipsi Domino mentientem, qui labiis sibi dicit dimitti velle, et corde
dicit, quae sibi dimittantur, debita non habere?
Saint Zosime, Ep. 'Tractatoria' ad Eccclesias Orientales, entre
juin et ao√ªt 418
231 109a Fidelis Dominus in verbis suis (Ps 144, 13) eiusque baptismus re ac verbis, id est opere,
confessione et remissione vera peccatorum in omni sexu, aetate, condicione generis humani eandem
plenitudinem tenet. Nullus enim, nisi qui peccati servus est, liber efficitur, nec redemptus dici potest, nisi
qui vere per peccatum fuerit ante captivus, sicut scriptum est: 'Si vos Filius liberaverit, vere liberi eritis'
(Io 8, 36). Per ipsum enim renascimur spiritaliter, per ipsum crucifigimur mundo. Ipsius morte mortis ab
Adam omnibus nobis introductae atque transmissae universae animae, illud propagatione (al.: propagine)
contractum chirographum (cf. Col 2, 14) rumpitur, in quo nullus omnino natorum, antequam per
baptismum liberetur, non tenetur obnoxius.
Saint Boniface, Ep. 'Retro majoribus' ad Rufum episc.
Thessaliae, 11 mars 422
232 110 (c. 2) ... Ad synodum (Corinthi) ... talia scripta direximus, quibus universi fratres intellegant, ...
de nostro non esse iudicio retractandum. Numquam etenim licuit de ea rursus <re>, quae semel statuta est
ab Apostolica Sede, tractari.
Saint Boniface, Ep. 'Institutio' ad episcopos Thessaliae,
11 Mars 422
233 (c. l) Institutio universalis nascentis Ecclesiae de beati Petri sumpsit honore principium, in quo
regimen eius et summa consistit. Ex eius enim ecclesiastica disciplina per omnes Ecclesias, religionis iam
crescente cultura, fonte manavit. Nicaenae synodi non aliud praecepta testantur: adeo ut non aliquid super
eum ausa sit constituere, cum videret, nihil supra meritum suum posse conferri, omnia denique huic
noverat Domini sermone concessa. Hunc ergo Ecclesiis toto orbe diffusis velut caput suorum certum est
esse membrorum: a qua se quisque abscidit, sit christianae religionis extorris, cum in eadem non ceperit
esse compage.
Saint Boniface, Ep. 'Manet beatum' ad Rufum et ceteros
episcopos per Macedoniam etc., 11 Mars 422
234 5000 Manet beatum apostolum Petrum per sententiam dominicam universalis Ecclesiae ab hoc
sollicitudo suscepta, quippe quam evangelio teste in se noverit esse fundatam. Nec umquam eius honor

