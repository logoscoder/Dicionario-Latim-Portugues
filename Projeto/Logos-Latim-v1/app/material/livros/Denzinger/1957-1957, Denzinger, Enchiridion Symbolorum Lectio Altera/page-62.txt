62
sed adtenuatam et infirmatam esse pronuntiem, et periclitari eum, qui salvus est, et eum qui periit,
potuisse salvari.
340 160b Christum etiam, Deum et Salvatorem nostrum, quantum pertinet ad divitias bonitatis suae,
pretium mortis pro omnibus obtulisse, et quia nullum perire velit, qui est Salvator omnium hominum,
maxime fidelium, dives in omnibus qui invocant illum (Rom 10, 12). Et quia in tantis rebus conscientiae
satisfaciendum, memini me ante dixisse, quod Christus pro his tantum, quos credituros praescivit,
advenisset (provocando ad Mt 20,28; 26,28; Hebr 9,27). Nunc vero sacrorum testimoniorum auctoritate,
quae abunde per spatia divinarum inveniuntur Scripturarum, ex seniorum doctrinae ratione patefacta,
libens fateor Christum etiam pro perditis advenisse, quia eodem nolente perierunt. Neque enim fas est
circa eos solum, qui videntur esse salvati, immensae divitias bonitatis ac beneficia divina concludi. Nam
si Christum his tantum remedia adtulisse dicimus, qui redempti sunt, videbimur absolvere non redemptos,
quos pro redemptione contempta constat esse puniendos.
341 160b Assero etiam per rationem et ordinem saeculorum alios lege gratiae, alios lege Moysi, alios lege
naturae, quam Deus in omnium cordibus scripsit (cf. Rom 2,15), in spe adventus Christi fuisse salvatos;
nullos (-! ) tamen ex initio mundi, ab originali nexu nisi intercessione sacri sanguinis (non) absolutos.
342 160b Profiteor etiam aeternos ignes et infernales flammas factis capitalibus praeparatas, quia
perseverantes in finem humanas culpas merito sequitur divina sententia, quam iuste incurrunt, qui haec
non toto corde crediderint. Orate pro me, domini sancti et apostolici Patres! - Lucidus presbyter hanc
epistolam manu propria subscripsi et, quae in ea adstruuntur, assero, et quae sunt damnata, damno.
Saint GÃ©lase I, Tomus 'Ne forte' de anathematis vinculo, 495
349 167 (5) Dixit Dominus, quod in Spiritum Sanctum peccantibus nec hic esset nec in futuro saeculo
remittendum (Mt 12, 32). Quantos autem cognoscimus in Sancto Spiritu (in Spiritum Sanctum)
delinquentes, sicut haereticos diversos ... ad fidem catholicam revertentes, et hic remissionem suae
percepisse blasphemiae, et in futurum spem sumpsisse indulgentiae consequendae ? Nec ideo non vera est
Domini sententia, aut putabitur esse ullatenus resoluta, cum circa tales, si hoc esse permaneant, nunquam
omnino solvenda persistat, effectis autem non talibus inesse non possit, quae non est talibus inrogata.
Sicut etiam est consequenter et illud beati Ioannis Apostoli: Est peccatum ad mortem: non dico, ut oretur
pro eo; et est peccatum non ad mortem: dico, ut oretur pro eo (1 Jo 5, 16 17). Est peccatum ad mortem in
eodem peccato manentibus; est peccatum non ad mortem ab eodem peccato recedentibus. Nullum est
quippe peccatum, pro quo aut non oret Ecclesia remittendo, aut quod, data sibi divinitus potestate,
desistentibus ab eodem non possit absolvere, vel paenitentibus relaxare, cui dicitur: Quaecunque
dimiseritis super terram ... (cf. Jo 20, 23); 'quaecunque solveritis super terram, soluta erunt et in caelo' (Mt
18, 18). In quibuscunque omnia sunt, quantacunque sint, et qualiacunque sint, veraci nihilominus eorum
manente sententia, qua nunquam solvendus esse denuntiatur in eorum tenore consistens, non etiam ab hoc
eodem post recedens.
'Decretum Gelasianum' seu Ep. decretalis de libris recipiendis
et non recipiendis, tp. incerto
350 163 Post (has omnes) propheticas et evangelicas atque apostolicas (quas superius deprompsimus)
scripturas, quibus Ecclesia catholica per gratiam Dei fundata est, etiam illud intimandum putavimus,
quod, quamvis universae per orbem catholicae diffusae Ecclesiae unus thalamus Christi sit, sancta tamen
Romana Ecclesia nullis synodicis constitutis ceteris Ecclesiis praelata sit, sed evangelica voce Domini et
Salvatoris primatum obtenuit: Tu es Petrus, inquiens, et super hanc petram aedificabo Ecclesiam meam, et
portae inferi non praevalebunt adversus eam, et tibi dabo claves regni caelorum, et quaecumque ligaveris
super terram, erunt ligata et in caelo, et quaecumque solveris super terram, erunt soluta et in caelo (Mt 16,
18s). Addita est etiam societas beatissimi Pauli Apostoli, vas(is) electionis, qui non diverso, sicut
haeretici garriunt, sed uno tempore, uno eodemque die gloriosa morte cum Petro in urbe Roma sub
Caesare Nerone agonizans coronatus est; et pariter supradictam sanctam Romanam Ecclesiam Christo
Domino consecrarunt aliisque omnibus urbibus in universo mundo sua praesentia atque venerando
triumpho praetulerunt.
351 163 Est ergo prima Petri Apostoli sedis (sedes) Romanae Ecclesiae, non habens maculam neque
rugam nec aliquid eiusmodi (Eph 5, 27). Secunda autem sedis (sedes) apud Alexandriam beati Petri
nomine a Marco eius discipulo atque evangelista consecrata est .... Tertia vero sedis (sedes) apud

