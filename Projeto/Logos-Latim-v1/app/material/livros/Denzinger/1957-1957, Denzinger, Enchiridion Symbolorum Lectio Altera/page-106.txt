106
655 337 Si quis ergo non adorat iconam Salvatoris Christi, non videat formam ejus, quando veniet in
gloria paterna glorificari et glorificare sanctos suos (cf Thess2 1.10); sed alienus sit a communione ipsius
et claritate;
656 337 similiter autem et imaginem intemerate matris ejus et Dei genitricis Mariae; insuper et iconas
sanctorum Angelorum depingimus, quemadmodum eos figurat verbis divina Scriptura; sed et
laudabilissimorum Apostolorum, Prophetarum, martyrum et sanctorum virorum, simul et omnium
Sanctorum, et honoramus et veneramus Deigenitricem cum culto hyperduliae et angeles et sanctos cum
culto duliae. Et qui sic se non habent, anathema sint a Patre et Filio et Spiritu Sancto.
657 338 Can. 11. Veteri et Novo Testamento unam animam rationabilem et intellectualem habere
hominem docente et omnibus deiloquis Patribus et magistris Ecclesiae eandem opinionem asseverantibus:
in tantum impietatis quidam, maiorum inventionibus dantes operam, devenerunt, ut duas eum habere
animas impudenter dogmatizare et quibusdam irrationabilibus conatibus ... propriam haeresim confirmare
pertentent.
658 338 Itaque sancta haec et universalis Synodus ... talis impietatis inventores et patratores et his similia
sentientes magna voce anathematizat, et definit atque promulgat, neminem prorsus habere vel servare
quoquo modo statuta huius impietatis auctorum. Si autem quis contraria gerere praesumpserit huic
sanctae et magnae Synodo, anathema sit et a fide atque cultura Christianorum alienus.
659 339 Can. 12. (graece non exstat) Apostolicis et synodicis canonibus promotiones et consecrationes
episcopotum et potentia et praeceptione principium factas penitus interdicentibus, concordantes definimus
et sententiam nos quoque proferimus, ut, si quis episcopus per versutiam vel tyrannidem principum
huiusmodi dignitatis consecrationem susceperit, deponatur omnimodis, utpote qui non ex voluntate Dei et
ritu ac decreto ecclesiastico, sed ex voluntate carnalis sensus ex hominibus et per homines Dei domum
possidere voluit vel consensit.
660 340 Can. 17 (lat.). Illud autem tamquam perosum quiddam ab auribus nostris repulimus, quod a
quibusdam imperitis dicitur, non posse synodum absque principali praesentia celebrari : cum nusquam
sacri canones convenire saeculares principes in conciliis sanxerint, sed solos antistites. Unde nec
interfuisse illos synodis, exceptis conciliis universalibus, invenimus : neque enim fas est, saeculares
principes spectatores fieri rerum, quae sacerdotibus Dei nonnumquam eveniunt ...
661 341 Can. 21. (Haec pars graece non exstat) Dominicum sermonem, quem Christus sanctis Apostolis
et discipulis suis dixit, quia: 'Qui vos recipit, me recipit' (Mt 10, 40); 'et qui vos spernit, me spernit' (Lc
10, 16), ad omnes etiam, qui post eos secundum ipsos facti sunt Summi Pontifices et pastorum principes
in Ecclesia catholica dictum esse credentes definimus, neminem prorsus mundi potentium quemquam
eorum, qui patriarchalibus sedibus praesunt, inhonorare aut movere a proprio throno tentare, sed omni
reverentia et honore dignos iudicare; praecipue quidem sanctissimum Papam senioris Romae, deinceps
autem Constantinopoleos patriarcham, deinde vero Alexandriae ac Antiochiae atque Hierosolymorum;
sed nec alium quemcunque conscriptiones contra sanctissimum Papam senioris Romae ac verba
complicare et componere sub occasione quasi diffamatorum quorundam criminum; quod et nuper Photius
fecit et multo ante Dioscorus.
662 341 Quisquis autem tanta iactantia et audacia usus fuerit, ut secundum Photium vel Dioscorum in
scriptis vel sine scriptis iniurias quasdam contra sedem Petri, Apostolorum principis, moveat, aequalem et
eandem quam illi condemnationem recipiat.
663 341 Si vero quis aliqua saeculi potestate fruens vel potens, pellere tentaverit praefatum Apostolicae
cathedrae Papam aut aliorum patriarcharum quemquam, anathema sit.
664 341 Porro si Synodus universalis fuerit congregata, et facta fuerit etiam de sancta Romanorum
Ecclesia quaevis ambiguitas et controversia oportet venerabiliter et cum convenienti reverentia de
proposita quaestione sciscitari et solutionem accipere aut proficere ut profectum facere, non tamen
audacter sententiam dicere contra Summos senioris Romae Pontifices.
Jean VIII, Ep. 'Unum est' aux princes de Sardaigne,
vers septembre 873

