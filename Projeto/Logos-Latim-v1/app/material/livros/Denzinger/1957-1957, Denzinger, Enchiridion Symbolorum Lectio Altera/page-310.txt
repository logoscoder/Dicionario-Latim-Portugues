310
quia altioris est vox atque interpres rationis, cui mentem libertatemque nostram subiectam esse oporteat.
Vis enim legis cum ea sit, officia imponere et iura tribuere, tota in auctoritate nititur, hoc est: in vera
potestate statuendi officia describendique iura, item poenis praemiisque imperata sanciendi: quae quidem
omnia in homine liquet esse non posse, si normam actionibus ipse suis summus sibi legislator daret. Ergo
consequitur, ut naturae lex sit ipsa lex aeterna, insita in iis qui ratione utuntur, eosque inclinans ad
debitum actum et finem, eaque est ipsa aeterna ratio Creatoris universumque mundum gubernantis Dei.
3248 Quod ratio lexque naturalis in hominibus singulis, idem efficit in consociatis lex humana ad bonum
commune civium promulgata. Ex hominum legibus aliae in eo versantur quod est bonum malumve
natura. ... Sed istiusmodi decreta nequaquam ducunt ab hominum societate principium, ... sed potius ipsi
hominum societati antecedunt, omninoque sunt a lege naturali ac propterea a lege aeterna repetenda. ...
Alia vero civilis potestatis praescripta non ex naturali iure statim et proxime, sed longius et oblique
consequuntur, resque varias definiunt, de quibus non est nisi generatim atque universe natura cautum. ...
Iamvero peculiaribus hisce vivendi regulis prudenti ratione inventis legitimaque potestate propositis lex
humana proprii nominis continetur. ... Ex eo intelligitur, omnino in aeterna Dei lege normam et regulam
positam esse libertatis, nec singulorum dumtaxat hominum sed etiam communitatis et coniunctionis
humanae.
3249 Igitur in hominum societate libertas veri nominis non est in eo posita, ut agas quod lubet. ... sed in
hoc, ut per leges civiles expeditius possis secundum legis aeternae praescripta vivere. Eorum vero qui
praesunt, non in eo sita libertas est, ut imperare temere et ad libidinem queant. ... sed humanarum vis
legum haec debet esse, ut ab aeterna lege manare intelligantur nec quidquam sancire, quod non in ea,
velut in principio universi iuris, contineatur.
3250 Illa (libertas) magnopere praedicatur, quam conscientiae libertatem nominant : quae si ita accipiatur,
ut suo cuique arbitratu aeque liceat Deum colere, (aut) non colere, argumentis quae supra allata sunt, satis
convicitur. - Sed potest etiam in hanc sententiam accipi, ut homini ex conscientia officii, Dei voluntatem
sequi et iussa facere, nulla re impediente, in civitate liceat. Haec quidem vera, haec digna filiis Dei
libertas, quae humanae dignitatem personae honestissime tuetur, est omni vi iniuriaque maior: eademque
Ecclesiae semper optata ac praecipue cara. Huius generis libertatem sibi constanter vindicavere
Apostoli ...
3251 (Ecclesia) nihil quidem impertiens iuris nisi iis quae vera quaeque honesta sint, non recusat
quominus quidpiam a veritate iustitiaque alienum ferat tamen publica potestas, scilicet maius aliquod vel
vitandi causa malum, vel adipiscendi aut conservandi bonum. Ipse providentissimus Deus cum infinitae
sit bonitatis, idemque omnia possit, sinit tamen esse in mundo mala, partim ne ampliora impediantur
bona, partim ne maiora mala consequantur. In regendis civitatibus Rectorem mundi par est imitari : quin
etiam cum singula mala prohibere auctoritas hominum non possit, debet 'multa concedere atque impunita
relinquere, quae per divinam tamen providentiam vindicantur, et recte' Verumtamen in eiusmodi rerum
adiunctis, si communis boni causa, et hac tantum causa, potest vel etiam debet lex hominum ferre
toleranter malum, tamen nec potest nec debet id probare aut velle per se: quia malum per se cum sit boni
privatio, repugnat bono communi, quod legislator, quoad optime potest, velle ac tueri debet. Et hac
quoque in re ad imitandum sibi lex humana proponat Deum necesse est, qui in eo quod mala esse in
mundo sinit, 'neque vult mala fieri, neque vult mala non fieri, sed vult permittere mala fieri, et hoc est
bonum'. Quae Doctoris Angelici sententia brevissime continet de malorum tolerantia doctrinam.
LÃ©on XIII, Encycl. 'Libertas, praeseantissimum', 20 juin 1888
1931 ... Multi (denique) rei sacrae a re civili distractionem non probant ; sed tamen faciendum censent, ut
Ecclesia obsequatur tempori et flectat se atque accommodet ad ea, quae in administrandis imperiis
hodierna prudentia desiderat. Quorum est honesta sententia, si de quadam intelligatur aequa ratione, quae
consistere cum veritate iustitiaque possit : nimirum ut, explorata spe magni alicuius boni, indulgentem
Ecclesia sese impertiat idque temporibus largiatur, quod salva officii sanctitate potest. -Verum secus est
de rebus ac doctrinis, quas demutatio morum ac fallax iudicium contra fas invexerint. ...
3252 1932 Itaque ex dictis consequitur, nequaquam licere petere, defendere largiri cogitandi, scribendi,
docendi, itemque promiscuam religionum libertatem, veluti iura totidem, quae homini natura dederit.
Nam si vere natura dedisset, imperium Dei detrectari ius esset, nec ulla temperari lege libertas humana
posset. - Similiter consequitur, ista genera libertatis posse quidem, si iustae causae sint, tolerari, definita
tamen moderatione, ne in libidinem atque insolentiam degenerent. ...

