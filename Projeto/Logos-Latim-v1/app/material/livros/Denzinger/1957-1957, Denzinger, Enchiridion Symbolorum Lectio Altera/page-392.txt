392
3865 Qu.: 1. Utrum licitum sit, partibus communistarum nomen dare vel eisdem favorem praestare (cf.
DS 3930). 2. Utrum licitum sit edere, propagare vel legere libros, periodica diaria vel folia, quae doctrinae
vel actioni communistarum patrocinantur, vel in eis scribere; 3. Utrum christifideles, qui actus, de quibus
in n.1 et 2, scienter et libere posuerint, ad sacramenta admitti possint 4. Utrum christifideles, qui
communistarum doctrinam materialisticam et antichristianam profitentur, et in primis qui eam defendunt
vel propagant, ipso facto, tamquam apostatae a fide catholica, incurrant in excommunicationem speciali
modo Sedi Apostolicae reservatam. Resp (cfirm a S. P'ce 30 juin): Ad 1. Negative: Communismus enim
est materialisticus et antichristianus; communistarum autem duces, etsi verbis quandoque profitentur se
religionem non oppugnare, re tamen, sive doctrina sive actione, Deo veraeque religioni et Ecclesiae
Christi sese infensos esse ostendunt. Ad 2. Negative: Prohibentur enim ipso iure (cf. CdIC 1399). Ad 3.
Negative, secundum ordinaria principia de sacrarnentis denegandis iis, qui non sunt dispositi.
Ad 4. Affirmative.
Ep. S. Officii ad archiep. Bostoniensem, sous Pie XII,
8 ao√ªt 1949
3866 ... Inter ea autem, quae semper Ecclesia praedicavit et praedicare numquam desinet illud quoque
infallibile effatum continetur, quo edocemur 'extra Ecclesiam nullam esse salutem'. Est tamen hoc dogma
intelligendum eo sensu, quo id intelligit Ecclesia ipsa. Non enim privatis iudiciis explicanda dedit
Salvator noster ea, quae in fidei deposito continentur, sed ecclesiastico magisterio.
3867 Et primum quidem Ecclesia docet, hac in re agi de severissimo praecepto Iesu Christi. Ipse enim
expressis verbis Apostolis suis imposuit, ut docerent omnes gentes, servare omnia quae ipse mandaverat.
Inter mandata autem Christi non minimum locum illud occupat, quo baptismo iubemur incorporari in
Corpus mysticum Christi, quod est Ecclesia, et adhaerere Christo eiusque vicario, per quem ipse in terra
modo visibili gubernat Ecclesiam. Quare nemo salvabitur, qui sciens Ecclesiam a Christo divinitus fuisse
institutam, tamen Ecclesiae sese subiicere renuit vel Romano Pontifici, Christi in terris vicario, denegat
oboedientiam.
3868 Neque enim in praecepto tantummodo dedit Salvator, ut omnes gentes intrarent Ecclesiam, sed
statuit quoque Ecclesiam medium esse salutis, sine quo nemo intrare valeat regnum gloriae caelestis.
3869 Infinita sua misericordia Deus voluit, ut illorum auxiliorum salutis quae divina sola institutione, non
vero intrinseca necessitate, ad finem ultimum ordinantur, tunc quoque certis in adiunctis effectus ad
salutem necessarii obtineri valeant, ubi voto solummodo vel desiderio adhibeantur. Quod in sacrosancto
Tridentino Concilio claris verbis enuntiatum videmus tum de sacramento regenerationis tum de
sacramento paenitentiae (DS 1524 1543).
3870 Idem autem suo modo dici debet de Ecclesia, quatenus generale ipsa auxilium salutis est.
Quandoquidem ut quis aeternam obtineat salutem non semper exigitur, ut reapse Ecclesiae tamquam
membrum incorporetur, sed id saltem requiritur, ut eidem voto et desiderio adhaereat. Hoc tamen votum
non semper explicitum sit oportet, prout accidit in catechumenis, sed ubi homo invincibili ignorantia
laborat, Deus quoque implicitum votum acceptat, tali nomine nuncupatum, quia illud in ea bona animae
dispositione continetur, qua homo voluntatem suam Dei voluntati conformem velit.
3871 Quae clare docentur in (Pii XII Litt. encycl.) ... De mystico Iesu Christi Corpore. In iisdem enim
Summus Pontifex nitide distinguit inter eos, qui re Ecclesiae tamquam membra incorporantur, atque eos,
qui voto tantummodo Ecclesiae adhaerent.... 'In Ecclesiae autem membris reapse ii soli adnumerandi sunt,
qui regenerationis lavacrum receperunt veramque fidem profitentur neque a Corporis compage semet
ipsos misere separaverunt vel, ob gravissima admissa, a legitima auctoritate seiuncti sunt' (DS 3802).
Circa finem autem earundem Litterarum encyclicarum, amantissimo animo eos ad unitatem invitans, qui
ad Ecclesiae catholicae compagem non pertinent, illos commemorat, 'qui inscio quodam desiderio ac voto
ad Mysticum Redemptoris Corpus ordinentur', quos minime a salute aeterna excludit, ex altera tamen
parte in tali statu versari asserit, 'in quo de sempiterna cuiusque propria salute securi esse non possunt ...
quandoquidem tot tantisque caelestibus muneribus adiumentis carent quibus in catholica solummodo
Ecclesia frui licet' (DS 3821).
3872 Quibus verbis providentibus tam eos reprobat, qui omnes solo voto implicito Ecclesiae adhaerentes
a salute aeterna excludunt, quam eos, qui falso asserunt, homines in omni religione aequaliter salvari
posse (cf. DS 2806 2865). Neque etiam putandum est, quodcumque votum Ecclesiae ingrediendae

