238
2490 1440 90. Ecclesia auctoritatem excommunicandi habet, ut eam exerceat per primos pastores de
consensu saltem praesumpto totius corporis. - Mt 18, 17.
2491 1441 91. Excommunicationis iniustae metus numquam debet nos impedire ab implendo debito
nostro; numquam eximus ab Ecclesia, etiam quando hominum nequitia videmur ab ea expulsi, quando
Deo, Jesu Christo, atque ipsi Ecclesiae per caritatem affixi sumus. - Jo 9, 22 23.
2492 1442 92. Pati potius in pace excommunicationem et anathema iniustum, quam prodere veritatem, est
imitari sanctum Paulum; tantum abest, ut sit erigere se contra auctoritatem aut scindere unitatem. - Rom
9, 3.
2493 1443 Jesus quandoque sanat vulnera, quae praeceps primorum pastorum festinatio infligit sine
ipsius mandato. Jesus restituit, quod ipsi inconsiderato zelo rescindunt. - Jo 18, 11.
2494 1444 94. Nihil peiorem de Ecclesia opinionem ingerit eius inimicis, quam videre illic dominatum
exerceri supra fidem fidelium, et foveri divisiones propter res, quae nec fidem laedunt nec mores. - Rom
14, 16.
2495 1445 95. Veritates eo devenerunt, ut sint lingua quasi peregrina plerisque Christianis, et modus eas
praedicandi est veluti idioma incognitum; adeo remotus est a simplicitate Apostolorum, et supra
communem captum fideiium; neque satis advertitur, quod hic defectus sit unum ex signis maxime
sensibilibus senectutis Ecclesiae et irae Dei in filios suos. - 1 Cor 14, 21.
2496 1446 96. Deus permittit, ut omnes potestates sint contrariae praedicatoribus veritatis, ut eius victoria
attribui non possit nisi divinae gratiae. - Act 17, 8.
2497 1447 97. Nimis saepe contingit, membra illa, quae magis sancte ac magis stricte unita Ecclesiae
sunt, respici atque tractari tamquam indigna, ut sint in Ecclesia, vel tamquam ab ea separata ; sed 'iustus
vivit ex fide' (Rom 1, 17), et non ex opinione hominum. - Act 4, 11.
2498 1448 98. Status persecutionis et poenarum, quas quis tolerat tamquam haereticus, flagitiosus et
impius, ultima plerumque probatio est et maxime meritoria, utpote quae facit hominem magis conformem
Jesu Christo - Lc 22, 37.
2499 1449 99. Pervicacia, praeventio, obstinatio in nolendo aut aliquid examinare aut agnoscere, se fuisse
deceptum, mutant quotidie quoad multos in odorem mortis id, quod Deus in sua Ecclesia posuit, ut in ea
esset odor vitae, verbi gratia bonos libros, instructiones, sancta exempla, etc. - 2 Cor 2, 16.
2500 1450 100. Tempus deplorabile, quo creditur honorari Deus persequendo veritatem eiusque
discipulos! Tempus hoc advenit. ... Haberi et tractari a religionis ministris tamquam impium et indignum
omni commercio cum Deo, tamquam membrum putridum, capax corrumpendi omnia in societate
Sanctorum, est hominibus piis morte corporis mors terribilior. Frustra quis sibi blanditur de suarum
intentionum puritate et zelo quodam religionis, persequendo flamma ferroque viros probos, si propria
passione est excaecatus aut abreptus aliena, propterea quod nihil vult examinare. Frequenter credimus
sacrificare Deo impium, et sacrificamus diabolo Dei servum. - Jo 16, 2.
2501 1451 101. Nihil spiritui Dei et doctrinae Jesu Christi magis opponitur, quam communia facere
iuramenta in Ecclesia; quia hoc est multiplicare occasiones peierandi, laqueos tendere infirmis et idiotis,
et efficere, ut nomen et veritas Dei aliquando deserviant consilio impiorum. - Mt 5, 37.
2502 1451 (Censura:) ... Propositiones praeinsertas tamquam falsas, captiosas, male sonantes, piarum
aurium offensivas, scandalosas, perniciosas, temerarias, Ecclesiae et eius praxi iniuriosas, neque in
Ecclesiam solum, sed etiam in potestates saeculi contumeliosas, seditiosas, impias, blasphemas, suspectas
de haeresi ac haeresim ipsam sapientes, necnon haereticis et haeresibus ac etiam schismati faventes,
erroneas, haeresi proximas, pluries damnatas, ac demum haereticas, variasque haereses et potissimum
illas, quae in famosis Jansenii propositionibus, et quidem in eo sensu, in quo hae damnatae fuerunt,
acceptis continentur, manifeste innovantes respective... declaramus, damnamus et reprobamus.

