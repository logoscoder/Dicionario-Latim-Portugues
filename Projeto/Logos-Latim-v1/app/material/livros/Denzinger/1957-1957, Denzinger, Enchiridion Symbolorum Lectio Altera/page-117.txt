117
Innocent III, Ep. 'Ex parte tua' ad episc. Mutinensem, a. 1200
776 404 In matrimoniis de cetero contrahendis illud te volumus observare, ut, postquam inter legitimas
personas consensus legitimus intervenerit de praesenti, qui sufficit in talibus iuxta canonicas sanctiones
et, si solus defuerit, cetera, etiam cum ipso coitu celebrata, frustrantur si personae iunctae legitime cum
aliis postea de facto contrahant, quod prius de iure factum fuerat, non poterit irritari.
Innocent III, Ep. 'Sicut universitatis' ad Acerbum consulem
Florentinum, 30 octobre 1198
767 Sicut universitatis conditor Deus duo magna luminaria in firmamento caeli constituit, luminare
maius, ut praeesset diei, et luminare minus, ut praeesset nocti, sic ad firmamentum universalis Ecclesiae,
quae caeli nomine nuncupatur, duas magnas instituit dignitates: maiorem, quae quasi diebus animabus
praeesset, et minorem, quae quasi noctibus praeesset corporibus, quae sunt pontificalis auctoritas et
regalis potestas. Porro sicut luna lumen suum a sole sortitur, quae revera minor est illo quantitate simul et
qualitate, situ pariter et effectu, sic regalis potestas ab auctoritate pontificali suae sortitur dignitatis
splendorem; cuius conspectui quanto magis inhaeret, tanto maiori lumine decoratur, et quo plus ab eius
elongatur aspecto, eo plus deficit (al. vitiose: proficit) in splendore.
Innocent III, Ep. 'Quanto te magis' ad Ugonem episc.
Ferrariensem, 1 mai 1199
768 405 Tua fraternitas intimavit, quod altero coniugum ad haeresim transeunte, qui relinquitur, ad
secunda vota desiderat convolare et filios procreare, quod utrum possit fieri de iure, per tuas Nos duxisti
litteras consulendos. Nos igitur consultationi tuae de communi fratrum Nostrorum consilio respondentes
distinguimus, licet quidam praedecessor noster (scl. Caelestinus III) sensisse aliter videatur, an ex duobus
infidelibus alter ad fidem catholicam convertatur, vel ex duobus fidelibus alter labatur in haeresim vel
decidat in gentilitatis errorem. Si enim alter infidelium coniugum ad fidem catholicam convertatur, altero
vel nullo modo, vel saltem non sine blasphemia divini nominis, vel ut eum pertrahat ad mortale peccatum,
ei cohabitare volente: qui relinquitur, ad secunda, si voluerit, vota transibit; et in hoc casu intelligimus,
quod ait Apostolus: 'Si infidelis discedit, discedat: frater enim vel soror non est servituti subiectus in
huiusmodi' (cf. I Cor 7, 15). Et canonem etiam, in quo dicitur: Quod 'contumelia creatoris solvit ius
matrimonii circa eum, qui relinquitur'.
769 406 Si vero alter fidelium coniugum vel labatur in haeresim vel transeat ad gentilitatis errorem, non
credimus, quod in hoc casu is qui relinquitur, vivente altero possit ad secundas nuptias convolare licet in
hoc casu maior appareat contumelia creatoris. Nam etsi matrimonium verum quidem inter infideles
exsistat, non tamen est ratum: inter fideles autem verum quidem et ratum exsistit: quia sacramentum fidei,
quod semel est admissum, numquam amittitur, sed ratum efficit coniugii sacramentum, ut ipsum in
coniugibus illo durante perduret.
Innocent III, Ep. 'Cum ex iniuncto' ad Metenses (Metz),
12 juillet 1199
770 (Significavit Nobis episcopus Metensis,) quod tam in dioecesi quam urbe Metensi laicorum et
mulierum multitudo non modica, tracta quodammodo desiderio Scripturarum, Evangelia, Epistolas Pauli,
Psalterium, Moralia, Iob et plures alios libros sibi fecit in Gallico sermone transferri; ... (quo vero factum
est,) ut secretis conventionibus talia inter se laici et mulieres eructare praesumant et sibi invicem
praedicare: qui etiam aspernantur eorum consortium, qui se similibus non immiscent ... Quidam etiam ex
eis simplicitatem sacerdotum suorum fastidiunt; et cum ipsis per eos verbum salutis proponitur, se melius
habere in libellis suis et prudentius se posse id eloqui, submurmurant in occulto. Licet autem desiderium
intelligendi divinas Scripturas et secundum eas studium adhortandi reprehendendum non sit, sed potius
commendandum, in eo tamen apparent merito arguendi, quod tales occulta conventicula sua celebrant,
officium sibi praedicationis usurpant, sacerdotum simplicitatem eludunt et eorum consortium aspernantur
qui talibus non inhaerent.... Deus enim ... in tantum odit opera tenebrarum, ut (Apostolis) ... praeceperit
dicens: 'Quod dico vobis in tenebris, dicite in lumine...' (Mt 10, 27); per hoc manifeste denuntians, quod
evangelica praedicatio non in occultis conventiculis, sicut haeretici faciunt, sed in ecclesia iuxta morem
catholicum est publice proponenda. ...
771 Arcana vero fidei sacramenta non sunt passim omnibus exponenda, cum non passim ab omnibus
possint intelligi, sed eis tantum qui ea fideli possunt concipere intellectu. Propter quod simplicioribus

