35

Libere, Ep. 'Non doceo' ad Vincentium, 357
143 (2) Sanctitati vero tuae significandum credidi, me de contentione illa a nomine Athanasii recessisse et
ad fratres et coepiscopos nostros Orientales litteras dedisse (et) desuper eius nomine. Unde, quia Deo
volente et pax nobis ubique est, dignaberis convenire episcopos cunctos Campaniae et haec illis insinuare.
Ex ipsorum numero una cum epistula vestra de unanimitate nostra et pace ad clementissimum
imperatorem scribite, de quo possim et ego de tristitia liberari.... Cum omnibus episcopis Orientalibus
pacem habemus et vobiscum. ...
Saint Damase I, Epistolarum fragmenta ad episcopos Orientales,
vers 374
144 Ea gratia, fratres, Hiericho illa, quae furata est saecularium voluntatum scita venalia, concidit nec
resurgit, quia omnes uno ore unius virtutis, unius maiestatis, unius divinitatis, unius usiae dicimus
Trinitatem, ita ut inseparabilem potestatem, tres tamen adseramus esse personas, nec redire in se aut
minui, ... sed semper manere nec potentiae gradus quosdam ortusque tempora disparata nec prolativum
Verbum, ut generationem ei demamus, nec inperfectum, ut aut persona aut Patris natura aut divinitatis ei
plenitudo defuerit, nec dissimilem opere Filium nec dissimilem potestate aut per universa dissimilem nec
subsistere aliunde, sed de Deo natum nec falsum, sed Deum verum de Deo vero esse generatum, lumen
verum de vero lumine, ne minutum aut diversum putetur, quod Unigenitus habet (lacuna? Redintegr.: Dei
naturam) splendoremque lucis aeternae (cf. Sap 7, 26), quia naturae more
divinae neque sine splendore lumen neque splendor potest esse sine lumine, imaginem quoque Patris, ut
qui viderit (Filium, viderit) et Patrem (Jo 14, 9) eundem redemptionis nostrae gratia processisse de
virgine, ut perfectus homo pro perfecto qui peccaverat homine nasceretur. Ergo, fratres, adseramus Dei
Filium et perfectum (esse Deum et) hominem suscepisse perfectum.
145 Spiritum quoque Sanctum increatum atque unius maiestatis, unius usiae, unius virtutis cum Deo Patre
et Domino nostro Jesu Christo fatemur. Neque enim creaturae dignus iniuriae est, qui emissus est, ut
crearet, sicut propheta sanctus adstruxit dicens: 'Emitte Spiritum tuum et creabuntur' (Ps 103, 30). Deinde
alius item posuit: 'Spiritus divinus, qui fecit me' (cf. Job 33, 4). Non enim separandus est divinitate, qui in
operatione ac peccatorum remissione conectitur.
146 Illud sane miramur, quod quidam inter nostros dicantur, quia licet de Trinitate piam intellegentiam
habere videantur, de sacramento tamen salutis nostrae... recta non sentiant. Adseruntur enim dicere
Dominum ac Salvatorem nostrum ex Maria virgine imperfectum, id est sine sensu hominem suscepisse.
Heu quanta erit Arianorum in tali sensu vicinitas! Illi inperfectam divinitatem in Dei Filio dicunt, isti
inperfectam humanitatern in hominis Filio mentiuntur. Quod si utique inperfectus homo susceptus est,
inperfectum Dei munus est, inperfecta nostra salus, quia non est totus homo salvatus. Et ubi erit dictum
illud dictum Domini: 'Venit Filius hominis salvare quod perierat' (Mt 18, 11)? Totus, id est in anima et
corpore, in sensu atque in tota substantiae suae natura. Si ergo totus in (his) homo perierat, necesse fuit, ut
id quod perierat, salvaretur; si autem sine sensu salvatus est, iam contra evangelii fidem invenietur, non
totum, quod perierat, esse salvatum, cum alio loco ipse Salvator dicat: Irascimini mihi, quia totum
hominem salvum feci (cf: Jo 7, 23). Quid quod ipsius principalis delicti et totius perditionis summa in
hominis sensu consistit. Primum enim (si) hominis sensus eligendi boni malique non perisset, non
moreretur: quomodo ergo praesumeretur in finem salvari minime debuisse, quod ante omnes peccasse
cognoscitur? Nos autem, qui integros et perfectos salvatos nos scimus, secundum catholicae Ecclesiae
professionem perfectum Deum perfectum suscepisse hominem profitemur.
147 Ut enim Nicaeni Concilii fidem inviolabilem per omnia retinentes sine simulatione verborum aut
sensu corrupto coaeternae et unius essentiae Trinitatem credentes in nullo Spiritum Sanctum separamus,
sed perfectum in omnibus, virtute, honore, maiestate, deitate, cum Patre conveneramur et Filio, ita etiam
plenitudinem Dei Verbi, non prolativi, sed nati, neque in Patre remanentis, ut non sit, sed ex aeterno in
aeternum subsistentis perfectum, id est integrum transgressorem adsumpsisse et salvasse confidimus.
Saint Damase I, Ep. 'Per filium meum' ad Paulinum episc.
Antiochenum, 375
148 ... Confitendus (est) ipse Sapientia, Sermo Filius Dei humanum suscepisse corpus, animam, sensum,
is est integrum Adam, et, ut expressius dicam, totum veterem nostrum sine peccato hominem. Sicuti enim

