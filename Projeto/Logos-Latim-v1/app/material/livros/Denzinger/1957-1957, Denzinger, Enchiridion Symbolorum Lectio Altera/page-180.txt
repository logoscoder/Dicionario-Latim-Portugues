180
1568 828 Can. 18. Si quis dixerit, Dei praecepta homini etiam iustificato et sub gratia constituto esse ad
observandum impossibilia: an. s. (cf. DS 1536 ).
1569 829 Can 19. Si quis dixerit, nihil praeceptum esse in Evangelio praeter fidem, cetera esse
indifferentia, neque praecepta, neque prohibita, sed libera, aut decem praecepta nihil pertinere ad
Christianos: an. s. (cf. DS 1536s).
1570 830 Can. 20. Si quis hominem iustificatum et quantumlibet perfectum dixerit non teneri ad
observantiam mandatorum Dei et Ecclesiae, sed tantunt ad credendum, quasi vero Evangelium sit nuda et
absoluta promissio vitae aeternae, sine condicione observationis mandatorum: an. s. (cf. DS 1536s).
1571 831 Can. 21. Si quis dixerit, Christum Iesum a Deo hominibus datum fuisse ut redemptorem, cui
fidant, non etiam ut legislatorem, cui obediant: an. s.
1572 832 Can. 22. Si quis dixerit, iustificatum vel sine speciali auxilio Dei in accepta iustitia perseverare
posse, vel cum eo non posse: an. s. (cf. DS 1541).
1573 833 Can. 23. Si quis hominem semel iustificatum dixerit amplius peccare non posse, neque gratiam
amittere, atque ideo eum, qui labitur et peccat, numquam vere fuisse iustificatum; aut contra, posse in tota
vita peccata omnia etiam venialia vitare, nisi ex speciali Dei privilegio, quemadmodum de beata Virgine
tenet Ecclesia: an. s. (cf. DS 1537 1549).
1574 834 Can. 24. Si quis dixerit, iustitiam acceptam non conservari atque etiam non augeri coram Deo
per bona opera, sed opera ipsa fructus solummodo et signa esse iustificationis adeptae non etiam ipsius
augendae causam: an. s. (cf. DS 1535).
1575 835 Can. 25. Si quis in quolibet bono opere iustum saltem venialiter peccare dixerit, aut (quod
intolerabilius est) mortaliter, atque ideo poenas aeternas mereri, tantumque ob id non damnari, quia Deus
ea opera non imputet ad damnationem: an. s. (Cf. DS 1539 1481s).
1576 836 Can. 26. Si quis dixerit, justos non debere pro bonis operibus, quae in Deo fuerint facta,
exspectare et sperare aeternam retributionem a Deo per ejus misericordiam et Jesu Christi meritum, si
bene agendo et divina mandata custodiendo usque in finem perseveraverint: an. s.
1577 837 Can. 27. Si quis dixerit, nullum esse mortale peccatum nisi infidelitatis, aut nullo alio
quantumvis gravi et enormi praeterquam infidelitatis peccato semel acceptam gratiam amitti: an. s. (cf.
DS 1544).
1578 838 Can. 28. Si quis dixerit, amissa per peccatum gratia simul et fidem semper amitti, aut fidem,
quae remanet, non esse veram fidem, licet non sit viva, aut eum, qui fidem sine caritate habet, non esse
Christianum: an. s. (cf. DS 1544).
1579 839 Can. 29. Si quis dixerit, eum, qui post baptismum lapsus est, non posse per Dei gratiam
resurgere; aut posse quidem, sed sola fide, amissam iustitiam recuperare sine sacramento paenitentiae,
prout sancta Romana et universalis Ecclesia, a Christo Domino et eius Apostolis edocta, hucusque
professa est, servavit et docuit: an. s. (cf. DS 1542s).
1580 840 Can. 30. Si quis post acceptam iustificationis gratiam cuilibet peccatori paenitenti ita culpam
remitti et reatum aeternae poenae deleri dixerit, ut nullus remaneat reatus poenae temporalis, exsolvendae
vel in hoc saeculo vel in futuro in purgatorio, antequam ad regna caelorum aditus patere possit: an. s. (cf.
DS 1543).
1581 841 Can. 31 Si quis dixerit, iustificatum peccare, dum intuitu aeternae mercedis bene operatur: an. s.
(cf. DS 1539).
1582 842 Can. 32. Si quis dixerit, hominis justificati bona opera ita esse dona Dei, ut non sint etiam bona
ipsius justificati merita, aut ipsum justificatum bonis operibus, quae ab eo per Dei gratiam et Jesu Christi
meritum (cujus vivum membrum est) fiunt, non vere mereri augmentum gratiae, vitam aeternam et ipsius
vitae aeternae (si tamen in gratia decesserit) consecutionem, atque etiam gloriae augmentum: an. s.

