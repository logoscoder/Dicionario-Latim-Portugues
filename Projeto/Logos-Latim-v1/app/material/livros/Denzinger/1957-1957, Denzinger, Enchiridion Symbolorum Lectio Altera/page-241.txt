241
2524 5 (n.2) Infirmis ... unctio exhibeatur extrema. (n.3) Nec refert, utrum eadem extrema unctio per
unum vel plures presbyteros fiat ubi huiusmodi viget consuetudo; dummodo credant et asserant, illud
sacramentum, servata debita materia et forma, ab uno presbytero valide et licite confici. (n.4) Idem
sacerdos materiam adhibere formamque pronuntiare respective debet; ac propterea qui ungit, idem dicat
formam respondentem, nec alius unget et alius formam pronuntiet.
Beno√Æt XIV, Const. " Nuper ad nos ", 16 mars 1743;
profession de foi prescrite aux orientaux
2525 1459 5.... Ego N. firma fide credo et profiteor ornnia et singula quae continentur in Symbolo fidei,
quo sancta Romana Ecclesia utitur, videlicet: Credo in unum Deum...(Symb. C'politanum, DS 150 vel DS
1862).
2526 1460 Veneror etiam et suscipio universales Synodos, prout sequitur, videlicet: Nicaenam primam, et
profiteor, quod in ea contra Arium damnatae memoriae definitum est, Dominum Jesum Christum esse
Filium Dei ex Patre natum unigenitum, id est ex substanta Patris natum, non factum, consubstantialem
Patri, atque impias illas voces recte in eadem Synodo damnatas esse, 'quod aliquando non fuerit', aut
'quod factus sit ex iis, quae non sunt, aut ex alia substantia vel essentia', aut 'quod sit mutabilis vel
convertibilis Filius Dei'.
2527 1461 Constantinopolitanam primam (DS 150ss), secundam in ordine, et profiteor, quod in ea contra
Macedonium damnatae memoriae definitum est, Spiritum Sanctum non esse servum, sed Dominum, non
creaturam, sed Deum, ac unam habentem cum Patre et Filio deitatem.
2528 1462 Ephesinam primam (DS 250ss), tertiam in ordine, et profiteor, quod in ea contra Nestorium
damnatae memoriae definitum est, divinitatem et humanitatem ineffabili et incomprehensibili unione in
una persona Filii Dei unum nobis Jesum Christum constituisse, eaque de causa beatissimam Virginem
vere esse Dei genitricem.
2529 1463 Chalcedonensem (DS 300ss), quartam in ordine, et profiteor, quod in ea contra Eutychen et
Dioscorum, ambos damnatae memoriae, definitum est, unum eundemque Filium Dei Dominum nostrum
Jesum Christum perfectum esse in deitate, et perfectum in humanitate, Deum verum, et hominem verum
ex anima rationali et corpore, consubstantialem Patri secundum deitatem, eundem consubstantialem nobis
secundum humanitatem, per omnia nobis similem absque peccato; ante saecula quidem de Patre genitum
secundum deitatem, in novissimis autem diebus eundem propter nos et propter nostram salutem ex Maria
Virgine Dei genitrice secundum humanitatem unum eundemque Christum Filium Dominum unigenitum
in duabus naturis inconfuse, immutabiliter, indivise, inseparabiliter agnoscendum, nusquam sublata
differentia naturarum propter unionem, magisque salva proprietate utriusque naturae in unam personam
atque substantiam concurrente, non in duas personas partitum aut divisum, sed unum eundemque Filium
et Unigenitum Deum Verbum Dominum Jesum Christum : item eiusdem Domini nostri Jesu Christi
divinitatem, secundum quam consubstantialis est Patri et Spiritu Sancto, impassibilem esse et
immortalem, eundem autem crucifixum et mortuum tantummodo secundum carnem, ut pariter definitum
est in dicta Synodo et (in) epistola S. Leonis Romani Pontificis (cf. DS 290ss), cuius ore beatum Petrum
Apostolum locutum esse Patres in eadem Synodo acclamaverunt, per quam definitionem damnatur impia
haeresis illorum, qui Trisagio ab angelis tradito (scl. Is 6, 3) et in praefata Chalcedonensi Synodo
decantato: 'Sanctus Deus, sanctus fortis, sanctus immortalis, miserere nobis', addebant: 'qui crucifixus es
pro nobis' atque adeo divinam naturam trium personarum passibilem asserebant et mortalem.
2530 1464 Constantinopolitanam secundam (DS 421ss), quintam in ordine in qua praefatae
Chalcedonensis Synodi definitio renovata est.
2531 1465 Contantinopolitanam tertiam (DS 550ss), sextam in ordine, et profiteor, quod in ea contra
Monothelitas definitum est, in uno eodemque Domino nostro Jesu Christo duas esse naturales voluntates
et duas naturales operationes indivise, inconvertibilter, inseparabiliter, inconfuse, et humanam ejus
voluntatem non contrariam, sed subjectam divinae ejus atque omnipotenti voluntati.
2532 1466 Nicaenam secundam (DS 600ss), septimam in ordine, et profiteor, quod in ea contra
Iconoc1astas definitum est, imagines Christi ac Deiparae Virginis, necnon aliorum Sanctorum habendas
et retinendas esse, atque eis debitum honorem et venerationem impertiendam.

