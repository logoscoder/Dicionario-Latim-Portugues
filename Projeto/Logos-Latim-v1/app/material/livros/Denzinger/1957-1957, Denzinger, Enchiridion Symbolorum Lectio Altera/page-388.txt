388
Decr. S. Officii, sous Pie XII, 29 mars (1 avril) 1944
3838 2295 Expos.. (In nonnullis scriptis asseritur) finem primarium matrimonii non esse prolis
generationem, vel fines secundarios non esse fini primario subordinatos, sed ab eo independentes. Hisce
in elucubrationibus primarius coniugii finis alius ab aliis designatur, ut ex. gr.: coniugum per omnimodam
vitae actionisque communionem complementum ac personalis perfectio; coniugum mutuus amor atque
unio fovenda ac perficienda per psychicam et somaticam propriae personae traditionem; et huiusmodi alia
plura. In iisdem scriptis interdum verbis in documentis Ecclesiae occurrentibus (uti sunt v. gr. finis
primarius, secundarius) sensus tribuitur, qui cum his vocibus, secundum communem theologorum usum,
non congruit. Qu.: An admitti possit quorundam recentiorum sententia, qui vel negant finem primarium
matrimonii esse prolis generationem et educationem, vel docent fines secundarios fini primario non esse
essentialiter subordinatos, sed esse aeque principales et independentes?
Resp. (cfirm. a S. P'ce 30. Mart.): Negative.
Decr. S. officii, sous Pie XII, 19. (21.) juillet 1944
3839 2296 Qu.: Quid sentiendum de systemate Millenarismi mitigati, docentis scilicet Christum
Dominum ante finale iudicium sive praevia sive non praevia plurium iustorum resurrectione, visibiliter in
hanc terram regnandi causa esse venturum. Resp. (cfirm. a S. P'ce 20. Iul.): Systema Millenarismi mitigati
tuto doceri non posse.
Pie XII, Litt. encycl. 'Mediator Dei', 20 novembre 1947
3840 2297 (528) In omni actione liturgica una cum Ecclesia praesens adest divinus eius Conditor;
praesens adest Christus in augusto altaris sacrificio, cum in administri sui persona, tum maxime sub
eucharisticis speciebus; praesens adest in sacramentis virtute sua, quam in eadem transfundit utpote
efficiendae sanctitatis instrumenta; praesens adest denique in Deo admotis laudibus ac supplicationibus,
secundum illud: 'Ubi enim sunt duo vel tres congregati in nomine meo, ibi sum in medio eorum' (Mt
18,20).
3841 2298 Sacra igitur Liturgia cultum publicum constituit, quem Redemptor noster, Ecclesiae Caput,
caelesti Patri habet, quemque christifidelium societas Conditori suo et per ipsum aeterno Patri tribuit;
utque omnia breviter perstringamus, integrum constituit publicum cultum (529) mystici Iesu Christi
Corporis, Capitis nempe membrorumque eius.
3842 2298 (530) Universus autem, quem Ecc1esia Deo adhibet, cultus, ut externus, ita internus esse
debet. Externus quidem; nam id natura postulat hominis, qui ex animo corporeque constat ...; ac divinus
cultus non tantum ad singulos pertinet, sed ad humanam etiam consortionem atque adeo (531) socialis sit
oportet ... Id denique Mystici Corporis unitatem peculiari modo patefacit... At praecipuum divini cultus
elementum internum esse debet: oportet enim semper in Christo vivere eidemque se totum dedere, ut in
eo, cum eo et per eum debita caelesti Patri attribuatur gloria.
3843 2298 (532) Quamobrem a vera ac germana sacrae Liturgiae notione ac sententia omnino ii aberrant,
qui eam utpote divini cultus partem iudicent externam solummodo ac sensibus obiectam, vel quasi
decorum quemdam caerimoniarum apparatum; nec minus ii aberrant, qui eam veluti meram legum
praeceptorumque summam reputent, quibus ecclesiastica hierarchia iubeat sacros instrui ordinarique ritus.
3844 (532) Efficacitas, si de eucharistico sacrificio ac de sacramentis agitur, ex opere operato potius ac
primo loco oritur. Si vero vel actionem illam consideramus intaminatae Iesu Christi Sponsae, qua eadem
precibus sacrisque caerimoniis eucharisticum adornat sacrificium et sacramenta, vel si de
'sacramentalibus' ac de ceteris ritibus agitur, quae ab ecclesiastica instituta sunt hierarchia, tum efficacitas
habetur potius ex opere operantis Ecclesiae, quatenus ea sancta est atque arctissime cum suo Capite
coniuncta operatur.
3845 Quam ad rem cupimus ..., ut animum intendatis vestrum ad novas illas cogitandi iudicandique
rationes de christiana pietate, quam 'obiectivam' vocant; quae quidem rationes, dum mystici Corporis
mysterium itemque veracem gratiae actionem sanctitatis effectricem divinosque sacramentorum et
eucharistici sacrificii actus in perspicuo (533) ponere conantur, eo tamen contendere videntur, ut
'subiectivam'seu 'personalem' quam dicunt pietatem vel imminuant vel omnino praetermittant... Christus
(per sacramenta et per sacrificium suum) nullo non tempore humanum genus expiat Deoque consecrat. Ea

