73
mortuis, tales in his qui eius membra sunt, in futurae gloriae praestoletur adventum. Ipse igitur Redemptor
noster sedet ad dexteram Patris, unus idemque sine confusione utriusque naturae, sine divisione personae
et ex duabus atque in duabus creditus permanensque naturis, inde venturus iudicare vivos et mortuos.
415 Pater autem cum eodem unigenito Filio et Spiritu Sancto unus est in deitate et aequalis indiscretaeque
naturae. Huius fidei plenitudinem Dominus noster post resurrectionem mandavit Apostolis dicens: 'Ite,
docete omnes gentes, baptizantes eos in nomine Patris et Filii et Spiritus Sancti' (Mt 28, 19). 'In nomine',
inquit (dixit), non in nominibus, ut in quibus una virtus, una potestas, una deitas, una aeternitas, una
gloria, una omnipotentia, una beatitudo, una operatio est unaque natura, unius quoque nominis exsistat
integritas. Nihil in deitate quippe discretum est, cum tantum personarum proprietas manifesta distinctione
signetur. Totum ergo quod Trinitas est, permanet consubstantialis et indiscreta divinitas.
Vigile, Constitutum (I) 'Inter innumeras sollicitudines' de
tribus Capitulis ad Justinianum imperatorem, 14 mai 553;
Damnatio errorum Nestorianismi de humanitate Christi
416 1. Si quis servata inconvertibilitate naturae divinae non confitetur Verbum carnem factum et ex ipsa
conceptione de utero Virginis humanae naturae sibi secundum subsistentiam unisse principia, sed
tamquam cum exsistenti iam homine fuerit Deus Verbum, ut per hoc non sancta Virgo vere Dei genitrix
esse credatur, sed verbo tenus appelletur, anathema sit.
417 2. Si quis secundum subsistentiam unitatem naturarum in Christo factam denegat, sed seorsum
existenti homini tamquam uni iustorum inhabitare Deum Verbum, et non ita confitetur naturarum
secundum subsistentiam unitatem, ut Deus Verbum cum adsumpta carne una permanserit permaneatque
subsistentia sine persona, an. s.
418 3. Si quis voces evangelicas et apostolicas in uno Christo ita dividit, ut etiam naturarum in ipso
unitarum divisionem introducat, an. s.
419 4. Si quis unum Iesum Christum verum Dei et eundem verum hominis Filium futurorum ignorantiam
aut diei ultimi iudicii habuisse dicit et tanta scire potuisse, quanta ei deitas quasi alteri cuidam inhabitans
revelabat, an. s.
420 5. Si quis illud Apostoli, quod est in Ep. ad Hebraeos (5, 8 et 7) dictum, quod experimento cognovit
oboedientiam et cum clamore forti et lacrimis preces supplicationesque obtulit ad eum, qui salvum illum
posset a morte facere, tamquam nudo deitate Christo deputans, qui laboribus virtutis perfectus sit, ut ex
hoc duos introducere Christos vel duos Filios videatur, et non unum eundemque credit Christum Dei et
hominis Filium ex duabus et in duabus naturis inseparabilibus indivisisque confitendum atque
adorandum, an. s.
Concile de Constantinople II (oecum. V), Session VIII
2 juin 553, Canons
421 213 ( Trinitas divina) Can. 1. Si quis non confitetur Patris, et Filii, et Spiritus Sancti unam naturam
sive substantiam, et unam virtutem et potestatem, trinitatem consubstantialem, unam deitatem in tribus
subsistentiis sive personis adorandam, talis anathema sit. Unus enim Deus et Pater, ex quo omnia; et unus
Dominus Iesus Christus, per quem omnia; et unus Spiritus Sanctus, in quo omnia.
422 214 Can. 2. Si quis non confitetur Dei Verbi duas esse nativitates, unam quidem ante saecula ex patre
sine tempore incorporaliter alteram vero in ultimis diebus eiusdem ipsius, qui de caelis descendit, et
incarnatus de sancta gloriosa Dei Genitrice et semper Virgine Maria, natus est ex ipsa, talis an. s.
423 215 Can.3. Si quis dicit, alium esse Deum Verbum qui miracula fecit, et alium christum qui passus
est, vel Deum Verbum cum Christo nascente de muliere, vel in ipso esse ut alterum in altero, et non unum
eundemque Dominum nostrum Jesum Christum, Dei Verbum incarnatum et hominem factum, et ejusdem
ipsius miracula et passiones quas voluntarie carne sustinuit, talis an. s.
424 216 Can. 4. Si quis dicit, secundum gratiam, vel secundum operationem, vel secundum dignitatem,
vel secundum aequalitatem honoris, vel secundum auctoritatem, aut relationem, aut affectum, aut
virtutem, unitionem Dei Verbi ad hominem factam esse, vel secundum bonam voluntatem, quasi quod

