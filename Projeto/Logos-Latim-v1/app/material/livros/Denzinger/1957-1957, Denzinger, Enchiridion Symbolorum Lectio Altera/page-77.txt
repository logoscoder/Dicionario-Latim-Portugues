77
sumens ex homine matre quod non erat, ut non desisteret esse quod per primam, qua ex Patre natus est,
erat. Propter quod eum ex duabus et in duabus, manentibus indivisis inconfusisque credimus esse naturis:
indivisis quidem, quia et post adsumptionem naturae nostrae unus Christus Filius Dei permansit et
permanet: inconfusis autem, quia sic in unam personam atque subsistentiam adunatas credimus esse
naturas, ut utriusque proprietate servata, neutra converteretur in alteram. Ac propterea, sicut saepe
diximus, unum eundemque Christum esse verum Filium Dei, et eundem ipsum verum filium hominis
confitemur, consubstantialem Patri secundum deitatem, et consubstantialem nobis eundem secundum
humanitatem, per omnia nobis similem absque peccato; passibilem carne, eundem ipsum inpassibilem
deitate. Quem sub Pontio Pilato sponte pro salute nostra passum esse carne confitemur, crucifixum carne,
mortuum carne, resurrexisse tertia die, glorificata et incorruptibili eadem carne, et ... ascendisse in caelos,
sedere etiam ad dexteram Patris.
Pélage I, Ep. encycl. 'Vas electionis' ad universum populum Dei
cc. 557
444 De sanctis vero quattuor conciliis, id est Nicaeno trecentorum decem et octo (Patrum),
Constantinopolitano centum quinquaginta, Epheseno primo ducentorum, sed et (de) Calchedonensi
(Chalcedonensi) sexcentorum triginta, ita me protegente divina misericordia sensisse et usque ad
terminum vitae meae sentire toto animo et tota virtute profiteor, ut eas in sanctae fidei defensione et
damnationibus haeresum atque haereticorum, utpote Sancto firmatas Spiritu, omnimoda devotione
custodiam; quarum firmitatem, quia universalis Ecclesiae firmitas est, ita me tueri ac defendere profiteor,
sicut eas decessores meos defendisse non dubium est. In quibus illum maxime et sequi et imitari desidero,
quem Calchedonensis synodi auctorem novimus exstitisse (Leo I pp.), qui suo congruens nomini eius se
membrum, qui de tribu Iuda leo exstitit (cf. Apoc 5, 5), vivacissima fidei sollicitudine evidenter ostendit.
Similem igitur suprascriptis synodis reverentiam me semper exhibiturum esse confido, et quicumque ab
eisdem quattuor conciliis absoluti sunt, me esse orthodoxos habiturum, nec umquam in vita mea ... aliquid
de sanctae et verae praedicationis eorum auctoritate minuere. Sed et canones, quos Sedes Apostolica
suscipit, sequor et veneror ... Epistolas etiam beatae recordationis papae Caelestini, ... et Agapiti pro
defensione fidei catholicae et pro firmitate suprascriptarum quattuor synodorum et contra haereticos .. me
custodire profiteor, et omnes, quos ipsi damnaverunt, habere damnatos, et quos ipsi receperunt, praecipue
venerabiles episcopos Theodoretum et Ibam, me inter orthodoxos venerari .
Pélage I, Ep. 'Admonemus ut' ad Gaudentium episc. Volaterrae,
inter Sept. 558 et 2. Febr. 559
445 229 De haereticis (ad catholicam fidem reversuris, de quibus) ... Nos consulendos esse duxisti, ...
utrum baptizandi sint an tantummodo reconciliandi, haec tuam volumus observantiam custodire...: ... quia
in nomine solummodo Christi una etiam mersione se asserunt baptizari, evangelicum vero praeceptum ...
nos admonet, in nomine Trinitatis, trina etiam mersione sanctum baptisma unicuique tribuere, dicente
Domino nostro discipulis suis: 'Ite, baptizate omnes gentes in nomine Patris et Filii et Spiritus Sancti' (Mt
28, 19), si re vera hi de praefatis haereticis ... solummodo se in nomine Domini baptizatos fuisse forsitan
confitentur, sine cuiusquam dubitationis ambiguo eos ad catholicam fidem venientes sanctae Trinitatis
nomine baptizabis. Sin vero ... manifesta confessione claruerit, quod in Trinitatis fuerint nomine baptizati,
sola reconciliationis inpensae gratia (al.: gratia impensa) catholicae sociare fidei maturabis ...
Pélage I, Ep. 'Adeone te' ad (Iohannem) episc., ineunte a. 559
446 230 Adeone te in summo sacerdotii gradu positum catholicae fefellit veritas matris, ut non statim
schismaticum te conspiceres, cum a Sedibus Apostolicis recessisses? Adeone populis ad praedicandum
positus non legeras super Apostolorum principem a Christo Deo nostro Ecclesiam esse fundatam, et ita
fundamentum ut portae adversus ipsam inferi praevalere non possunt (al.: possent) (cf. Mt 16, 18)? Quod
si legeras, ubinam praeter ipsum esse credebas Ecclesiam, in quo uno omnes scilicet Apostolicae Sedes
sunt, quibus pariter, sicut illi, qui claves acceperat, ligandi solvendique potestas indulta est? Sed idcirco
uni primum, quod daturus erat, etiam (in) omnibus dedit, ut, secundum beati Cypriani martyris id ipsum
exponentis sententiam, una esse monstretur Ecclesia. Quo ergo tu, carissime iam in Christo, ab ista
divisus errabas, vel quam salutis tuae tenebas spem?
Pélage I, Ep. 'Relegentes autem' ad Valerianum patricium, Mart.
aut init. Apr. 559

