229
Decr. S. Officii, (sous Alexandre VIII), 24 août 1690
2290 1289 1. Bonitas obiectiva consistit in convenientia obiecti cum natura rationali: formalis vero in
conformitate actus cum regula morum. Ad hoc sufficit, ut actus moralis tendat in finem ultimum
interpretative. Hunc homo non tenetur amare neque in principio neque in decursu vitae suae moralis.
2291 1290 2. Peccatum philosophicum seu morale est actus humanus disconveniens naturae rationali et
rectae rationi; theologicum vero et mortale est transgressio libera divinae legis. Philosophicum,
quantumvis grave, in illo, qui Deum vel ignorat vel de Deo actu non cogitat, est grave peccatum, sed non
est offensa Dei, neque peccatum mortale dissolvens amicitiam Dei, neque aeterna poena dignum.
2292 1290 (Censura:) Propos. 1: Declarata et damnata uti haeretica. - 2. scandalosa, temeraria, piarum
aurium offensiva et erronea.
Decr. S. Officii, 7 décembre 1690; Errores Jansenistarum
2301 1291 1. In statu naturae lapsae ad peccatum mortale (Viva: formale) et demeritum sufficit illa
libertas, qua voluntarium ac liberum fuit in causa sua, peccato originali et voluntate Adami peccantis.
2302 1292 2. Tametsi detur ignorantia invincibilis iuris naturae, haec in statu naturae lapsae operantem ex
ipsa non excusat a peccato formali.
2303 1293 3. Non licet sequi opinionem (probabilem) vel inter probabiles probabilissimam.
2304 1294 4. Christus dedit semetipsum pro nobis oblationem Deo, non pro solis electis, sed pro omnibus
et solis fidelibus.
2305 1295 5. Pagani, Judaei, haeretici aliique huius generis nullum omnino accipiunt a Jesu Christo
influxum: adeoque hinc recte inferes, in illis esse voluntatem nudam et inermem sine omni gratia
sufficienti.
2306 1296 6. Gratia sufficiens statui nostro non tam utilis, quam perniciosa est, sic, ut proinde merito
possimus petere: A gratia sufficienti libera nos, Domine.
2307 1297 7. Omnis humana actio deliberata est Dei dilectio vel mundi: si Dei caritas Patris est; si mundi,
concupiscentia carnis, hoc est, mala est.
2308 1298 8. Necesse est, infidelem in omni opere peccare.
2309 1299 9. Revera peccat, qui odio habet peccatum mere ob eius turpitudinem et disconvenientiam cum
natura, sine ullo ad Deum offensum respectu.
2310 1300 10. Intentio, qua quis detestatur malum et prosequitur bonum mere, ut caelestem obtineat
gloriam, non est recta nec Deo placens.
2311 1301 11. Omne, quod non est ex fide christiana supernaturali, quae per dilectionem operatur,
peccatum est.
2312 1302 12. Quando in magnis peccatoribus deficit omnis amor, deficit etiam fides: et etiamsi
videantur credere, non est fides divina, sed humana.
2313 1303 13. Quisquis etiam aeternae mercedis intuitu Deo famulatur, caritate si caruerit vitio non caret,
quoties intuitu licet beatitudinis operatur.
2314 1304 14. Timor gehennae non est supernaturalis.
2315 1305 15. Attritio, quae gehennae et poenarum metu concipitur, sine dilectione benevolentiae Dei
propter se, non est bonus motus ac supernaturalis.

