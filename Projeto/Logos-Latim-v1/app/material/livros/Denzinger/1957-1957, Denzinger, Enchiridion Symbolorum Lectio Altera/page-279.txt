279
1687 Praeterea inde quoque a Londinensi societate fideles abhorrere summopere debent, quod
conspirantes in eam et indifferentismo favent et scandalum ingerunt.
Pie IX, Encycl. 'Quanta cura', 8 d√©cembre 1864
1688 Etsi (autem) haud omiserimus potissimos huiusmodi errores saepe proscribere et reprobare, tamen
catholicae Ecclesiae causa animarumque salus Nobis divinitus commissa atque ipsius humanae societatis
bonum omnino postulant, ut iterum pastoralem vestram sollicitudinem excitemus ad alias pravas
profligandas opiniones, quae ex eisdem erroribus veluti ex fontibus erumpunt. Quae falsae ac perversae
opiniones eo magis detestandae sunt, quod eo potissimum spectant, ut impediatur et amoveatur salutaris
illa vis, quam catholica Ecclesia ex divini sui auctoris institutione et mandato libere exercere debet usque
ad consummationem saeculi (Mt 28, 20) non minus erga singulos homines quam erga nationes, populos
summosque eorum principes, utque de medio tollatur mutua illa inter sacerdotium et imperium
consiliorum societas et 'concordia, quae rei cum sacrae tum civili fausta semper exstitit ac salutaris'.
1689 Etenim probe noscitis, Venerabiles Fratres, hoc tempore non paucos reperiri, qui civili consortio
impium absurdumque naturalismi, uti vocant, principium applicantes audent docere, 'optimam societatis
publicae rationem civilemque progressum omnino requirere, ut humana societas constituatur et
gubernetur nullo habito ad religionem respectu, ac si ea non exsisteret, vel saltem nullo facto veram inter
falsasque religiones discrimine'. Atque contra sacrarum Litterarum, Ecclesiae sanctorumque Patrum
doctrinam asserere non dubitant, 'optimam esse conditionem societatis, in qua imperio non agnoscitur
officium coercendi sancitis poenis violatores catholicae religionis, nisi quatenus pax publica postulet'.
1690 Ex qua omnino falsa socialis regiminis idea haud timent erroneam illam fovere opinionem
catholicae Ecclesiae, animarumque saluti maxime exitialem, a rec. mem. GREGORIO XVI praedecessore
Nostro deliramentum appellatam, nimirum 'libertatem conscientiae et cultuum esse proprium cuiuscunque
hominis ius, quod lege proclamari et asseri debet in omni recte constituta societate, et ius civibus inesse
ad omnimodam libertatem nulla vel ecclesiastica vel civili auctoritate coarctandam, quo suos conceptus
quoscunque sive voce, sive typis, sive alia ratione palam publiceque manifestare ac declarare valeant'.
Dum vero id temere affirmant, haud cogitant et considerant, quod libertatem perditionis praedicant, et
quod 'si humanis persuasionibus semper disceptare sit liberum, nunquam deesse poterunt, qui veritati
audeant resultare et de humanae (al. mundanae) sapientiae loquacitate confidere, cum hanc
nocentissimam vanitatem quantum debeat fides et sapientia christiana vitare, ex ipsa Domini nostri Iesu
Christi institutione cognoscat'.
2890 1691 Quoniam, ubi a civili societate fuit amota religio ac repudiata divinae revelationis doctrina et
auctoritas, vel ipsa germana iustitiae humanique iuris notio tenebris obscuratur et amittitur, atque in verae
iustitiae legitimique iuris locum materialis substituitur vis, inde liquet, cur nonnulli certissimis sanae
rationis principiis penitus neglectis posthabitisque audeant conclamare, 'voluntatem populi, publica, quam
dicunt, opinione vel alia ratione manifestatam constituere supremam legem ab omni divino humanoque
iure solutam, et in ordine politico facta consummata eo ipso, quod consummata sunt, vim iuris habere'.
Verum ecquis non videt planeque sentit, hominum societatem religionis ac verae iustitiae vinculis
solutam nullum aliud profecto propositum habere posse, nisi scopum comparandi cumulandique opes
nullamque aliam in suis actionibus legem sequi, nisi indomitam animi cupiditatem inserviendi propriis
voluptatibus et commodis? ...
1692 Eapropter huiusmodi homines acerbo sane odio insectantur religiosas familias quamvis de re
christiana, civili ac litteraria summopere meritas, et blaterant, easdem nullam habere legitimam exsistendi
rationem, atque ita haereticorum commentis plaudunt. Nam, ut sapientissime rec. mem. PIUS VI decessor
Noster docebat, 'regularium abolitio laedit statum publicae professionis consiliorum evangelicorum, laedit
vivendi rationem in Ecclesia commendatam tanquam apostolicae doctrinae consentaneam, laedit ipsos
insignes fundatores, quos super altaribus veneramur, qui nonnisi a Deo inspirati eas constituerunt
societates'.
2891 1693 Neque contenti amovere religionem a publica societate volunt religionem ipsam a privatis
etiam arcere familiis. Etenim funestissimum communismi et socialismi docentes ac profitentes errorem
asserunt 'societatem domesticam seu familiam totam suae exsistentiae rationem a iure dumtaxat civili
mutuari; proindeque ex lege tantum civili dimanare ac pendere iura omnia parentum in filios, cum primis
vero ius institutionis educationisque curandae'.

