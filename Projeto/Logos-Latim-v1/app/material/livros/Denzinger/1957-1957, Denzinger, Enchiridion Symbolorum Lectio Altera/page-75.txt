75
431 221 Can.9. Siquis in duabus naturis adorari dicit Chritum, ex quo duas adorationes introducunt,
separatim Deo Verbo, et separatim homini: vel si quis ad interemptionem carnis vel confusionem
deitatiset humanitatis, unam naturaml sive substantiam eorum quae convenerunt introducens, sic
Christum adorat, sed non una adoratione Deum Verbum incarnatum cum propria ipsius carne adorat, sicut
ab initio Dei Ecclesiae traditum est, talis an. s.
432 222 Can. 10. Si quis non confitetur, Dominum nostrum Iesum Christum qui crucifixus est carne,
Deum esse verum, et Dominum gloriae, et unum de Sancta Trinitate, talis an. s.
433 223 Can. 11. Si quis non anathematizat Arium, Eunomium, Macedonium, Apollinarium, Nestorium,
Eutychen, Origenem cum impiis eorum conscriptis, et alios omnes haereticos, qui condemnati et
anathematizati sunt a sancta catholica et apostolica Ecclesia et a praedictis sanctis quattuor Conciliis, et
eos, qui similia praedictis haereticis sapuerunt vel sapiunt et usque ad mortem in sua impietate
permanserunt vel permanent, talis an. s.
434 224 Can.12. Si quis defendit impium Theodorum Mopsuestenum, qui dixit alium esse Deum
Verbum, et alium Christum a passionibus animae et desideriis carnis molestias patientem, et a
deterioribus paulatim recedentem, et sic ex profectu operum melioratum, et a conversatione immaculatum
factum, et tamquam purum hominem baptizatum esse in nomine Patris, et Filii, et Spiritus Sancti, et par
baptisma Sancti Spiritus gratiam accepisse, et filiationem meruisse, et ad similitudinem imperialis
imaginis in persona Dei Verbi adorari, et post resurrectionem immutabilem cogitationibus et
impeccabilem omnino factum fuisse. Et iterum dixit idem impius Theodorus, talem factam esse
unitionemDei Verbi ad Christum, qualem dixit Apostolus de viro et muliere: "erunt duo in carne una"
(Eph 5.31). Et super alias innumerabiles blasphemias ausus est dicere, quod post resurrectiuonem, cum
insufflasset Dominus discipulis et dixisset: "Accipite Spiritum Sanctum" (Jo 20.22), non dedit eis
Spiritum Sanctum, sed figuratim tantummodo insufflavit. Iste enim et confessionem, quam fecit Thomas,
cum palpasset manus et latus Domini post resurrectionem dicens: "Dominus meus et Deus meus" (Jo
20.28), inquit non esse dictam a Thomas de Christo (nec enim dicit Theodorus Deum esse Christum), sed
ad miraculum resurrectionis stupefactum Thomam glorificasse Deum, qui Christum resuscitavit.
435 225 Et, quod peius est, etiam in interpretatione, quam in Actus Apostolorum scripsit Theodorus,
similem fecit Christum Platoni, et Manichaeo, et Epicuro, et Marcioni, dicens: Quod sicut illorum
unusquisque ex dogmate, quod invenit, suos discipulos fecit vocari Platonicos et Manichaeos et Epicureos
et Marcionistas: simili modo et cum Christus dogma invenisset, ex ipso Christianos vocari. Si quis igitur
defendit praedictum impium Theodorun et impia eius conscripta, in quibus tam praedictas quam alias
innumerabiles blasphemias effudit contra magnum Deum et Salvatorem Jesum Christum et non
anathematizat eum, et impia eius conscripta, et omnes qui suscipiunt vel defendunt eum, et dicunt
orthodoxe eum exposuisse, et qui scripserunt pro eo, et eadem illi sapuerunt, vel scribunt pro eo, vel
impiis eius conscriptis et eos qui similia illi sapiunt, vel aliquando sapuerunt, et usque ad morte
permanserunt vel permanent in tali impietate, talis an. s.
436 226 Can. 13. Si quis defendit impia T h e o d o r i t i conscripta, quae Contra rectam fidem et contra
primam Ephesinam sanctam Synodum, et sanctum Cyrillum et duodecim eius capitula (cf. *252-263)
exposuit, et omnia qua conscripsit pro Theodoro et Nestorio impiis, et pro aliis qui eadem praedictis
Theodoro et Nestorio sapuerunt, defendens eos et eorum impietate " et propter hoc impios vocans
doctores Ecclesiae, qui unitatem secundum subsistentiam Dei Verbi ad carnem confitentur, et non
anathematizat ea, et eos qui similia eis sapuerunt, vel sapiunt insuper autem et omnes, qui scripserunt
contra rectam fidem, et sanctum Cyrillum et duodecim eius capitula et usque ad mortem in tali impietate
permanserunt, talis an. s.
437 227 Can. 14. Si quis defendit epistolam, quam dicitur Ibas ad Marin Persam haereticum scripsisse,
quae abnegat quidem Deum Verbum de sancta Dei genitrice semper virgine Maria incarnatum, hominem
factum esse, dicit autem purum hominem ex ipsa natum esse, quem templum vocat, ut alius sit Deus
Verbum, et alius homo, et sanctum Cyrillum, qui rectam fidem Christianorum praedicavit, tamquam
haereticum et similiter Apollinario impio scripsisse criminatur, et inculpat primam Ephesinam sanctam
Synodum tamquam sine examinatione et quaestione Nestorium condemnantem, et duodecim capitula
sancti Cyrilli (DS 252-263) impia et contraria rectae fidei vocat eadem impia epistola, et defendit
Theodorum et Nestorium, et impia eorum dogmata et conscripta. Si quis igitur memoratam impiam
epistolam defendit, et non anathematizat eam, et defensores eius, et eos, qui dicunt eam rectam esse, vel
partem eius, et eos, qui scripserunt vel scribunt pro ea, vel pro impietate quae in ea continetur, et

