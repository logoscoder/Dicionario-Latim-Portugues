81
sed tamen hunc non ex natura humanitatis novit. Quod ergo in ipsa novit, non ex ipsa novit, quia Deus
homo factus diem et horam iudicii per deitatis suae potentiam novit. ... Itaque scientiam, quam ex
humanitatis natura non habuit, ex qua cum angelis creatura fuit, hanc se cum angelis, qui creaturae sunt,
habere denegavit. Diem ergo et horam iudicii scit Deus et homo; sed ideo, quia Deus est homo.
476 248 Res autem valde manifesta est, quia quisquis Nestorianus non est, Agnoita esse nullatenus potest.
Nam qui ipsam Dei Sapientiam fatetur incarnatam, qua mente valet dicere esse aliquid, quod Dei
Sapientia ignoret ? Scriptum est : 'In principio erat Verbum, et Verbum erat apud Deum, et Deus erat
Verbum. Omnia per ipsum facta sunt' (Jo 1,13). Si omnia, procul dubio etiam dies iudicii et hora. Quis
ergo ita desipiat, ut dicere praesumat, quia Verbum Patris fecit quod ignorat? Scriptum quoque est: Sciens
Iesus, quia omnia dedit ei Pater in manus (Jo 13,3). Si omnia, profecto et iudicii diem et horam. Quis ergo
ita stultus est, ut dicat, quia accepit Filius in manibus quod nescit? De eo vero loco, in quo mulieribus de
Lazaro dicit: 'Ubi posuistis eum?' (Jo 11,34), ipsa specialiter sensimus, quae sensistis, quia si negant
scisse Dominum, ubi fuerat Lazarus sepultus, atque ideo requisisse, procul dubio compelluntur fateri quia
nescivit Dominus, in quibus locis se Adam et Eva post culpam absconderant, cum in paradiso dixit:
'Adam, ubi es?' (cf. Gn 3, 9), aut cum Cain corripit dicens: 'Ubi est Abel frater tuus?' (Gn 4, 9). Qui si
nesciebat, cur protinus adiunxit: 'Sanguis fratris tui de terra clamat ad me'?
Saint Grégoire le Grand, Ep. 'Litterarum tuarum primordia' ad
Serenum episc. Massiliensem, octobre 600
477 Perlatum ... ad Nos fuerat, quod ... Sanctorum imagines sub hac quasi excusatione, ne adorari
debuissent, confringeres (confregeris ). Et quidem quia eas adorari vetuisses, omnino laudamus; fregisse
vero reprehendimus.... Aliud est enim, picturam adorare, aliud, (per) picturae historia (historiam) quid sit
adorandum, addiscere. Nam quod legentibus scriptura, hoc idiotis praestat pictura cernentibus. quia in
ipsa (etiam) ignorantes vident quod (quid) sequi debeant, in ipsa legunt qui litteras nesciunt; unde (et)
praecipue gentibus pro lectione pictura est.... Si quis imagines facere voluerit, minime prohibe, adorare
(adorari) vero imagines omnimodis devita (modis omnibus veta). Sed hoc sollicite fraternitas tua
admoneat, ut ex visione rei gestae ardorem compunctionis percipiant et in adoratione solius omnipotentis
sanctae Trinjtatis humiliter prosternantur.
Saint Grégoire le Grand, Ep. 'Quia caritati nihil' ad episcopos
Iberiae (Georgiae), vers le 22 juin 601
478 249 Ab antiqua Patrum institutione didicimus, ut quilibet apud haeresim in Trinitatis nomine
baptizantur, cum ad sanctam Ecclesiam redeunt, aut unctione chrismatis aut impositione manus aut sola
professione fidei ad sinum matris Ecclesiae revocentur. Unde Arianos per impositionem manus Occidens,
per unctionem vero sancti chrismatis ad ingressum Ecclesiae catholicae Oriens reformat. Monophysitas
vero et alios ex sola vera confessione recipit, quia sanctum baptisma, quod sunt apud haereticos
consecuti, tunc in eis vires emundationis accipit, cum vel illi per impositionem manus Spiritum Sanctum
acceperint vel isti per professionem verae fidei sanctae et universalis Ecclesiae visceribus fuerint uniti. Hi
vero haeretici, qui in Trinitatis nomine minime baptizantur, sicut sunt Bonosiaci et Catafrigae, quia et illi
Christum Dominum non credunt et isti Sanctum Spiritum perverso sensu esse quendam pravum hominem
Montanum credunt, ... cum ad sanctam Ecclesiam veniunt, baptizantur, quia baptisma non fuit, quod in
errore positi in sanctae Trinitatis nomine minime perceperunt. Nec potest hoc ipsum iteratum dici
baptisma, quod, sicut dictum est, in Trinitatis nomine non erat datum.... Absque ulla dubitatione eos (scl.
Nestorianos reversos) Sanctitas vestra, servatis eis propriis ordinibus, in suo coetu recipiat, ut, dum ... per
mansuetudinem nullam eis contrarietatem vel difficultatem de propriis suis ordinibus facitis, eos ab
antiqui hostis ore rapiatis.
479 250 Non autem prius in utero Virginis caro concepta est, et postmodum divinitas venit in carne; sed
mox (ut) Verbum venit in utero (uterum), mox Verbum, servata propriae virtute naturae, factum est
caro.... Nec ante conceptus et postmodum unctus est; sed hoc ipsum de Spiritu Sancto ex carne Virginis
concipi a Sancto Spiritu ungueri (ungi) fuit.
Saint Grégoire le Grand, Ep. 'Qui sincera' ad Paschasium
episc. Neapolit., Novembre 602
480 Qui sincera intentione extraneos ad christianam religionem, ad fidem cupiunt rectam adducere,
blandimentis debent, non asperitatibus, studere, ne quorum mentem reddita plana (ad planum) ratio

