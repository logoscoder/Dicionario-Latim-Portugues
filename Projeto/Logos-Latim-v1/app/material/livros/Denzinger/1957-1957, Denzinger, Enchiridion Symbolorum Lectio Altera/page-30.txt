30
110 46 (c.1)... Si quis ergo a quacumque haeresi venient ad vos, nihil innovetur nisi quod traditum est, ut
manus illis imponatur in paenitentiam, cum ipsi haeretici proprie alterutrum ad se venientes non
baptizent, sed communicent tantum.
Saint Etienne I, Ep. aux évêques d'Asie mineure, 256
111 47 (c.18) Sed in multum... proficit nomen Christi ad fidem et baptismi sanctificationem, ut
quicumque et ubicumque in nomine Christi baptizatus fuerit, consequatur statim gratiam Christi.
Saint Denis, Let. à Denis, évêque d'Alexandrie, 262
112 48 (c. 1) Jam vero aequum fuerit disputare adversus eos, qui monarchiam quae augustissima est
Ecclesiae Dei praedicatio, in tres quasdam virtutes ac separatas hypostases tresque deitates dividentes ac
discindentes destruunt. Audivi enim quosdam, qui apud vos divinum verbum praedicant et docent huius
opinionis magistros esse, qui quidem e diametro, ut ita loquar, Sabellii opinioni adversantur. Hic enim
blasphemat, ipsum F i l i u m dicens e s s e P a t r e m, et vicissim: illi vero tres deos quodammodo
praedicant dum sanctam unitatem in tres diversas hypostases ab invicem omnino separatas dividunt.
Necesse est enim divinum Verbum Deo universorum esse unitum, et Spiritum Sanctum in Deo manere et
inhabitare: adeoque divinam Trinitatem in unum, quasi in quendam verticem, hoc est in Deum
universorum omnipotentem reduci atque colligi. Insipientis enim Marcionis doctrina, quae in tria
principia monarchiam secat et dividit, diabolica sane est non autem verorum Christi discipulorum vel
eorum, quibus Salvatoris disciplina placet. Hi enim probe norunt Trinitatem quidem in divina Scriptura
praedicari, tres autem esse deos neque in Veteri neque in Novo Testamento doceri.
113 49 (c. 2) Sed neque minus culpandi sunt, qui Filium opus esse existimant, et Dominum factum esse
sicut unum eorum quae vere facta sunt arbitrantur: cum illum genitum esse, ut congruit ac decet, non
conditum aut factum, divina eloquia testantur. Non levis igitur, sed maxima est impietas, Dominum
aliquo modo manufactum dicere. Nam si factus est Filius, erat tempus quando non erat: atqui fuit semper,
si utique est, ut ipse declarat, in Patre (Jo l4, 10s). Et si Christus verbum, sapientia et virtus est (haec enim
Christum esse divinae docent litterae (Jo 1, 14; I Cor 1 24), ut ipsi nostis), haec sane virtutes Dei sunt.
Quocirca si factus est Filius, fuit tempus, quando haec non erant: adeoque fuit tempus quo sine his erat
Deus: quod perabsurdum est.
114 50 Sed quid pluribus de his apud vos disseram, viros Spiritu plenos et apprime intelligentes, quae
sequuntur absurda ex illa sententia, quae Filium factum asserit? Ad haec minime attendisse mihi videntur
opinionis huius duces, et idcirco a veritate prorsus aberrasse, quli aliter, quam quod sibi vult divina et
prophetica Scriptura, explicant illud " Dominus creavit me principium viarum suarum " (Prv 8, 22:
Septg.). Non enim una est, ut scitis, verbi " creavit " significatio. Nam hoc in loco " creavit " idem est,
quod " praefecit operibus ab ipso factis ", factis, inquam, per ipsum Filium. At hic " creavit " non perinde
intelligendum est atque " fecit " . " Facere " enim et " creare " inter se differunt. " Nonne ipse ille pater
tuus possedit te, et fecit te, et creavit te? " (Dt 32, 6: Septg.) ait Moyses in magno Deuteronomii carmine.
Sic etiam illos recte quis possit coarguere: O praecipites temerariique homines, ergone facta res est "
primogenitus omnis creaturae " (Col 1, 15), " ex utero ante luciferum genitus " (Ps 109, 3: Septg-), qui ut
Sapientia dicit, " ante omnes colles gignit me " (Prv 8, 25. Septg.)? Denique multis in locis divinorum
eloquiorum eum " genitum " dici, at nusquam " factum " Filium quis legerit. Ex quibus aperte
convincuntur falsa de Domini generatione opinari, qui divinam atque inexplicabilem eius generationem
factionem audent dicere.
115 51 (c. 3) Neque igitur admirabilis et divina unitas in tres divinitates est separanda, neque factionis
vocabulo dignitas ac summa magnitudo Domini est diminuenda: sed credendum est in Deum Patrem
omnipotentem, et in Christum Jesum eius Filium, et in Spiritum Sanctum: Verbum autem Deo
universorum esse unitum. Quippe " Ego, inquit, et Pater unum sumus " (Jo 10, 30), et Ego in Patre, et
Pater in me est " (Jo 14, 10). Ita scilicet divina Trinitas et sancta monarchiae praedicatio integra
servabitur.
Concile d'Elvire (vers 300-303)
117 52a Can.9. Item femina fidelis, quae adulterum maritum reliquerit fidelem et alterum ducit,
prohibeatur ne ducat; si duxerit, non prius accipiat communionem, nisi quem reliquerit prius de saeculo
exierit; nisi forte necessitas infirmitatis dare compulerit.

