60
156 Can. 8 (96). Lector cum ordinatur, faciat de illo verbum episcopus ad plebem, indicans eius fidem ac
vitam atque ingenium. Post haec spectante plebe tradat ei codicem, de quo lecturus est, dicens ad eum:
Accipe et esto verbi Dei relator, habiturus, fideliter et utiliter si impleveris officium, partem cum his, qui
verbum Dei ministraverunt.
157 Can. 9 (97). Ostiarius cum ordinatur, postquam ab archidiacono instructus fuerit, qualiter in domo
Dei debeat conversari, ad suggestionem archidiaconi tradat ei episcopus claves ecclesiae de altario,
dicens: Sic age, quasi redditurus Deo rationem pro his rebus, quae istis clavibus recluduntur.
158 Can. 10 (98). Psalmista, id est cantor, potest absque scientia episcopi, sola iussione presbyteri,
officium suscipere cantandi, dicente sibi presbytero: Vide, ut quod ore cantas, corde credas: et quod corde
credis, operibus comprobes.
Saint Simplicius, Ep. 'Quantum presbyterorum' ad Acacium episc.
Cepolit., 10 janvier 476
343 159 ( 3 (c. 2)) Quia sanctae memoriae prae(de)cessorum Nostrorum exstante doctrina, contra quam
nefas est disputare, quisquis recte sapere videtur novis assertionibus non indiget edoceri, sed plana atque
perfecta sunt omnia, quibus potest vel deceptus ab haereticis erudiri, vel in vinea Domini plantandus
institui; implorata fide clementissimi principis vocem faciendae synodi fac respui. ... (6(3)) Hortor ergo,
frater carissime, ut modis omnibus faciendae synodi perversorum conatibus resistatur, quae non alias
semper indicta est, nisi cum aliquid in pravis sensibus novum aut in assertione dogmatum emersit
ambiguum: ut in commune tractantibus, si qua(e) esset obscuritas, sacerdotalis deliberationis illuminaret
auctoritas; sicut primum Arii ac deinde Nestorii, postremum Dioscori atque Eutych(et)is fieri coegit
impietas. Et quod misericordia Christi Dei nostri Salvatoris avertat - intimandum est, abominabile esse,
contra sententias totius orbis Domini sacerdotum et principum utriusque rectorum damnatos restitui. ...
Saint Félix II (III), Ep. 'Quoniam pietas' ad Zenonem imp., 1
août 484
345 Cum apud barbaras etiam nationes atque ipsius deitatis ignaras (in) exsequendis negotiis vel humanis
iure gentium semper legationis cuiuslibet habeatur sacrosancta libertas, notum est omnibus quanto magis
ab imperatore Romano et christiano principe in rebus praesertim divinis oportuerit intemerata servari. ...
Puto autem quod pietas tua, quae etiam suis mavult vinci legibus quam reniti, caelestibus debeat parere
decretis atque ita humanarum sibi rerum fastigium noverit esse commissum, ut tamen ea quae divina sunt,
per dispensatores divinitus adtributos percipienda non ambigat; puto quod vobis sine ulla dubitatione sit
utile, si Ecclesiam catholicam vestri tempore principatus sinatis uti legibus suis nec libertati eius
quemquam permittatis obsistere, quae regni vobis restituit potestatem. Certum est enim, hoc rebus vestris
esse salutare, ut cum de causis agitur Dei, iuxta ipsius constitutum regiam voluntatem sacerdotibus Christi
studeatis subdere, non praeferre, et sacrosancta per eorum praesules discere potius quam docere,
Ecclesiae formam sequi, non huic humanitus sequenda iura praefigere neque eius sanctionibus velle
dominari, cui Deus voluit clementiam tuam piae devotionis colla summittere, ne dum mensura caelestis
dispositionis exceditur, eatur in contumeliam disponentis.
Saint Gélase I, Ep. 'Famuli vestrae pietatis' ad Anastasium I
imp., 494
347 (2) Duo sunt quippe, imperator auguste, quibus principaliter mundus hic regitur, auctoritas sacrata
pontificum et regalis potestas, in quibus tanto gravius pondus est sacerdotum, quanto etiam pro ipsis
regibus hominum in divino reddituri sunt examine rationem. Nosti etenim, fili clementissime, quoniam
licet praesedeas humano generi dignitate, rerum tamen praesulibus divinarum devotus colla submittis
atque ab eis causas tuae salutis expetis, hincque sumendis caelestibus sacramentis eisque, ut competit,
disponendis subdi te debere cognoscis religionis ordine potius quam praeesse, itaque inter haec illorum te
pendere iudicio, non illos ad tuam velle redigi voluntatem. Si enim quantum ad ordinem publicae pertinet
disciplinae, cognoscentes imperium tibi superna dispositione conlatum legibus tuis ipsi quoque parent
religionis antistites, ne vel in rebus mundanis exclusae... videantur obviare sententiae, quo, oro te, decet
affectu eis et convenit oboedire, qui praerogandis venerabilibus sunt attributi mysteriis ? Proinde, sicut
non leve discrimen incumbit pontificibus siluisse pro divinitatis cultu quod congruit, ita his, quod absit,
non mediocre periculum est, qui, cum debeant parere, despiciunt. Et si cunctis generaliter sacerdotibus

