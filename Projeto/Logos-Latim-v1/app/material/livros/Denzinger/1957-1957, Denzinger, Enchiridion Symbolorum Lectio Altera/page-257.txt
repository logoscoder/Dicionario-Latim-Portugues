257
2662 1562 62. Doctrina, quae devotionem erga sacratissimum Cor Jesu reicit inter devotiones, quas notat
velut novas, erroneas aut saltem periculosas; intellecta de hac devotione, qualis est ab Apostolica Sede
probata: - falsa, temeraria, perniciosa, piarum aurium offensiva, in Apostolicam Sedem iniuriosa.
2663 1563 63. Item, in eo, quod cultores Cordis Jesu hoc etiam nomine arguit, quod non advertant,
sanctissimam carnem Christi, aut eius partem aliquam, aut etiam humanitatem totam cum separatione aut
praecisione a divinitate adorari non posse cultu latriae; quasi fideles Cor Jesu adorarent cum separatione
vel praecisione a divinitate, dum illud adorant ut est cor Jesu, cor nempe personae Verbi, cui
inseparabiliter unitum est, ad eum modum, quo exsangue corpus Christi in triduo mortis sine separatione
aut praecisione a divinitate adorabile fuit in sepulcro: - captiosa, in fideles Cordis Christi cultores
iniuriosa.
2664 1564 64. Doctrina, quae velut superstitiosam universe notat 'quamcumque efficaciam, quae ponatur
in determinato numero precum et piarum salutationum'; tamquam superstitiosa censenda esset efficacia,
quae sumitur non ex numero in se spectato, sed ex praescripto Ecclesiae certum numerum precum vel
externarum actionum praefinientis pro indulgentiis consequendis, pro adimplendis paenitentiis, et
generatim pro sacro et religioso cultu rite et ex ordine peragendo: - falsa, temeraria, scandalosa,
perniciosa, pietati fidelium iniuriosa, Ecclesiae auctoritati derogans, erronea.
2665 1565 65. Propositio enuntians, 'irregularem strepitum novarum institutionum, quae dictae sunt
exercitia vel missiones...., forte numquam aut saltem perraro eo pertingere, ut absolutam conversionem
operentur; et exteriores illos commotionis actus, qui apparuere, nil aliud fuisse quam transeuntia naturalis
concussionis fulgura': - temeraria, male sonans, perniciosa, mori pie ac salutariter per Ecclesiam
frequentato et in verbo Dei fundato iniuriosa.
2666 1566 66. Propositio asserens, 'fore contra apostolicam praxim et Dei consilia, nisi populo faciliores
viae pararentur vocem suam iungendi cum voce totius Ecclesiae'; intellecta de usu vulgaris linguae in
liturgicas preces inducendae: - falsa, temeraria, ordinis pro mysteriorum celebratione praescripti
perturbativa, plurium malorum facile productrix.
2667 1567 67. Doctrina perhibens, a lectione sacrarum Scripturarum nonnisi veram impotentiam
excusare; subiungens, ultro se prodere obscurationem, quae ex huiusce praecepti neglectu orta est super
primarias veritates re1igionis: - falsa, temeraria, quietis animarum perturbativa, alias in Quesnellio
damnata (DS 2479ss).
2668 1568 68. Laudatio, qua summopere Synodus commendat Quesnelli commentationes in Novum
Testamentum aliaque aliorum Quesnellianis erroribus faventium opera, licet proscripta, eademque
parochis proponit, ut ea tamquam solidis religionis principiis referta in suis quisque paroeciis populo post
reliquas functiones perlegant: - falsa, scandalosa, temeraria, seditiosa, Ecclesiae iniuriosa, schisma fovens
et haeresim .
2669 1569 69. Praescriptio, quae generaliter et indistincte inter imagines ab Ecclesia auferendas, velut
rudibus erroris occasionem praebentes, notat imagines Trinitatis incomprehensibilis: - propter sui
generalitatem, temeraria, ac pio per Ecclesiam frequentato mori contraria, quasi nullae exstent imagines
sanctissimae Trinitatis communiter approbatae ac tuto permittendae.
2670 1570 70. Item, doctrina et praescriptio generatim reprobans omnem specialem cultum, quem alicui
speciatim imagini solent fideles impendere, et ad ipsam potius quam ad aliam confugere: - temeraria,
perniciosa, pio per Ecclesiam frequentato mori, tum et illi providentiae ordini iniuriosa, quo 'ita Deus nec
in omnibus memoriis Sanctorum ista fieri voluit, qui dividit propria unicuique prout vult'.
2671 1571 71. Item, quae vetat, ne imagines, praesertim beatae Virginis, ullis titulis distinguantur,
praeterquam denominationibus, quae sint analogae mysteriis, de quibus in sacra Scriptura expressa fit
mentio: quasi nec adscribi possent imaginibus piae aliae denominationes, quas vel in ipsismet publicis
precibus Ecclesia probat et commendat: - temeraria, piarum aurium offensiva, venerationi beatae
praesertim Virgini debitae iniuriosa.
2672 1572 72. Item, quae velut abusum exstirpari vult morem, quo velatae asservantur certae imagines: temeraria, frequentato in Ecclesia et ad fidelium pietatem fovendam inducto mori contraria.

