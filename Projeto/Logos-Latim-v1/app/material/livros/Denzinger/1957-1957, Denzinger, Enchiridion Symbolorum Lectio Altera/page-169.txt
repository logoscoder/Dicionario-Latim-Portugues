169
1448 740a Romanum Pontificem, Petri clavigeri successorem et Jesu Christi in terris vicarium, potestate
clavium, quarum est aperire regnum caelorum tollendo illius in Christi fidelibus impedimenta (culpam
scilicet et poenam pro actualibus peccatis debitam, culpam quidem mediante sacramento paenitentiae,
poenam vero temporalem pro actualibus peccatis secundum divinam justitiam debitam mediante
ecclesiastica indulgentia), posse pro rationabilibus causis concedere eisdem Christi fideibus, qui caritate
jungente membra sunt Christi, sive in hac vita sint, sive in purgatorio, indulgentias ex superabundantia
meritorum Christi et sanctorum; ac tam pro vivis quam pro defunctis Apostolica auctoritate indulgentiam
concedendo, thesaurum meritorum Jesu Christi et Sanctorum dispensare, per modum absolutionis
indulgentiam ipsam conferre, vel per modum suffragii illam transferre consuevisse. Ac propterea omnes,
tam vivos quam defunctos, qui veraciter omnes indulgentias hujusmodi consecuti fuerint, a tanta
temporali poena, secundum divinam justitiam pro peccatis suis actualibus debita liberari, quanta
concessae et acquisitae indulgentiae aequivalet.
1449 740a Et ita ab omnibus teneri et praedicari debere sub excommunicationis latae sententiae poena ...
auctoritate Apostolica earumdem tenore praesentium decernimus.
LÃ©on X, Bulle 'Exsurge Domine', 15 juin 1520;
erreurs de Martin Luther
1451 741 1. Haeretica sententia est, sed usitata, sacramenta Novae Legis iustificantem gratiam illis dare,
qui non ponunt obicem.
1452 742 2. In puero post baptismum negare remanens peccatum, est Paulum et Christum simul
conculcare.
1453 743 3. Fomes peccati, etiamsi nullum adsit actuale peccatum, moratur exeuntem a corpore animam
ab ingressu caeli.
1454 744 4. Imperfecta caritas morituri fert secum necessario magnum timorem, qui se solo satis est
facere poenam purgatorii, et impedit introitum regni.
1455 745 5. Tres esse partes paenitentiae: contritionem, confessionem et satisfactionem, non est fundatum
in sacra Scriptura nec antiquis sanctis christianis doctoribus.
1456 746 6. Contritio, quae paratur per discussionem, collationem et detesta tionem peccatorum, qua quis
recogitat annos suos in amaritudine animae suae, ponderando peccatorum gravitatem, multitudinem,
foeditatem, amissionem aeternae beatitudinis, ac aeternae damnationis acquisitionem, haec contritio facit
hypocritam, immo magis peccatorem.
1457 747 7. Verissimum est proverbium et omnium doctrina de contritionibus huc usque data
praestantius: 'De cetero non facere, summa paenitentia: optima paenitentia, nova vita.'
1458 748 8. Nullo modo praesumas confiteri peccata venialia, sed nec omnia mortalia, quia impossibile
est, ut omnia mortalia cognoscas. Unde in primitiva Ecclesia solum manifesta mortalia confitebantur.
1459 749 9. Dum volumus omnia pure confiteri, nihil aliud facimus, quam quod misericordiae Dei nihil
volumus relinquere ignoscendum.
1460 750 10. Peccata non sunt ulli remissa, nisi remittente sacerdote credat sibi remitti; immo peccatum
maneret, nisi remissum crederet: non enim sufficit remissio peccati et gratiae donatio, sed oportet etiam
credere esse remissum.
1461 751 11. Nullo modo confidas absolvi propter tuam contritionem, sed propter verbum Christi:
'Quodcumque solveris' etc. (Mt 16,19). Hinc, inquam, confide, si sacerdotis obtinueris absolutionem, et
crede fortiter te absolutum, et absolutus vere eris, quidquid sit de contritione.
1462 752 12. Si per impossibile confessus non esset contritus, aut sacerdos non serio, sed ioco absolveret,
si tamen credat se absolutum, verissime est absolutus.

