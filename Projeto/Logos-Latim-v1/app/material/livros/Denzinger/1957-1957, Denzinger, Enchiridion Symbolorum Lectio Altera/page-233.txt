233
saltem idem habeat aliquam intentionem recipiendi sacram unctionem in beneficium animae pro mortis
tempore ordinatam.
Clément XI, Const. 'Vineam Domini Sabaoth', 16 juillet 1705
2390 1350 ( 6 vel 25). Ut quaevis imposterum erroris occasio penitus praecidatur, atque omnes catholicae
Ecclesiae filii Ecclesiam ipsam audire non tacendo solum (nam et impii in tenebris conticescunt (1 Reg
2,9)) sed et interius obsequendo, quae vera est orthodoxi hominis oboedientia, condiscant: hac Nostra
perpetuo valitura constitutione, oboedientiae, quae praeinsertis Apostolicis constitutionibus debetur,
obsequioso illo silentio nequaquam satisfieri; sed damnatum in quinque praefatis propositionibus
Ianseniani libri sensum, quem illarum verba prae se ferunt, ut praefertur, ab omnibus Christi fidelibus ut
haereticum, non ore solum, sed et corde reici ac damnari debere; nec alia mente, animo aut credulitate
supradictae formulae subscribi licite posse, ita ut, qui secus aut contra quoad haec omnia et singula
senserint, tenuerint, praedicaverint, verbo vel scripto docuerint aut asseruerint, tamquam praefatarum
Apostolicarum constitutionum transgressores omnibus et singulis illarum censuris et poenis omnino
subiaceant, eadem auctoritate Apostolica decernimus, declaramus, statuimus et ordinamus.
Clément XI, Const. 'Unigenitus Dei Filius', 8 septembre 1713;
Errores iansenistici Paschasii Quesnel
2400 (2) ... Perspicue novimus summam huiusmodi libri perniciem ideo potissimum progredi et
invalescere, quod eadem intus lateat et velut improba sanies non nisi secto ulcere foras erumpat, cum ipse
liber primo aspectu legentes specie quadam pietatis illiciat ...
2401 1351 (3) 1. Quid aliud remanet animae, quae Deum atque ipsius gratiam amisit, nisi peccatum et
peccati consecutiones, superba paupertas et segnis indigentia, hoc est generalis impotentia ad laborem, ad
orationem et ad omne opus bonum? - Exstat haec propositio in Observationibus moralibus Quesnelli ad
Lc 16, 3.
2402 1352 2. Iesu Christi gratia, principium efficax boni cuiuscumque generis, necessaria est ad omne
opus bonum; absque illa non solum nihil fit, sed nec fieri potest. - Jo 15, 5: ed. 1693.
2403 1353 3. In vanum, Domine, praecipis, si tu ipse non das, quod praecipis. - Act 16.10.
2404 1354 4. Ita, Domine, omnia possibilia sunt ei, cui omnia possibilia facis, eadem operando in illo. Mc 9, 22.
2405 1355 5. Quando Deus non emollit cor per interiorem unctionem gratiae suae, exhortationes et
gratiae exteriores non inserviunt nisi ad illud magis obdurandum. - Rom 9, 18: ed. 1693.
2406 1356 6. Discrimen inter foedus iudaicum et christianum est, quod in illo Deus exigit fugam peccati
et implementum legis a peccatore, relinquendo illum in sua impotentia: in isto vero Deus peccatori dat
quod iubet, illum sua gratia purificando. - Rom 11, 27.
2407 1357 7. Quae utilitas pro homine in vetere foedere, in quo Deus illum reliquit eius propriae
infirmitati, imponendo ipsi suam legem? Quae vero felicitas non est admitti ad foedus, in quo Deus nobis
donat quod petit a nobis? - Hebr 8, 7.
2408 1358 8. Nos non pertinemus ad novum foedus, nisi in quantum participes sumus ipsius novae
gratiae, quae operatur in nobis id, quod Deus nobis praecipit. - Hebr 8, 10.
2409 1359 9. Gratia Christi est gratia suprema, sine qua confiteri Christum numquam possumus, et cum
qua numquam illum abnegamus. - 1 Cor 12, 3: ed. 1693.
2410 1360 10. Gratia est operatio manus omnipotentis Dei, quam nihil impedire potest aut retardare. - Mt
20, 34.
2411 1361 11. Gratia non est aliud quam voluntas omnipotens Dei iubentis et facientis, quod jubet. - Mc
2, 11.

