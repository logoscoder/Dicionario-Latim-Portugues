204
1859 Regula IX: Libri omnes et scripta geomantiae, hydromantiae, aeromantiae, pyromantiae,
oneiromantiae, chiromantiae, necromantiae, sive in.quibus continentur sortilegia, veneficia, auguria,
auspicia, incantationes artis magicae, prorsus reiiciuntur. Episcopi vero diligenter provideant, ne
astrologiae iudiciariae libri, tractatus, indices legantur vel habeantur, qui de futuris contingentibus
successibus, fortuitisve casibus aut iis actionibus, quae ab humana voluntate pendent, certi aliquid
eventurum affirmare audent. ...
1860 Regula X: In librorum aliarumve scripturarum impressione servetur, quod in Concilio Lateranensi
(V) sub Leone X, sess. X, statutum est. (Sequuntur praecepta disciplinaria particularia pro librorum
auctoribus, bibliopolis, bibliothecis).
1861 Ad extremum vero omnibus fidelibus praecipitur, ne quis audeat contra harum regularum
praescriptum aut huius Indicis prohibitionem libros aliquos legere aut habere. Quod si quis libros
haereticorum vel cuiusvis auctoris scripta, ob haeresim vel ob falsi dogmatis suspicionem damnata atque
prohibita, legerit sive habuerit, statim in excommunicationis sententiam incurrat. ...
Pie IV, Bulle " Injunctum nobis ", 13 novembre 1564;
Profession de foi tridentine
1862 994 Ego N- firma fide credo et profiteor omnia et singula, quae continentur in Symbolo fidei
(C'polit.: cf. *150), quo sancta Romana Ecclesia utitur, videlicet: ( )Credo in unum Deum Patrem
omnipotentem, factorem caeli et terrae, visibilium omnium et invisibilium; et in unum Dominum Jesum
Christum, Filium Dei unigenitum, et ex Patre natum ante omnia saecula, Deum de Deo, lumen de lumine,
Deum verum de Deo vero, genitum non factum, consubstantialem Patri; per quem omnia facta sunt; qui
propter nos homines et propter nostram salutem descendit de caelis, incarnatus est de Spiritu Sancto ex
Maria Virgine, et homo factus est; Crucifixus etiam pro nobis sub Pontio Pilato, passus et sepultus est; et
resurrexit tertia die secundum Scripturas, et ascendit in caelum, sedet ad dexteram Patris, et iterum
venturus est cum gloria iudicare vivos et mortuos, cuius regni non erit finis; et in Spiritum Sanctum
Dominum et vivificantem, qui ex Patre Filioque procedit; qui cum Patre et Filio simul adoratur et
conglorificatur; qui locutus est per Prophetas; et unam sanctam catholicam et apostolicam Ecclesiam.
Confiteor unum baptisma in remissionem peccatorum, et exspecto resurrectionem mortuorum, et vitam
venturi saeculi. Amen.
1863 995 Apostolicas et ecclesiasticas traditiones reliquasque ejusdem Ecclesiae observationes et
constitutiones firmissime admitto et amplector. Item sacram Scripturam juxta eum sensum, quem tenuit et
tenet sancta mater Ecclesia, cujus est judicare de vero sensu et interpretatione sacrarum Scripturarum,
admitto, nec eam umquam, nisi juxta unanimem consensum Patrum accipiam et interpretabor.
1864 996 Profiteor quoque septem esse vere et proprie sacramenta Novae Legis a Iesu Christo Domino
nostro instituta atque ad salutem humani generis, licet non omnia singulis, necessaria, scilicet baptismum,
confirmationem, Eucharistiam, paenitentiam, extremam unctionem, ordinem et matrimonium, illaque
gratiam conferre, et ex his baptismum, confirmationem et ordinem sine sacrilegio reiterari non posse.
Receptos quoque et approbatos Ecclesiae catholicae ritus in supradictorum omnium sacramentorum
solemni administratione recipio et admitto.
1865 996 Omnia et singula, quae de peccato originali et de iustificatione in sacrosancta Tridentina
Synodo definita et declarata fuerunt, amplector et recipio.
1866 997 Profiteor pariter in Missa offerri Deo verum, proprium et propitiatorium sacrificium pro vivis et
defunctis, atque in sanctissimo Eucharistiae sacramento esse vere, realiter et substantialiter corpus et
sanguinem una cum anima et divinitate Domini nostri Jesu Christi, fierique conversionem totius
substantiae panis in corpus, et totius substantiae vini in sanguinem, quam conversionem catholica
Ecclesia transsubstantiationem appellat. Fateor etiam sub altera tantum specie totum atque integrum
Christum verumque sacramentum sumi.
1867 998 Constanter teneo purgatorium esse, animasque ibi detentas fidelium suffragiis juvari; similiter
et Sanctos una cum Christo regnantes venerandos atque invocandos esse, eosque orationes Deo pro nobis
offerre, atque eorum reliquias esse venerandas. firmite asero, imagines Christi ac Deiparae semper
Virginis, nec non aliorum Sanctorum, habendas et retinendas esse, atque eis debitum honorem ac

