352
etiam internis rationibus ex ipso sacrorum Librorum textu desumptis, certo affirmare cogat, Marcum,
Petri discipulum et interpretem, Lucam vero medicum, Pauli adiutorem et comitem, revera Evangeliorum,
quae ipsis respective attribuuntur, esse auctores ? Resp.: Affirmative.
3569 2156 Qu. 2: Utrum rationes, quibus nonnulli critici demonstrare nituntur, postremos duodecim
versus Evangelii Marci (Mc l6, 9-20) non esse ab ipso Marco conscriptos, sed ab aliena manu appositos,
tales sint, quae ius tribuant affirmandi, eos non esse ut inspiralos et canonicos recipiendos: vel saltem
demonstrent, versuum eorumdem Marcum non esse auctorem? Resp.: Negative ad utramque partem.
3570 2157 Qu. 3: Utrum pariter dubitare liceat de inspiratione et canonicitate narrationum Lucae de
infantia Christi (Lc 1-2); aut de apparitione Angeli Iesum confortantis et de sudore sanguineo (Lc 22,
43s); vel solidis saltem rationibus ostendi possit -quod placuit antiquis haereticis et quibusdam etiam
recentioribus criticis arridet - easdem narrationes ad genuinum Lucae Evangelium non pertinere? Resp.:
Negative ad utramque partem.
3571 2158 Qu. 4: Utrum rarissima illa et prorsus singularia documenta, in quibus Canticum 'Magnificat'
(Lc 1, 46ss) non B. Virgini Mariae, sed Elisabeth tribuitur, ullo modo praevalere possint ac debeant
contra testimonium concors omnlum fere codicum tum graeci textus originalis tum versionum, necnon
contra interpretationem quam plane exigunt non minus contextus, quam ipsius Virginis animus et
constans Ecclesiae traditio? Resp.: Negative.
3572 2159 Qu.5: utrum, quoad ordinem chronologicum Evangeliorum, ab ea sententia recedere fas sit,
quae, antiquissimo aeque ac constanti traditionis testimonio roborata, post Matthaeum, qui omnium
primus Evangelium suum patrio sermone conscripsit, Marcum ordine secundum et Lucam tertium
scripsisse testatur ; aut huic sententiae adversari vicissim censenda sit eorum opinio, quae asserit,
Evangelium secundum et tertium ante graecam primi Evangelii versionem esse compositum? Resp..
Negative ad utramque partem.
3573 2160 Qu. 6: Utrum tempus compositionis Evangelium Marci et Lucae usque ad urbem Ierusalem
eversam differre liceat; vel, eo quod apud Lucam prophetia Domini circa huius urbis eversionem magis
determinata videatur, ipsius saltem Evangelium obsidione iam inchoata fuisse conscriptum, sustineri
possit? Resp.: Negative ad utramque partem.
3574 2161 Qu. 7: Utrum affirmari debeat, Evangelium Lucae praecessisse librum Actuum Apostolorum;
et cum hic liber, eodem Luca auctore (Act 1, 1s), ad finem captivitatis Romanae Apostoli fuerit absolutus
(Act 28, 30s), eiusdem Evangelium non post hoc tempus fuisse compositum? Resp.: Affirmative.
3575 2162 Qu. 8: Utrum, prae oculis habitis tum traditionis testimoniis, tum argumentis internis, quoad
fontes, quibus uterque Evangelista in conscribendo Evangelio usus est, in dubium vocari prudenter queat
sententia, quae tenet Marcum iuxta praedicationem Petri, Lucam autem iuxta praedicationem Pauli
scripsisse; simulque asserit, iisdem Evangelistis praesto fuisse alios quoque fontes fide dignos, sive orales
sive etiam iam scriptis consignatos? Resp.: Negative.
3576 2163 Qu. 9: Utrum dicta et gesta, quae a Marco iuxta Petri praedicationem accurate et quasi
graphice enarrantur, et a Luca assecuto omnia a principio diligenter per testes fide plane dignos, quippe
qui ab initio ipsi viderunt et ministri fuerunt semonis (Lc 1, 2s), sincerissime exponuntur, plenam sibi eam
fidem historicam iure vindicent quam eisdem semper praestitit Ecclesia; an e contrario eadem facta et
gesta censenda sint historica veritate, saltem ex parte, destituta, sive quod scriptores non fuerint testes
oculares, sive quod apud utrumque Evangelistam defectus ordinis ac discrepantia in successione factorum
haud raro deprehendantur; sive quod, cum tardius venerint et scripserint, necessario conceptiones menti
Christi et Apostolorum extraneas aut facta plus minusve iam imaginatione populi inquinata referre
debuerint, sive demum quod dogmaticis ideis praeconceptis, quisque pro suo scopo, indulserint? Resp.:
Affirmative ad primam partem; negative ad alteram.
3577 2164 Qu. 1: Utrum, servatis quae iuxta praecedenter statuta omnino servanda sunt, praesertim de
authenticitate et integritate trium Evangeliorum Matthaei, Marci et Lucae, de identitate substantiali
Evangelii graeci Matthaei cum eius originali primitivo, necnon de ordine temporum, quo eadem scripta
fuerunt, ad explicandum eorum ad invicem simililudines aut dissimilitudines, inter tot varias oppositasque
auctorum sententias, liceat exegetis libere disputare et ad hypotheses traditionis sive scriptae sive oralis
vel etiam dependentiae unius a praecedenti seu a praecedentibus appellare? Res p.: Aftirmative.

