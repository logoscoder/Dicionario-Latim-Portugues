346
ignorantia - traduntur regulae quaedam de fovendis et ordinandis studiis philosophicis, theologicis,
profanis, atque de caute eligendis magistris etc.)
Denzinger (latin) 3466
Denzinger (latin) 3500
Saint Pie X, Litt. motu proprio 'Praestantia Scripturae',
18 novembre 1907
3503 2113 (Sunt, qui) non eo, quo par est, obsequio sententias eiusmodi, quamquam a Pontifice probatas,
exceperint aut excipiant. Quapropter declarandum illud praecipiendumque videmus, quemadmodum
declaramus in praesens expresseque praecipimus, universos omnes conscientiae obstringi officio
sententiis Pontificalis Consilii de re biblica, sive quae adhuc sunt emissae, sive quae posthac edentur
perinde ac Decretis Sacrarum Congregationum pertinentibus ad doctrinam probatisque a Pontifice, se
subiciendi ; nec posse notam tum detrectatae oboedientiae tum temeritatis devitare aut culpa propterea
vacare gravi, quotquot verbis scriptisve sententias has tales impugnent; idque praeter scandalum, quo
offendant, ceteraque quibus in causa esse coram Deo possint, aliis, ut plurimum, temere in his errateque
pronuntiatis.
2114 Ad haec, audentiores quotidie spiritus complurium modernistarum repressuri, qui sophismatis
artificiisque omne genus vim efficacitatemque nituntur adimere, non Decreto solum 'Lamentabili sane
exitu', quod V nonas Iulias anni vertentis S. R. et U. Inquisitio, Nobis iubentibus, edidit (cf. D 2001 sqq),
verum etiam Litteris Encyclicis Nostris 'Pascendi Dominici gregis', datis die VIII mensis Septembris
istius eiusdem anni (cf. D 2071 sqq), auctoritate Nostra Apostolica iteramus confirmamusque tum
Decretum illud Congregationis Sacrae Supremae, tum Litteras eas Nostras Encyclicas, addita
excommunicationis poena adversus contradictores; illudque declaramus ac decernimus, si quis, quod
Deus avertat, eo audaciae progrediatur, ut quamlibet e propositionibus, opinionibus doctrinisque in
alterutro documento, quod supra diximus, improbatis tueatur, censura ipso facto plecti Capite Docentes
Constitutionis Apostolicae Sedis irrogata, quae prima est in excommunicationibus latae sententiae
Romano Pontifici simpliciter reservatis. Haec autem excommunicatio salvis poenis est intelligenda, in
quas, qui contra memorata documenta quidpiam commiserint, possint uti propagatores defensoresque
haeresum incurrere, si quando eorum propositiones, opiniones doctrinaeve haereticae sint, quod quidem
de utriusque illius documenti adversariis plus semel usuvenit, tum vero maxime, cum modernistarum
errores, id est omnium haereseon collectum, propugnant.
Resp. Commiss. de re Biblica, sous saint Pie X, 29 juin 1908
3505 2115 Qu. 1: Utrum doceri possit, vaticinia, quae leguntur in libro Isaiae - et passim in Scripturis -,
non esse veri nominis vaticinia, sed vel narrationes post eventum confictas, vel, si ante eventum
praenuntiatum quidpiam agnosci opus sit, id prophetam non ex supernaturali Dei futurorum praescii
revelatione, sed ex his, quae iam contigerunt, felici quadam sagacitate et naturalis (EnchB: naturali)
ingenii acumine, coniciendo praenuntiasse ? Resp.: Negative.
3506 2116 Qu. 2: Utrum sententia, quae tenet, Isaiam ceterosque prophetas vaticinia non edidisse nisi de
his, quae in continenti vel post non grande temporis spatium eventura erant, conciliari possit cum
vaticiniis, imprimis messianicis et eschatologicis, ab eisdem prophetis de longinquo certo editis, necnon
cum communi sanctorum Patrum sententia concorditer asserentium, prophetas ea quoque praedixisse,
quae post multa saecula essent implenda? Resp.: Negative.
3507 2117 Qu. 3. Utrum admitti possit, prophetas non modo tamquam correctores pravitatis humanae
divinique verbi in profectum audientium praecones, verum etiam tamquam praenuntios eventuum
futurorum, constanter alloqui debuisse auditores non quidem futuros, sed praesentes et sibi aequales, ita ut
ab ipsis plane intelligi potuerint; proindeque secundam partem libri Isaiae (cap XL-LXVI), in qua vates
non Iudaeos Isaiae aequales, at Iudaeos in exilio Babylonico lugentes veluti inter ipsos vivens alloquitur
et solatur, non posse ipsum Isaiam iamdiu emortuum auctorem habere, sed oportere eam ignoto cuidam
vati inter exsules viventi assignare? Resp.: Negative.

