44
221 109 (n 1) Quamvis Patrum traditio Apostolicae Sedi auctoritatem tantam tnbuerit, ut de eius iudicio
disceptare nullus auderet, idque per canones semper regulasque servaverit et currens adhuc suis legibus
ecclesiastica disciplina Petri nomini, a quo ipsa quoque descendit, reverentiam quam debet exsolvat: ...
(3) cum ergo tantae auctoritatis et Petrus caput sit et sequentia omnium maiorum statuta firmaverint, ut
iam humanis divinisque legibus disciplinisque omnibus finiretur Romanam Ecclesiam, cuius locum
regeret (al.: firmetur Romana Ecclesia, cuius locum Nos regere), ipsius quoque potestatem nominis
obtinere...:
(4) tamen, cum Nobis tantum esset auctoritatis, ut nullus de Nostra possit retractare sententia, nihil
egimus, quod non ad vestram notitiam Nostris ultro litteris referremus, dantes hoc fraternitati et in
commune consulentes, non quia quid deberet fieri nesciremus aut faceremus aliquid, quod contra
utilitatem Ecclesiae veniens displiceret, sed pariter vobiscum voluimus habere tractatum de illo (Caelestio
accusato).
Concile de Carthage (XV, ou XVI), commenc√© le 1 mai 418
222 101 Can. 1. Placuit omnibus episcopis ... in sancta Synodo Carthaginensis Ecclesiae constitutis: ut
quicumque dixerit, Adam primum hominem mortalem factum ita, ut, sive peccaret sive non peccaret,
moreretur in corpore, hoc est de corpore exiret non peccati merito, sed necessitate naturae, anathema sit.
223 102 Can. 2. Item placuit, ut quicumque parvulos recentes ab uteris matrum baptizandos negat aut
dicit in remissionem quidem peccatorum eos baptizari, sed nihil ex Adam trahere originalis peccati, quod
lavacro regenerationis expietur, unde sit consequens, ut in eis forma baptismatis 'in remissionem
peccatorum' non vera, sed falsa intellegatur an. s. Quoniam non aliter intellegendum est quod ait
Apostolus: 'Per unum hominem peccatum intravit in mundum (et per peccatum mors), et ita in omnes
homines pertransiit, in quo omnes peccaverunt' (cf. Rom 5, 12), nisi quemadmodum Ecclesia catholica
ubique diffusa semper intellexit. Propter hanc enim regulam fidei etiam parvuli, qui nihil peccatorum in
se ipsis adhuc committere potuerunt, ideo in peccatorum remissionem veraciter baptizantur, ut in eis
regeneratione mundetur, quod generatione traxerunt.
224 1024 Can. 3'. Item placuit, ut si quis dicit, ideo dixisse Dominum: 'In domo Patris mei mansiones
multae sunt' (Jo 14,2), ut intelligatur, quia in regno caelorum erit aliquis medius aut ullus alicubi locus,
ubi beati vivant parvuli qui sine baptismo ex hac vita migrarunt, sine quo in regnum caelorum, quod est
vita aeterna, intrare non possunt, an. s. Nam cum Dominus dicat: Nisi quis renatus fuerit ex aqua et
Spiritu Sancto, non intrabit in regnum caelorum (Jo 3,5), quis catholicus dubitet participem fore diaboli
eum, qui coheres esse non meruit Christi ? Qui enim dextra caret, sinistram procul dubio partem incurret.
225 103 Can.3. item placuit ut quicumque dixerit, gratiam Dei, qua justificatur homo per Jesum Christum
Dominum nostrum, ad solam remissionem peccatorum valere, quae jam commissa sunt, nonetiam ad
adjutorium, ut non committantur, an.s.
226 104 Can.4. Item, quisquis dixerit, eandem gratiam Dei per Jesum Christum Dominum nostrum
propter hoc tantum nos adjuvare ad non peccandum, quia per ipsam nobis revelatur et aperitur
intelligentia mandatirum, ut sciamus, quid appetere, quid vitare debeamus, non autem per illam nobis
praestari, ut quod faciendum cognoverimus, etaim facere diligamus atque valeamus, an. s. Cum enim
dicat Apostolus: "Scientia inflat, caritas vero aedificat" (Cor1 8.1), valde impium est, ut credams, ad eam
quae inflat nos habere gratiam Christi, et ad eam, quae aedificat, non habere, cum sit utrumque donum
Dei, et scire, quid facere debeamus, et diligere, ut faciamus, ut aedificante caritate scientia nos non possit
inflare. Sicut autem de Deo scriptum est: "Qui docet homines scientiam" (Ps 93.10) ita etiam sciptum est:
"Caritas ex Deo est" (Jo1 4.7).
227 105 Can. 5. Item placuit, ut quicumque dixerit, ideo nobis gratiam iustificationis dari, ut, quod facere
per liberum iubemur arbitrium, facilius possimus implere per gratiam, tamquam et si gratia non daretur,
non quidem facile, sed tamen possimus etiam sine illa implere divina mandata, an. s. De fructibus enim
mandatorum Dominus loquebatur, ubi non ait: sine me difficilius potestis facere, sed ait: 'Sine me nihil
potestis facere' (Io 15, 5).
228 106 Can. 6. Item placuit, quod ait S. Joannes Apostolus: Si dixerimus, quia peccatum non habemus,
nos ipsos seducimus, et veritas in nobis non est (I Io 1,8): quisquis sic accipiendum putaverit, ut dicat
propter humilitatem oportere dici, nos habere peccatum, non quia vere ita est, an. s. Sequitur enim
Apostolus et adiungit: Si autem confessi fuerimus peccata nostra, fidelis est et iustus, qui remittat nobis

