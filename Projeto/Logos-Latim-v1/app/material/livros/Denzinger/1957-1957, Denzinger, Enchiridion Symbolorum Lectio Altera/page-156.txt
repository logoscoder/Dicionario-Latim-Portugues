156
1273 683 33. Item, utrum credat, quod Papa vel alii praelati et eorum vicarii in spiritualibus habeant
potestatem sacerdotes et laicos inoboedientes et contumaces excommunicandi, ab officio, beneficio,
ingressu ecclesiae et administratione ecclesiasticorum sacramentorum suspendendi.
1274 684 34. ltem, utrum credat, quod liceat personis ecclesiasticis absque peccato huius mundi habere
possessiones et bona temporalia.
1275 685 35. Item, utrum credat, quod laicis ipsa ab eis auferre potestate propria non liceat; immo quod
sic auferentes, tollentes et invadentes bona ipsa ecclesiastica sint tamquam sacrilegi puniendi, etiam si
male viverent personae ecclesiasticae bona huiusmodi possidentes.
1276 686 36. Item, utrum credat, quod huiusmodi ablatio et invasio, cuicumque sacerdoti, etiam male
viventi, temere vel violenter facta vel illata, inducat sacrilegium.
1277 687 37. Item, utrum credat, quod liceat laicis utriusque sexus, viris scilicet et mulieribus, libere
praedicare verbum Dei.
1278 688 38. Item, utrum credat, quod singulis sacerdotibus libere liceat praedicare verbum Dei,
ubicumque, quandocumque et quibuscumque placuerit, etiam si non sint missi.
1279 689 39. Item, utrum credat, quod omnia peccata mortalia, et specialiter manifesta, sint publice
corrigenda et exstirpanda.
Martin V,Bulla 'Gerentes ad vos' ad abbatem monasterii
Cisterciensis Altzelle in Saxonia, 16 novembre 1427
1290 Gerentes ad vos et monasterium vestrum paternae dilectionis affectum, ad commoda vestra libenter
intendimus ac petitionibus vestris illis praesertim, quibus dispendiis vestris occurritur, facilem impertimur
assensum. Hinc est quod Nos volentes vos et monasterium ipsum praerogativa gratiae prosequi et honoris
tibi fili abbas, quotiens hoc hinc ad quinquennium opportunum fuerit, singulas ecclesias ad tuam et
tuorum Conventus collationem, provisionem, praesentationem seu quamvis aliam dispositionem
communiter et divisim pertinentes ac membra dicti monasterii in dioecesi Misnensi (Meissen)
consistentia eorumque cimeteria, sanguine vel semine polluta reconciliandi necnon singulis monachis
eiusdem monasterii ac personis tibi abbati subiectis omnes etiam sacros ordines conferendi, dioecesani
loci licentia super hoc minime requisita, constitutionibus et ordinationibus Apostolicis ceterisque
contrariis nequaquam obstantibus, auctoritate Apostolica tenore praesentium licentiam concedimus et
etiam facultatem.
Denzinger (latin) 1116
Denzinger (latin) 1290
Concile de Florence (oecum. XVII), 26 février 1439 - août (?)
445; sous Eugene IV; Bulle d'union des Grecs "Laetentur
caeli": 6 juillet 1439
1300 691 (De processione Spiritus Sancti. )
In nomine igitur Sanctae Trinitatis, Patris et Filii et Spiritus Sancti, hoc sacro universali approbante
Florentino Concilio, diffinimus, ut haec fidei veritas ab omnibus Christianis credatur et suscipiatur, sicque
omnes profiteantur, quod Spiritus Sanctus ex Patre et Filio aeternaliter est, et essentiam suam suumque
esse subsistens habet ex Patre simul et Filio, et ex utroque aeternaliter tamquam ab uno principio et unica
spiratione procedit (cf Cc. Lugdun. ll: *850);
1301 691 declarantes, quod id, quod sancti Doctores et Patres dicunt, ex Patre per Filium procedere
Spiritum Sanctum, ad hanc intelligentiam tendit, ut per hoc significetur, Filium quoque esse secundum
Graecos quidem causam, secundum Latinos vero principium subsistentiae Spiritus Sancti, sicut et Patrem.
Et quoniam omnia, quae Patris sunt, Pater ipse unigenito Filio suo gignendo dedit, praeter esse Patrem,
hoc ipsum quod Spiritus Sanctus procedit ex Filio, ipse Filius a Patre aeternaliter habet, a quo etiam
aeternaliter genitus est.

