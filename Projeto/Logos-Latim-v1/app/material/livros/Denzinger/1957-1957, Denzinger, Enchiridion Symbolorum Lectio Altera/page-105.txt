105
eius' (2 Tim 2, 19). Namque in illa ineffabili praescientia multi, qui foris videntur, intus sunt'. Et alio loco:
'Etiam corde tardiores, quantum existimo, intelligunt baptisma Christi nulla perversitate hominis sive
dantis sive accipientis posse violari'; et rursus : 'Potest tamen' ait tradere separatus, sicut potest habere
separatus, sed quam perniciose tradere; ille autem cui tradit potest salubriter accipere, si ipse non
separatus accipiat'.
647 Cap. 41. De his (iis) autem, qui christianitatis bonum suscipere renuunt, ... nihil aliud scribere
possumus vobis, nisi ut eos ad fidem rectam monitis, exhortationibus et ratione illos potius quam vi, quod
vane sapiant, convincatis.... Porro illis violentia, ut credant, nullatenus inferanda est. Nam omne quod ex
voto non est, bonum esse non potest (affertur Ps 53,8; 118,108; 27,7); ultronea quippe Deus obsequia et
exhiberi tantum ab ultroneis praecipit : nam si vim inferre voluisset, nullus omnipotentiae illius resistere
potuisset.
648 Cap. 86. Si fur vel latro deprehensus fuerit, et negaverit quod si impingitur, asseritis apud vos, quod
iudex caput eius verberibus tundat et aliis stimulis ferreis, donec veritatem depromat, ipsius latera pungat;
quam rem nec divina lex nec humana prorsus admittit, cum non invita, sed spontanea debeat esse
confessio, nec sit violenter elicienda, sed voluntarie proferenda; denique, si contigerit vos etiam illis
poenis illatis nihil de his, quae passo in crimen obiiciuntur, penitus invenire, nonne saltem tunc
erubescitis, et quam impie iudicetis agnoscitis? Similiter autem, si homo criminatus, talia passus sustinere
non valens, dixerit se perpetrasse quod non perpetravit: ad quem, rogo, tantae impietatis magnitudo
revolvitur nisi ad eum, qui hunc talia cogit mendaciter confiteri ? Quamvis non confiteri noscatur, sed
loqui, qui hoc ore profert, quod corde non tenet! ... Porro cum liber homo crimine fuerit appetitus, nisi
iam pridem repertus est alicuius sceleris reus, aut tribus testibus convictus poenae succumbit, aut si
convinci non potuerit, ad Evangelium sacrum, quod sibi obiicitur, minime commisisse iurans absolvitur,
et deinceps huic negotio finis imponitur, quemadmodum crebro dictus Apostolus gentium attestatur:
'Omnis'' inquiens 'controversiae eorum finis ad confirmationem est iuramentum' (Hebr 6, 16).
Concile de Constantinople IV (oecum. VIII), Sessio X,
28 f√©vrier 870; Canons
650 336 Can. 1. Per aequam et regiam divinae iustitiae viam inoffense incedere volentes, veluti quasdam
lampades semper lucentes et illuminantes gressus nostros, qui secundum Deum sunt, sanctorum Patrum
definitiones et sensus retinere debemus.
651 336 Quapropter et has ut 'secundum eloquia' secundum magnum et sapientissimum Dionysium
arbitrantes et existimantes, etiam de eis cum divino David promptissime canamus : 'Mandatum Domini
lucidum illuminans oculos' (Ps 18, 9: citatur et Ps 118,105; Prv 6, 23; Is 26, 9: Septg).... Luci enim
veraciter assimilatae sunt divinorum canonum hortationes et dehortationes, secundum quod discernitur
melius a peiore et expediens atque proficuum ab eo, quod non expedire, sed et obesse dignoscitur.
652 336 Igitur regulas, quas sanctae catholicae et apostolicae Ecclesiae tam a sanctis famosissimis
Apostolis quam ab orthodoxorum universalibus necnon et localibus conciliis vel etiam a quolibet
deiloquo Patre ac magistro Ecclesiae traditae sunt, servare ac custodire profitemur; his et propriam vitam
et mores regentes et omnem sacerdotii catalogum, sed et omnes, qui Christiano censentur vocabulo,
poenis et damnationibus et e diverso receptionibus ac iustificationibus, quae per illas prolatae sunt et
definitae, subiici canonice decernentes; tenere quippe traditiones, quas accepimus sive per sermonem sive
per epistolam (cf. 2 Thess 2, 14) Sanctorum, qui antea fulserunt, Paulus admonet aperte, magnus
Apostolus.
653 337 Can. 3. Sacram imaginem Domini nostri Jesu Christi et omnium Liberatris et Salvatoris, aequo
honore cum libro sanctirum Evangeliorum adorari decernimus.
654 337 Sicut enim per syllabarum eloquia, quae in libro feruntur, salutem consequemur omnes, ita per
colorum imaginariam operationem et sapientes et idiotae cuncti ex eo, quod in promptu est, perfruuntur
utilitate; quae enim in syllabis sermo, haec et scriptura, quae in coloribus est, praedicat et commendat; et
dignum est, ut secundum congruentiam rationis et antiquissimam traditionem propter honorem, quia ad
principalia ipsa referentur, etaim derivative iconae honrentur et adorentur aeque ut sanctirum sacer
Evangeliorum liber atque typus pretiosae crucis.

