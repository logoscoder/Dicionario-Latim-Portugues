226
2239 1259 39. Sanctiora opera et paenitentiae, quas peregerunt Sancti, non sufficiunt ad removendam ab
anima vel unicam adhaesionem.
2240 1260 40. Beata Virgo nullum umquam opus exterius peregit, et tamen fuit Sanctis omnibus sanctior.
Igitur ad sanctitatem perveniri potest absque opere exteriore.
2241 1261 41. Deus permittit et vult ad nos humiliandos et ad veram transformationem perducendos,
quod in aliquibus animabus perfectis, etiam non arreptitiis, daemon violentiam inferat earum corporibus,
easque actus carnales committere faciat, etiam in vigilia et sine mentis offuscatione, movendo physice
earum (illarum) manus et alia membra contra earum voluntatem. Et idem dicitur quoad alios actus per se
peccaminosos: in quo casu non sunt peccata, quia in his non adest consensus.
2242 1262 42. Potest dari casus, quod huiusmodi violentiae ad actus carnales contingant eodem tempore
ex parte duarum personarum, scilicet maris et feminae, et ex parte utriusque sequatur actus.
2243 1263 43. Deus praeteritis saeculis sanctos efficiebat tyrannorum ministerio; nunc vero eos efficit
sanctos ministerio daemonum, qui causando in eis praedictas violentias facit, ut illi seipsos magis
despiciant atque annihilent et se Deo resignent.
2244 1264 44 Iob blasphemavit, et tamen non peccavit labiis suis; quod (quia) fuit ex daemonis violentia.
2245 1265 45. Sanctus Paulus huiusmodi daemonis violentias in suo corpore passus est; unde scripsit:
Non quod volo bonum, hoc ago; sed, quod nolo malum, hoc facio (Rom 7, 19).
2246 1266 46. Huiusmodi violentiae sunt medium magis proportionatum ad annihilandam animam, et ad
eam ad veram transformationem et unionem perducendam, nec alia superest via: et haec est via facilior et
tutior.
2247 1267 47. Cum huiusmodi violentiae occurrunt, sinere oportet, ut satanas operetur, nullam adhibendo
industriam nullumque proprium conatum, sed permanere debet homo in suo nihilo; et etiamsi sequantur
pollutiones et actus obscoeni propriis manibus, et etiam peiora, non opus est seipsum inquietare, sed foras
emittendi sunt scrupuli, dubia et timores; quia anima fit magis illuminata, magis roborata magisque
candida et acquiritur sancta libertas; et prae omnibus non opus est haec confiteri (, et sanctissime fit non
confitendo,) quia hoc pacto superatur daemon, et acquiritur thesaurus pacis.
2248 1268 48. Satanas, qui huiusmodi violentias causat (infert), suadet deinde, gravia esse delicta, ut
anima se inquietet, ne in via interna ulterius progrediatur: unde ad eius vires enervandas melius est ea non
confiteri, quia non sunt peccata, nec etiam venialia.
2249 1269 49. Iob ex violentia daemonis se propriis manibus polluebat eodem tempore, quo mundas
habebat ad Deum preces, sic interpretando locum ex capite XVI Iob (cf. Iob 16, 18).
2250 1270 50. David, Jeremias et multi ex sanctis Prophetis huiusmodi violentias patiebantur harum
impurarum operationum externarum.
2251 1271 51. In sacra Scriptura multa sunt exempla violentiarum ad actus externos peccaminosos; uti
illud de Samsone, qui per violentiam seipsum occidit cum Philistaeis (Idc 16, 29 s), coniugium iniit cum
alienigena (Idc 14, 1 ss), et cum Dalila meretrice fornicatus est (Idc 16, 4 ss), quae alias erant prohibita et
peccata fuissent; de Iuditha, quae Holoferni mentita fuit (Idth 11, 4 ss); de Elisaeo, qui pueris maledixit (4
Reg 2, 24); de Elia, qui combussit duos (-! ) duces cum turmis regis Achab (cf. 4 Reg 1, 10 ss). An vero
fuerit violentia immediate a Deo peracta vel daemonum ministerio, ut in aliis animabus contingit, in dubio
relinquitur.
2252 1272 52. Cum huiusmodi violentiae, etiam impurae, absque mentis offuscatione accidunt, tunc
anima Deo potest uniri, et de facto semper magis unitur.
2253 1273 53. Ad cognoscendum in praxi, an aliqua operatio in aliis personis fuerit violenta (violentia)
regula, quam de hoc habeo, nedum sunt protestationes animarum illarum, quae protestantur, se dictis
violentiis non consensisse aut iurare non posse, quod in iis consenserint, et videre quod sint animae, quae

