183
1628 871 Can. 1. Si quis dixerit, confirmationem baptizatorum otiosam caeremoniam esse et non potius
verum et proprium sacramentum, aut olim nihil aliud fuisse, quam catechesim quandam, qua
adolescentiae proximi fidei suae rationem coram Ecclesia exponebant: an. s.
1629 872 Can. 2. Si quis dixerit, iniurios esse Spiritui Sancto eos, qui sacro confirmationis chrismati
virtutem aliquam tribuunt: an. s.
1630 873 Can. 3. Si quis dixerit, sanctae confirmationis ordinarium ministrum non esse solum episcopum,
sed quemvis simplicem sacerdotem: an. s.
Sessio XIII, 11 octobre 1551; Decretum de ss. Eucharistia
1635 873a Sacrosancta oecumenica et generalis Tridentina Synodus..., etsi in eum finem non absque
peculiari Spiritus Sancti ductu et gubernatione convenerit, ut veram et antiquam de fide et sacramentis
doctrinam exponeret, et ut haeresibus omnibus et aliis gravissimis incommodis, quibus Dei Ecclesia
misere nunc exagitatur et in multas ac varias partes scinditur, remedium afferret, hoc praesertim iam inde
a principio in votis habuit, ut stirpitus convelleret zizania exsecrabilium errorum et schismatum quae
inimicus homo his nostris calamitosis temporibus in doctrina fidei, usu et cultu sacrosanctae Eucharistiae
superseminavit, quam alioqui Salvator noster in Ecclesia sua tamquam symbolum reliquit eius unitatis et
caritatis, qua Christianos omnes inter se coniunctos et copulatos esse voluit. Itaque eadem sacrosancta
synodus, sanam et sinceram illam de venerabili hoc et divino Eucharistiae sacramento doctrinam tradens,
quam semper catholica Ecclesia ab ipso Iesu Christo Domino nostro et eius Apostolis erudita, atque a
Spiritu Sancto illi 'omnem veritatem in dies suggerente' (cf. Jo 14, 26) edocta retinuit et ad finem usque
saeculi conservabit, omnibus Christi fidelibus interdicit, ne posthac de sanctissima Eucharistia aliter
credere, docere aut praedicare audeant, quam ut est hoc praesenti decreto explicatum atque definitum.
1636 874 Principio docet sancta Synodus et aperte ac simpliciter profitetur, in almo sanctae Eucharistiae
sacramento post panis et vini consecrationem Dominum nostrum lesum Christum verum Deum atque
hominem vere, realiter ac substantialiter (can. I ) sub specie illarum rerum sensibilium contineri. Neque
enim haec inter se pugnant, ut ipse Salvator noster semper ad dextram Patris in caelis assideat iuxta
modum exsistendi naturalem, et ut multis nihilominus aliis in locis sacramentaliter praesens sua
substantia nobis adsit, ea exsistendi ratlone quam etsi verbis exprimere vix possumus possibilem tamen
esse Deo, cogitatione per fidem illustrata assequi possumus et constantissime credere debemus.
1637 874 Ita enim maiores nostri omnes, quotquot in vera Christi Ecclesia I fuerunt, qui de sanctissimo
hoc sacramento disseruerunt, apertissime professi sunt, hoc tam admirabile sacramentum in ultima Coena
Redemptorem nostrum instituisse, cum post panis vinique benedictionem se suum ipsius corpus illis
praebere ac suum sanguinem disertis ac perspicuis verbis testatus est; quae verba a sanctis Evangelistis
commemorata (Mt 26, 26 ss; Mc 14, 22 ss; Lc 22, 19 s), et a divo Paulo postea repetita 11 Cor 11, 23ss),
cum propriam illam et apertissimam significationem prae se ferant, secundum quam a Patribus intellecta
sunt, indignissimum sane hagitium est, ea a quibusdam contentiosis et pravis hominibus ad fictitios et
imaginarios tropos, quibus veritas carnis et sanguinis Christi negatur, contra universum Ecclesiae sensum
detorqueri, quae, tamquam columna et firmamentum veritatis (I Tim 3, 15), haec ab impiis hominibus
excogitata commenta velut satanica detestata est, grato semper et memori animo praestantissimum hoc
Christi beneficium agnoscens.
1638 875 Ergo Salvator noster, discessurus ex hoc mundo ad Patrem, sacramentum hoc instituit, in quo
divitias divini sui erga homines amoris velut effudit, 'memoriam faciens mirabilium suorum' (Ps 110, 4) et
in illius sumptione colere nos 'sui memoriam' (1 Cor 11, 24) praecepit suamque 'annuntiare mortem,
donec ipse ad iudicandum mundum veniat' (cf. 1 Cor 11, 26). Sumi autem voluit sacramentum hoc
tamquam spiritualem animarum cibum (Mt 26, 26), quo alantur et confortentur (can. 5) viventes vita
illius, qui dixit: 'Qui manducat me, et ipse vivet propter me' (Io 6, 58), et tamquam antidotum, quo
liberemur a culpis quotidianis et a peccatis mortalibus praeservemur. Pignus praeterea id esse voluit
futurae nostrae gloriae et perpetuae felicitatis, adeoque symbolum unius illius corporis, cuius ipse caput
(1 Cor 11, 3; Eph 5, 23) exsistit, cuique nos, tamquam membra, arctissima fidei, spei et caritatis
conexione adstrictos esse voluit, ut 'idipsum omnes diceremus, nec essent in nobis schismata' (cf. 1 Cor 1,
10).
3. 'De excellentia ss. Eucharistiae super reliqua sacramenta

