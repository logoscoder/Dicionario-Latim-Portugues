139
969 519 (19) Deus animas amat, non opus extra.
970 520 (20) Quod bonus homo est unigenitus Filius Dei.
971 521 (21) Homo nobilis est ille unigenitus Filius Dei, quem Pater aeternaliter genuit.
972 522 (22) Pater generat me suum filium et eundem filium. Quidquid Deus operatur, hoc est unum;
propter hoc generat ipse me suum filium sine omni distinctione.
973 523 (23) Deus est unus omnibus modis et secundum omnem rationem, ita ut in ipso non sit invenire
aliquam multitudinem in intellectu vel extra intellectum. Qui enim duo videt vel distinctionem videt,
Deum non videt, Deus enim unus est extra numerum et supra numerum nec ponit in unum (lege:
numerum) cum aliquo. Sequitur (scl. loco posteriore): nulla igitur distinctio in ipso Deo esse potest aut
intelligi.
974 524 (24) Omnis distinctio est a Deo aliena, neque in natura neque in personis; probatur: quia natura
ipsa est una et hoc unum, et quaelibet persona est una et idipsum unum, quod natura.
975 525 (25) Cum dicitur: 'Simon, diligis me plus his?' (Io 21, 15 s), sensus est, id est plus quam istos, et
bene quidem, sed non perfecte. In primo enim et secundo et (, in) plus et minus et (-!) gradus est et ordo,
in uno autem nec gradus est nec ordo. Qui igitur diligit Deum plus quam proximum, bene quidem, sed
nondum perfecte.
976 526 (26) Omnes creaturae sunt unum purum nihil: non dico, quod sint quid modicum vel aliquid, sed
quod sint unum purum nihil.
Obiectum praeterea exstitit dicto Ekardo, quod praedicaverat alios duos articulos sub his verbis:
977 527 (1) Aliquid est in anima, quod est increatum et increabile; si tota anima esset talis, esset increata
et increabilis, et hoc est intellectus.
978 528 (2) Quod Deus non est bonus neque melior neque optimus; ita male dico, quandocumque voco
Deum bonum, ac si ego album vocarem nigrum.
979 529 (Censura:) ... quia ... invenimus primos quindecim memoratos articulos et duos etiam alios
ultimos tam ex suorum sono verborum quam ex suarum connexione sententiarum errorem seu labem
haeresis continere, alios vero undecim, quorum primus incipit 'Deus non praecipit' etc. (prop. 16),
reperimus nimis male sonare et multum esse temerarios de haeresique suspectos, licet cum multis
expositionibus et suppletionibus sensum catholicum formare valeant vel habere: ne articuli huiusmodi seu
contenta in eis corda simplicium ... inficere valeant, ...
529 Nos ... praefatos quindecim primos articulos et duos alios ultimos tamquam haereticos, dictos vero
alios undecim tamquam male sonantes, temerarios, et suspectos de haeresi, ac nihilominus libros
quoslibet seu opuscula eiusdem Ekardi, praefatos articulos seu eorum aliquem continentes, damnamus et
reprobamus expresse.
980 Porro ... volumus notum esse, quod, prout constat per publicum instrumentum inde confectum,
praefatus Ekardus in fine vitae suae fidem catholicam profitens praedictos viginti sex articulos, quos se
praedicasse confessus exstitit, necnon quaecumque alia per eum scripta et docta ..., quae possent generare
in mentibus fidelium sensum haereticum vel erroneum ac verae fidei inimicum, quantum ad illum sensum
revocavit ac etiam reprobavit ..., determinationi Apostolicae Sedis et Nostrae tam se quam scripta sua et
dicta omnia summittendo.
Denzinger (latin) 846
Denzinger (latin) 990
Jean XXII, Bulla 'Ne super his', 3 d√©cembre 1334

