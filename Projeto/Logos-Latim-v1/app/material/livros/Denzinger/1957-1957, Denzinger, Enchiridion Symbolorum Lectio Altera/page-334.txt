334
3445 2045 45. Non omnia, quae narrat Paulus de institutione Eucharistiae (I Cor 11, 23-25), historice sunt
sumenda.
3446 2046 46. Non adfuit in primitiva Ecclesia conceptus de christiano peccatore auctoritate Ecclesiae
reconciliato, sed Ecclesia nonnisi admodum lente huiusmodi conceptui assuevit. Immo etiam postquam
paenitentia tamquam Ecclesiae institutio agnita fuit, non appellabatur sacramenti nomine, eo quod
haberetur uti sacramentum probrosum.
3447 2047 47. Verba Domini: 'Accipite Spiritum Sanctum; quorum remiseritis peccata, remittuntur eis, et
quorum retinueritis, retenta sunt' (Io 20,22 23), minime referuntur ad sacramentum paenitentiae, quidquid
Patribus Tridentinis asserere placuit.
3448 2048 48. Iacobus in sua epistola (Iac 5, 14s) non intendit promulgare aliquod sacramentum Christi,
sed commendare pium aliquem morem, et si in hoc more forte cernit medium aliquod gratiae, id non
accipit eo rigore, quo acceperunt theologi, qui notionem et numerum sacramentorum statuerunt.
3449 2049 49. Coena christiana paulatim indolem actionis liturgicae assumente, hi, qui Coenae praeesse
consueverant, characterem sacerdotalem acquisiverunt.
3450 2050 50. Seniores, qui in Christianorum coetibus invigilandi munere fungebantur, instituti sunt ab
Apostolis presbyteri aut episcopi ad providendum necessariae crescentium communitatum ordinationi ;
non proprie ad perpetuandam missionem et potestatem Apostolicam.
3451 2051 51. Matrimonium non potuit evadere sacramentum novae legis nisi serius in Ecclesia;
siquidem, ut matrimonium pro sacramento haberetur, necesse erat, ut praecederet plena doctrinae de
gratia et sacramentis theologica explicatio.
3452 2052 52. Alienum fuit a mente Christi Ecclesiam constituere veluti societatem super terram per
longam saeculorum seriem duraturam ; quin immo in mente Christi regnum caeli una cum fine mundi
iamiam adventurum erat.
3453 2053 53. Constitutio organica Ecclesiae non est immutabilis; sed societas christiana perpetuae
evolutioni aeque ac societas humana est obnoxia.
3454 2054 54. Dogmata, sacramenta, hierarchia, tum quod ad notionem tum quod ad realitatem attinet,
non sunt nisi intelligentiae christianae interpretationes evolutionesque, quae exiguum germen in
Evangelio latens externis incrementis auxerunt perfeceruntque.
3455 2055 55. Simon Petrus ne suspicatus quidem umquam est, sibi a Christo demandatum esse
primatum in Ecclesia.
3456 2056 56. Ecclesia Romana non ex divinae providentiae ordinatione, sed ex mere politicis
condicionibus caput omnium Ecclesiarum effecta est.
3457 2057 57. Ecclesia sese praebet scientiarum naturalium et theologicarum progressibus infensam.
3458 2058 58. Veritas non est immutabilis plus quam ipse homo, quippe quae cum ipso, in ipso et per
ipsum evolvitur.
3459 2059 59. Christus determinatum doctrinae corpus omnibus temporibus cunctisque hominibus
applicabile non docuit, sed potius inchoavit motum quendam religiosum diversis temporibus ac locis
adaptatum vel adaptandum.
3460 2060 60. Doctrina christiana in suis exordiis fuit iudaica, sed facta est per successivas evolutiones
primum paulina, tum ioannica, demum hellenica et universalis.
3461 2061 61. Dici potest absque paradoxo, nullum Scripturae caput, a primo Genesis ad postremum
Apocalypsis, continere doctrinam prorsus identicam illi, quam super eadem re tradit Ecclesia et idcirco
nullum Scripturae caput habere eundem sensum pro critico ac pro theologo.

