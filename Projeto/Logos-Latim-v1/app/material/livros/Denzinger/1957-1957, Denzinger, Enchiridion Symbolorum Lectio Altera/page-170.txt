170
1463 753 13. In sacramento paenitentiae ac remissione culpae non plus facit Papa aut episcopus, quam
infimus sacerdos: immo, ubi non est sacerdos, aeque tantum quilibet Christianus, etiamsi mulier aut puer
esset.
1464 754 14. Nullus debet sacerdoti respondere, se esse contritum, nec sacerdos requirere.
1465 755 15. Magnus est error eorum, qui ad sacramenta Eucharistiae accedunt huic innixi, quod sint
confessi, quod non sint sibi conscii alicuius peccati mortalis, quod praemiserint orationes suas et
praeparatoria omnes illi iudicium sibi manducant et bibunt. Sed si credant et confidant, se gratiam ibi
consecuturos, haec sola fides facit eos puros et dignos.
1466 756 16. Consultum videtur, quod Ecclesia in communi Concilio statueret, laicos sub utraque specie
communicandos: nec Bohemi communicantes sub utraque specie sunt haeretici, sed schismatici.
1467 757 17. Thesauri Ecclesiae, unde Papa dat indulgentias, non sunt merita Christi et Sanctorum.
1468 758 18. Indulgentiae sunt piae fraudes fidelium, et remissiones bonorum operum; et sunt de numero
eorum, quae licent, et non de numero eorum, quae expediunt (cf. 1 Cor 6, 12).
1469 759 19. Indulgentiae his, qui veraciter eas consequuntur, non valent ad remissionem poenae pro
peccatis actualibus debitae apud divinam iustitiam.
1470 760 20. Seducuntur credentes indulgentias esse salutares et ad fructum spiritus utiles.
1471 761 21. Indulgentiae necessariae sunt solum publicis criminibus, et proprie conceduntur duris
solummodo et impatientibus.
1472 762 22. Sex generibus hominum indulgentiae nec sunt necessariae nec utiles: videlicet mortuis seu
morituris, infirmis, legitime impeditis, his, qui non commiserunt crimina, his, qui crimina commiserunt,
sed non publica, his, qui meliora operantur.
1473 763 23. Excommunicationes sunt tantum externae poenae nec privant hominem communibus
spiritualibus Ecclesiae orationibus.
1474 763 24. Docendi sunt Christiani plus diligere excommunicationem quam timere.
1475 765 25. Romanus Pontifex, Petri successor, non est Christi vicarius super omnes totius mundi
ecclesias ab ipso Christo in beato Petro institutus.
1476 766 26. Verbum Christi ad Petrum: 'Quodcumque solveris super terram' etc.. (Mt 16) extenditur
dumtaxat ad ligata ab ipso Petro.
1477 767 27. Certum est, in manu Ecclesiae aut Papae prorsus non esse statuere articulos fidei, immo nec
leges morum seu bonorum operum.
1478 768 28. Si Papa cum magna parte Ecclesiae sic vel sic sentiret, nec etiam erraret; adhuc non est
peccatum aut haeresis, contrarium sentire, praesertim in re non necessaria ad salutem, donec fuerit per
Concilium universale alterum reprobatum, alterum approbatum.
1479 769 29. Via nobis facta est enervandi auctoritatem Conciliorum, et libere contradicendi eorum
gestis, et iudicandi eorum decreta, et confidenter confitendi quidquid verum videtur, sive probatum fuerit
sive reprobatum a quocumque Concilio.
1480 770 30. Aliqui articuli Johannis Hus condemnati in Concilio Constantiensi sunt christianissimi,
verissimi et evangelici, quos nec universalis Ecclesia posset damnare.
1481 771 31. In omni opere bono iustus peccat.
1482 772 32. Opus bonum optime factum est veniale peccatum.

