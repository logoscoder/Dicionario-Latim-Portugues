208
1945 1045 45. sacrificium Missae non alia ratione est sacrificium, quam generali illa, qua 'omne opus,
quod fit, ut sancta societate Deo homo inhaereat'.
1946 1046 46. (46A). Ad rationem et definitionem peccati non pertinet voluntarium, nec definitionis
quaestio est, sed causae et originis, utrum omne peccatum debeat esse voluntarium.
1947 1047 47. (46B). Unde peccatum originis vere habet rationem peccati sine ulla relatione ac respectu
ad voluntatem, a qua originem habuit.
1948 1048 48. (47A). Peccatum originis est habituali parvuli voluntate voluntarium, et habitualiter
dominatur parvulo(s) eo quod non gerit contrarium voluntatis arbitrium.
1949 1049 49. (47B). Et ex habituali voluntate dominante fit, ut parvulus decedens sine regenerationis
sacramento, quando usum rationis consecutus erit, actualiter Deum odio habeat, Deum blasphemet et legi
Dei repugnet.
1950 1050 50. (48). Prava desideria, quibus ratio non consentit, et quae homo invitus patitur, sunt
prohibita praecepto : 'Non concupisces' (cf. Ex 20, 17).
1951 1051 51. (49). Concupiscentia sive lex membrorum, et prava eius desideria, quae inviti sentiunt
homines, sunt vera legis inoboedientia.
1952 1052 52. (50). Omne scelus eius est condicionis, ut suum auctorem et omnes posteros eo modo
inficere possit, quo infecit prima transgressio.
1953 1053 53. (51). Quantum est ex vi transgressionis, tantum meritorum malorum a generante
contrahunt, qui cum minoribus nascuntur vitiis, quam qui cum maioribus.
1954 1054 54. (52). Definitiva haec sententia, Deum homini nihil impossibile praecepisse, falso tribuitur
Augustino, cum Pelagii sit.
1955 1055 55. (53). Deus non potuisset ab initio talem creare hominem, qualis nunc nascitur.
1956 1056 56 (54A). In peccato duo sunt, actus et reatus; transeunte autem actu, nihil manet, nisi reatus
sive obligatio ad poenam.
1957 1057 57. (54B). Unde in sacramento baptismi aut sacerdotis absolutione proprie reatus peccati
dumtaxat tollitur, et ministerium sacerdotum solum liberat a reatu.
1958 1058 58. (55). Peccator paenitens non vivificatur ministerio sacerdotis absolventis, sed a solo Deo,
qui, paenitentiam suggerens et inspirans, vivificat eum et resuscitat: ministerio autem sacerdotis solum
reatus tollitur.
1959 1059 59. (56). Quando per eleemosynas aliaque paenitentiae opera Deo satisfacimus pro poenis
temporalibus, non dignum pretium Deo pro peccatis nostris offerimus, sicut quidam errantes autumant
(nam alioqui essemus, saltem aliqua ex parte, redemptores); sed aliquid facimus, cuius intuitu Christi
satisfactio nobis applicatur et communicatur.
1960 1060 60. (57). Per passiones Sanctorum in indulgentiis communicatas non proprie redimuntur nostra
delicta; sed per communionem caritatis nobis eorum passiones impertiuntur, ut digni simus, qui pretio
sanguinis Christi a poenis pro peccatis debitis liberemur.
1961 1061 61. (58). Celebris illa doctorum distinctio, divinae legis mandata bifariam impleri, altero
modo, quantum ad praeceptorum operum substantiam tantum, altero, quantum ad certum quendam
modum, videlicet, secundum quem valeant operantem perducere ad regnum aeternum (hoc est ad modum
meritorium), commentitia est et explodenda.
1962 1062 62. (59). Illa quoque distinctio, qua opus dicitur bifariam bonum, vel quia ex obiecto et
omnibus circumstantiis rectum est et bonum (quod moraliter bonum appellari consuevit (appellare

