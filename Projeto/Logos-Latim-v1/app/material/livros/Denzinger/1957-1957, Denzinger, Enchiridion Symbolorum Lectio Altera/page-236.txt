236
2451 1401 51. Fides iustificat, quando operatur, sed ipsa non operatur nisi per caritatem. - Act 13, 39.
2452 1402 52. Omnia alia salutis media continentur in fide tamquam in suo germine et semine ; sed haec
fides non est absque amore et fiducia. - Act 10, 43.
2453 1403 53. Sola caritas christiano modo facit (actiones christianas) per relationem ad Deum et Jesum
Christum. - Col 3, 14.
2454 1404 54. Sola caritas est, quae Deo loquitur; eam solam Deus audit. - 1 Cor 13, 1.
2455 1405 55. Deus non coronat nisi caritatem: qui currit ex alio impulsu et ex alio motivo, in vanum
currit. - 1 Cor 9, 24.
2456 1406 56. Deus non remunerat nisi caritatem: quoniam caritas sola Deum honorat. - Mt 25, 36.
2457 1407 57. Totum deest peccatori, quando ei deest spes; et non est spes in Deo, ubi non est amor Dei.
- Mt 27, 5.
2458 1408 58. Nec Deus est nec religio, ubi non est caritas. - 1 Jo 4, 8.
2459 1409 59. Oratio impiorum est novum peccatum; et quod Deus illis concedit, est novum in eos
judicium. Jo 10.25 : ed. 1693
2460 1410 60. Si solus supplicii timor animat paenitentiam, quo haec est magis violenta, eo magis ducit
ad desperationem. - Mt 27, 5.
2461 1411 61. Timor nonnisi manum cohibet, cor autem tamdiu peccato addicitur, quamdiu ab amore
iustitiae non ducitur. - Lc 20, 19.
2462 1412 62. Qui a malo non abstinet nisi timore poenae, illud committit in corde suo et iam est reus
coram Deo. - Mt 21, 46.
2463 1413 63. Baptizatus adhuc est sub lege sicut Judaeus, si legem non adimpleat, aut adimpleat ex solo
timore. - Rom 6, 14.
2464 1414 64. Sub maledicto legis numquam fit bonum; quia peccatur sive faciendo malum sive illud
nonnisi ob timorem evitando. - Gal 5, 18.
2465 1415 65. Moyses, Prophetae, sacerdotes et doctores Legis mortui sunt absque eo, quod ullum Deo
dederint filium, cum non effecerint nisi mancipia per timorem. - Mc 12, 19.
2466 1416 66. Qui vult Deo appropinquare, nec debet ad ipsum venire cum brutalibus passionibus neque
adduci per instinctum naturalem aut per timorem sicuti bestiae, sed per fidem et per amorem sicuti filii. Hebr 12, 20: ed. 1693.
2467 1417 67. Timor servilis non sibi repraesentat Deum nisi ut dominum durum, imperiosum, iniustum,
intractabilem. - Lc 19, 21: ed. 1693.
2468 1418 68. Dei bonitas abbreviavit viam salutis, claudendo totum in fide et precibus. - Act 2, 21.
2469 1419 69. Fides, usus, augmentum et praemium fidei, totum est donum purae liberalitatis Dei. - Mc
9, 22.
2470 1420 70. Numquam Deus affligit innocentes; et afflictiones semper serviunt vel ad puniendum
peccatum vel ad purificandum peccatorem. - Jo 9, 3.
2471 1421 71. Homo ob sui conservationem potest sese dispensare ab ea lege, quam Deus condidit
propter eius utilitatem. - Mc 2, 28.

