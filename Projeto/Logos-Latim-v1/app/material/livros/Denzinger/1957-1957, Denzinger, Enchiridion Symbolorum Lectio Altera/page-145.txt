145
fuerint, servemur et servabuntur: et quod a sententiis et iudiciis Nostris non potuerit neque possit nec
poterit ad aliquem iudicem alium appellari.
1057 570h 6., si credidisti et adhuc credis, plenitudinem potestatis Romani Pontificis se extendere in
tantum, quod patriarchas, catholicon, archiepiscopos, episcopos, abbates et quoscumque praelatos alios de
dignitatibus, in quibus fuerint constituti, possit ad alias dignitates maioris vel minoris iurisdictionis
transferre, vel exigentibus eorum criminibus ipsos degradare et deponere, excommunicare et Satanae
tradere (cf. 1 Cor 5, 5).
1058 570i 7., si credidisti et adhuc credis, pontificalem auctoritatem non posse nec debere subici
cuicumque imperiali et regali aut alteri saeculari potestati quantum ad institutionem iudicialem,
correctionem vel destitutionem.
1059 570k 8., si credidisti et credis, Romanum Pontificem solum posse sacros generales canones condere,
plenissimam indulgentiam dare visitantibus limina Apostolorum Petri et Pauli vel ad Terram Sanctam
accedentibus, aut quibuscumque fidelibus vere et plene paenitentibus et confessis.
1060 570l 9, si credidisti et credis, omnes, qui se contra fidem Romanae Ecclesiae erexerunt et in finali
impaenitentia mortui fuerunt, damnatos fuisse et ad perpetua infernorum supplicia descendisse.
1061 570 10., si credidisti et adhuc credis, Romanum Pontificem circa administrationem sacramentorum
Ecclesiae, salvis semper illis, quae sunt de integritate et necessitate sacramentorum, posse diversos ritus
ecclesiarum Christi tolerare, et etiam concedere, ut serventur.
1062 570 11., si credidisti et credis, Armenos, qui Romano Pontifici in diversis partibus orbis obediunt et
formas et ritus Romanae Ecclesiae in administratione sacramentorum et in ecclesiasticis officiis, ieiuniis
et aliis caerimoniis studiose et cum devotione observant, bene agere et illa agendo vitam aeternam mereri.
1063 570 12., si credidisti et credis, neminem de dignitate episcopali ad archiepiscopalem, patriarchalem
vel catholicon posse transferri auctoritate propria, nec etiam auctoritate cuiuscumque principis saecularis,
sive rex fuerit sive imperator, vel quicumque alius fultus qualicumque potestate et dignitate terrena.
1064 570 13., si credidisti et adhuc credis, solum Romanum Pontificem, dubiis emergentibus circa fidem
catholicam, posse per determinationem authenticam, cui sit inviolabiliter adhaerendum finem imponere,
et esse verum et catholicum quidquid ipse auctoritate clavium sibi traditarum a Christo determinat esse
verum, et quod determinat esse falsum et haereticum, sit (sic) censendum.
1065 570 14., si credidisti et credis, Novum et Vetus Testamentum in omnibus libris, quos Romanae
Ecclesiae nobis tradidit auctoritas, veritatem indubiam per omnia continere...
1066 570 ... Quaerimus, si credidisti et credis, purgatorium esse, ad quod descendunt animae decedentium
in gratia, quae nondum per completam paenitentiam de suis satisfecerunt peccatis.
1067 570 Item si credidisti et credis, quod igne crucientur ad tempus, et quod mox purgatae, etiam citra
diem iudicii, ad veram et aeternam beatitudinem perveniant, quae in faciali Dei visione et dilectione
consistit.
1068 571 Responsiones dedisti, quae nos inducunt, ut a te sequentia requiramus:
1. de consecratione chrismatis, si credis, quod per nullum sacerdotem, qui non est episcopus, chrisma
potest rite et debite consecrari.
1069 572 2., si credis, quod sacramentum confirmationis per alium quam per episcopum non potest ex
officio ordinarie ministrari.
1070 573 3., si credis, quod solum per Romanum Pontificem, plenitudinem potestatis habentem, possit
dispensatio sacramenti confirmationis presbyteris, qui non sunt episcopi, committi.
1071 574 4., si credis, quod chrismati per quoscumque sacerdotes, qui non sunt episcopi neque a Romano
Pontifice super hoc commissionem seu concessionem aliquam receperunt, iterum per episcopum vel
episcopos sint chrismandi.

