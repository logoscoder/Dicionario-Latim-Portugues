320
Romani Pontificis potestas summa est, universalis, planeque sui iuris: episcoporum vero certis
circumscripta finibus nec plane sui iuris: 'Inconveniens est, quod duo aequaliter super eundem gregem
constituantur. Sed quod duo, quorum unus alio principalior est, super eandem plebem constituantur, non
est inconveniens, et secundum hoc super eandem plebem immediate sunt et sacerdos parochialis et
episcopus et papa'.
3310 1962 Romani autem Pontifices, officii sui memores, maxime omnium conservari volunt, quidquid
est in Ecclesia divinitus constitutum: propterea quemadmodum potestatem suam ea, qua par est, cura
vigilantiaque tuentur, ita et dedere et dabunt constanter operam, ut sua episcopis auctoritas salva sit.
Immo quidquid episcopis tribuitur honoris, quidquid obsequii, id omne sibimet ipsis tributum deputant.
Denzinger (latin) 3263
Denzinger (latin) 3310
Resp. S. officii ad quendam episc. Brasil. (sous Léon XIII),
5 août 1896; D 1937 nota
3312 1937 Expos.: ... Uva his in locis adeo debilis et aquosa est, ut ad tolerabile vinum habendum aliquid
sacchari e planta quam vulgo 'canna de assugar' appellamus, musto admisceri debeat. ... Cognita
Responsione S. Rom. et Univ. Inquisitionis, 25 juin 1891 lata, dubitationes ortae sunt: Qu.: Utrum sic
confectum vinum pro s. Missae sacrificio tuto adhiberi valeat? Resp. (cfirm. a S. P'ce, 7 aout): Loco
sacchari extracti e canna saccharina, vulgo 'canna de assugar', addendum potius esse spiritum alcool,
dummodo ex genimine vitis extractus fuerit et eius quantitas, addita cum ea quam vinum de quo agitur
naturaliter continet, haud excedat proportionem 12 pro centum; huiusmodi vero admixtio fiat, quando
fermentatio tumultuosa, ut aiunt, defervescere inceperit.
Resp. S. officii ad archiep. Tarracon. (sous Léon XIII),
5 août 1896; D 1937 nota
3313 Qu.: 1. Utrum... vinis (exportandis) praesertim dulcibus, pro eorumdem conservatione, tantum
spiritus seu 'alcool' ex uva deprompti addi queat, ut ad 17 circiter vel 18 vis alcoolicae gradus increscant,
quin cessent exinde esse materia apta pro Missae sacrificio? 2 Utrum licitum sit ad s. Missae sacrificium
conficiendum uti vino ex musto obtento, quod ante fermentationem vinosam per evaporationem igneam
condensatum est? Resp. (cfirm. a S. P'ce, 7 aout): Ad 1. Dummodo... spiritus extractus fuerit ex genimine
vitis, et quantitas alcoolica adiungenda una cum ea quam vinum de quo agitur naturaliter continet, non
excedat proportionem 17 vel 18 pro centum, et admixtio fiat, quando fermentatio tumultuosa, ut aiunt,
defervescere inceperit, nihil obstare, quominus idem vinum in Missae sacrificio adhibeatur. Ad 2. Licere,
dummodo decoctio huiusmodi fermentationem alcoolicam haud excludat, ipsaque fermentatio naturaliter
obtineri possit et de facto obtineatur.
Léon XIII, Ep. 'Apostolicae curae et caritatis',
13 septembre 1896; De ordinationibus Anglicanis
3315 1963 In ritu cuiuslibet sacramenti conficiendi et administrandi iure discernunt inter partem
ceremonialem et partem essentialem, quae materia et forma appellari consuevit. Omnesque norunt,
sacramenta novae Legis utpote signa sensibilia atque gratiae invisibilis efficientia, debere gratiam et
significare quam efficiunt, et efficere quam significant (cf. DS 1310 1606). Quae significatio, etsi in toto
ritu essentiali, in materia scilicet et forma, haberi debet, praecipue tamen ad formam pertinet; cum materia
sit pars per se non determinata, quae per illam determinatur. Idque in sacramento ordinis manifestius
apparet, cuius conferendi materia, quatenus hoc loco se dat considerandam, est manuum impositio; quae
quidem nihil definitum per se significat, et aeque ad quosdam ordines, aeque ad confirmationem
usurpatur.
3316 1964 Iamvero verba, quae ad proximam usque aetatem habentur passim ab Anglicanis tamquam
forma propria ordinationis presbyteralis, videlicet 'Accipe Spiritum Sanctum', minime sane significant
definite ordinem sacerdotii vel eius gratiam, et potestatem, quae praecipue est potestas consecrandi et
offerendi verum corpus et sanguinem Domini, eo sacrificio, quod non est nuda commemoratio sacrificii
in cruce peracti (DS l753). Forma huiusmodi aucta quidem est postea iis verbis : ad officium et opus
presbyteri; sed hoc potius convincit, Anglicanos vidisse ipsos, primam eam formam fuisse mancam neque

