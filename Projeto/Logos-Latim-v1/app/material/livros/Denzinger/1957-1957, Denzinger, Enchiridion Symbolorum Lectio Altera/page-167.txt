167
Sixte IV, Const. 'Grave nimis', 4 septembre 1483
1425 735 Sane cum s. Romana Ecclesia de intemeratae semperque Virginis Mariae conceptione publice
festum solemniter celebret, et speciale ac proprium super hoc officium ordinaverit : nonnulli, ut
accepimus, diversorum ordinum praedicatores in suis sermonibus ad populum publice per diversas
civitates et terras affirmare hactenus non erubuerunt, et quotidie praedicare non cessant, omnes illos, qui
tenent aut asserunt, eandem gloriosam et immaculatam Dei genitricem absque originalis peccati macula
fuisse conceptam, mortaliter peccare, vel esse haereticos, eiusdem immaculatae conceptionis officium
celebrantes, audientesque sermones illorum, qui eam sine huiusmodi macula conceptam esse affirmant,
peccare graviter.
1426 735 ... Nos igitur huiusmodi temerariis ausibus ... obviare volentes motu proprio, non ad alicuius
Nobis super hoc oblatae petitionis instantiam, sed de Nostra mera deliberatione et certa scientia,
huiusmodi assertiones ... qui affirmare praesumerent, eos, qui crederent aut tenerent, eandem Dei
genitricem ab originalis peccati macula in sua conceptione praeservatam fuisse, propterea alicuius
haeresis labe pollutos fore vel mortaliter peccare, aut huiusmodi officium conceptionis celebrantes seu
huiusmodi sermones audientes alicuius peccati reatum incurrere, utpote falsas et erroneas et a veritate
penitus alienas, editosque desuper libros praedictos, id continentes, quoad hoc auctoritate Apostolica
tenore praesentium reprobamus et damnamus; ... (sed reprehenduntur etiam ii), qui ausi fuerint asserere,
contrariam opinionem tenentes, videlicet gloriosam Virginem Mariam cum originali peccato fuisse
conceptam, haeresis crimen vel peccatum incurrere mortale, cum nondum sit a Romana Ecclesia et
Apostolica Sede decisum...
Innocent VIII, Bulla 'Exposcit tuae devotionis' ad Iohannem abb.
monasterii Cistertii (Citeaux), Cabillon. dioec., 9 avr 1489
1435 ... Cum itaque sicut exhibita Nobis nuper pro parte tua petitio continebat, ex privilegiis et indultis
Apostolicis tibi et aliorum quatuor monasteriorum praedictorum abbatibus pro tempore exsistentibus, ut,
omnes ordines minores personis Ordinis eiusdem intra monasteria praedicta conferre ac pallas altaris et
alia ornamenta ecclesiastica benedicere ac mitra et anulo et aliis pontificalibus insigniis uti, nec non in
ipsis et aliis monasteriis et prioratibus illis subiectis, ac in parochialibus et aliis ecclesiis ad eos
communiter vel divisim pertinentibus, quamvis eis pleno iure non subessent, benedictionem sollemnem,
post Missarum, Vesperarum et Matutinarum sollemnia, dummodo in benedictione huiusmodi aliquis
antistes vel Apostolicae Sedis legatus praesens non foret, elargiri, ... obtenta valerent, ... concessum
fuerit ...: Nos qui Ordinem ipsum prae ceteris in visceribus gerimus charitatis et illum intendimus non
minoribus gratiis et privilegiis quam praedecessores Nostri fecerunt, decorare, tuis in hac parte
supplicationibus inclinati, tibi et successoribus tuis, ac dictis abbatibus aliorum quatuor monasterium
praedictorum nunc et pro tempore exsistentibus, ut de cetero perpetuis futuris temporibus, praedicta et
quaecumque alia vestimenta ac ornamenta ecclesiastica ... benedicere, et calices consecrare ... ac altaria ...
in quibuslibet locis dicti Ordinis, chrismate sacra prius ab aliquo catholico antistite recepto consecrare, et
etiam benedictionem sollemnem post Missarum, Vesperarum et Matutinarum sollemnia ... elargiri, ac, ne
monachi dicti Ordinis pro suscipiendis Subdiaconatus et Diaconatus ordinibus extra claustrum hinc inde
discurrere cogantur, tibi et successoribus tuis, ut quibuscumque dicti Ordinis monachis, aliis vero quatuor
abbatibus praefatis ac eorum successoribus, ut suorum monasteriorum praedictorum religiosis, quos ad id
idoneos repereritis, Subdiaconatus et Diaconatus ordines huiusmodi alias rite conferre, ... libere et licite
possitis et possunt, auctoritate Apostolica et ex certa scientia tenore praesentium de speciali dono gratiae
indulgemus.
Conc. (oecum. XVIII) Latran V (continuation sous Léon X),
Sessio VIII, 19 décembre 1513: Bulla 'Apostolici regiminis'
1440 738 Cum ... zizaniae seminator ... nonnullos perniciosissimos errores, a fidelibus semper explosos,
in agro Domini superseminare et augere sit ausus, de natura praesertim animae rationalis, quod videlicet
mortalis sit, aut unica in cunctis hominibus, et nonnulli temere philosophantes, secundum saltem
philosophiam verum id esse asseverent : contra huiusmodi pestem opportuna remedia adhibere cupientes,
hoc sacro approbante Concilio damnamus et reprobamus omnes asserentes animam intellectivam
mortalem esse, aut unicam in cunctis hominibus, et haec in dubium vertentes, cum illa non solum vere per
se et essentialiter humani corporis forma exsistat, sicut in canone felicis recordationis Clementis papae V
praedecessoris Nostri in (generali) Viennensi Concilio edito continetur (DS 902), verum et immortalis, et
pro corporum quibus infunditur multitudine singulariter multiplicabilis, et multiplicata, et multiplicanda
sit...

