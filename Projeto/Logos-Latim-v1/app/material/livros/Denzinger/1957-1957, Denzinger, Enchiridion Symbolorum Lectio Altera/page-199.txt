199
1774 964 Can. 4. Si quis dixerit, per sacram ordinationem non dari Spiritum Sanctum, ac proinde frustra
episcopos dicere: Accipe Spiritum Sanctum; aut per eam non imprimi characterem; vel eum, qui sacerdos
semel fuit, laicum rursus fieri posse: an. s. (cf. DS 1767).
1775 965 Can. 5. Si quis dixerit, sacram unctionem, qua Ecclesia in sancta ordinatione utitur, non tantum
non requiri, sed contemnendam et perniciosam esse, similiter et alias ceremonias: an. s.
1776 966 Can. 6. Si quis dixerit, in Ecclesia catholica non esse hierarchiam, divina ordinatione institutam,
quae constat ex episcopis, presbyteris et ministris an. s. (cf. DS 1768).
1777 967 Can. 7. Si quis dixerit, episcopos non esse presbyteris superiores; vel non habere potestatem
confirmandi et ordinandi, vel eam, quam habent, illis esse cum presbyteris communem; vel ordines ab
ipsis collatos sine populi vel potestatis saecularis consensu aut vocatione irritos esse; aut eos, qui nec ab
ecclesiastica et canonica potestate rite ordinati nec missi sunt, sed aliunde veniunt, legitimos esse verbi et
sacramentorum ministros: an. s. (cf. DS 1768 s).
1778 968 Si quis dixerit, episcopos, qui auctoritate Romani Pontificis assumuntur non esse legitimos et
veros episcopos, sed figmentum humanum: an. s.
Sessio XXIV, 11 novembre 1563; De sacramento matrimonii
1797 969 Matrimonii perpetuum indissolubilemque nexum primus humani generis parens divini Spiritus
instinctu pronuntiavit, cum dixit: 'Hoc nunc os ex ossibus meis, et caro de carne mea. Quamobrem
relinquet homo patrem suum et matrem, et adhaerebit uxori suae, et erunt duo in carne una' (Gn 2, 23 s;
cf. Eph 5, 31).
1798 969 Hoc autem vinculo duos tantummodo copulari et coniungi, Christus Dominus apertius docuit,
cum postrema illa verba, tamquam a Deo prolata, referens dixit: 'Itaque iam non sunt duo, sed una caro'
(Mt 19, 6), statimque eiusdem nexus firmitatem, ab Adamo tanto ante pronuntiatam, his verbis
confirmavit: 'Quod ergo Deus mconiunxit, homo non separet (Mt 19, 6; Mc 10, 9).
1799 969 Gratiam vero, quae naturalem illum amorem perficeret, et indissolubilem unitatem confirmaret,
coniugesque sanctificaret, ipse Christus, venerabilium sacramentorum institutor atque perfector, sua nobis
Passione promeruit. Quod Paulus Apostolus innuit, dicens: 'Viri, diligite uxores vestras, sicut Christus
dilexit Ecclesiam, et se ipsum tradidit pro ea' (Eph 5, 25), mox subiungens: 'Sacramentum hoc magnum
est; ego autem dico, in Christo et in Ecclesia' (Eph 5, 32).
1800 970 Cum igitur matrimonium in lege evangelica veteribus connubiis per Christum gratia praestet:
merito inter Novae Legis sa cramenta annumerandum sancti Patres nostri, Concilia et universalis
Ecclesiae traditio semper docuerunt ; adversus quam impii homines huius saeculi insanientes, non solum
perperam de hoc venerabili sacramento senserunt, sed de more suo, praetextu Evangelii libertatem carnis
introducentes, multa ab Ecclesiae catholicae sensu et ab Apostolorum temporibus probata consuetudine
aliena, scripto et verbo asseruerunt, non sine magna Christifidelium iactura. Quorum temeritati sancta et
universalis Synodus cupiens occurrere, insigniores praedictorum schismaticorum haereses et errores, ne
plures ad se trahat perniciosa eorum contagio, exterminandos duxit, hos in ipsos haereticos eorumque
errores decernens anathematismos.
Canones de sacramento matrimonii
1801 971 Can. 1. Si quis dixerit, matrimonium non esse vere et proprie unum ex septem Legis
evangelicae sacramentis, a Christo Domino institutum, sed ab hominibus in Ecclesia inventum, neque
gratiam conferre: anathema sit (cf. DS 1800).
1802 972 Can. 2. Si quis dixerit, licere Christianis plures simul habere uxores, et hoc nulla lege divina
esse prohibitum (Mt 19, 9 ss): an. s. (cf. DS 1798).
1803 973 Can. 3. Si quis dixerit, eos tantum consanguinitatis et affinitatis gradus, qui Levitico (18, 6 ss)
exprimuntur, posse impedire matrimonium contrahendum, et dirimere contractum; nec posse Ecclesiam in
nonnullis illorum dispensare, aut constituere, ut plures impediant et dirimant: an. s. (cf. DS 1559).

