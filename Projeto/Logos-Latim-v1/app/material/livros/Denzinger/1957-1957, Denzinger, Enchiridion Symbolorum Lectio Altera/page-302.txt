302
3159 1860 (3) Ne quis vero errori locus fiat, cum diiudicandum erit, quaenam ex his perniciosis sectis
censurae, quae vero prohibitioni tantum obnoxiae sint, certum imprimis est, excommunicatione latae
sententiae mulctari massonicam aliasque eius generis sectas, quae ... contra Ecclesiam vel legitimas
potestates machinantur, sive id clam sive palam fecerint, sive exegerint sive non a suis asseclis secreti
servandi iuramentum.
3160 1861 (4) Praeter istas sunt et aliae sectae prohibitae atque sub gravis culpae reatu vitandae, inter
quas praecipue recensendae illae omnes, quae a sectatoribus secretum nemini pandendum et omnimodam
oboedientiam occultis ducibus praestandam iureiurando exigunt. Animadvertendum insuper est, adesse
nonnullas societates, quae, licet certo statui nequeat, pertineant necne ad has, quas memoravimus, dubiae
tamen et periculi plenae sunt tum ob doctrinas quas profitentur, tum ob agendi rationem, quam sequuntur
ii, quibus ducibus ipsae coaluerunt et reguntur ...
Resp. S. Off. ad episc. Pictav. (Poitiers) (sous Léon XIII),
(28) 31 mai 1884
3162 Qu.: 1. Potestne medicus rogatus a duellantibus duello assistere cum intentione citius finem pugnae
imponendi, vel simpliciter vulnera ligandi ac curandi, quin incurrat excommunicationem Summo Pontifici
simpliciter reservatam? 2. Potestne saltem, quin duello sit praesens, in domo vicina vel in loco propinquo
sistere, proximus ac paratus ad praebendum suum ministerium, si duellantibus opus fuerit? 3. Quid de
confessario in iisdem condicionibus? Resp.: Ad 1. Non posse, et excommunicationem incurri. Ad 2. et 3.
Quatenus ex condicto fiat, item non posse et excommunicationem incurri.
Léon XIII, Ep. encycl. 'Immortale Dei', 1 novembre 1885
3165 Insitum homini natura est, ut in civili societate vivat: is enim necessarium vitae cultum et paratum,
itemque ingenii atque animi perfectionem cum in solitudine adipisci non possit, provisum divinitus est, ut
ad coniunctionem congregationemque hominum nasceretur cum domesticam, tum etiam civilem, quae
suppeditare vitae sufficientiam perfectam sola potest. Quoniam vero non potest societas ulla consistere,
nisi si aliquis omnibus praesit, efficaci similique movens singulos ad commune propositum impulsione,
efficitur, civili hominum communitati necessariam esse auctoritatem, qua regatur: quae, non secus ac
societas, a natura proptereaque a Deo ipso oriatur auctore. - Ex quo illud consequitur, potestatem
publicam per se ipsam non esse nisi a Deo (cf. Rom 13, 1)... - Ius autem imperii per se non est cum ulla
reipublicae forma necessario copulatum: aliam sibi vel aliam assumere recte potest, modo utilitatis
bonique communis reapse efficientem.
3166 Sicut Iesus Christus in terras venit, ut homines 'vitam habeant ...' (Jo 10,10), eodem modo Ecclesia
propositum habet tamquam finem salutem animorum sempiternam: ob eamque rem talis est natura sua, ut
porrigat sese ad totius complexum gentis humanae, nullis nec locorum nec temporum limitibus
circumscripta. ...
3167 Haec societas, quamvis ex hominibus constet, non secus ac civilis communitas, tamen propter finem
sibi constitutum atque instrumenta, quibus ad finem contendit, supernaturalis est et spiritualis: atque ideo
distinguitur ac differt a societate civili: et, quod plurimum interest, societas est genere et iure perfecta,
cum adiumenta ad incolumitatem actionemque suam necessaria voluntate beneficioque Conditoris sui,
omnia in se et per se ipsa possideat. Sicut finis, quo tendit Ecclesia, longe nobilissima est, ita eius potestas
est omnium praestantissima, neque imperio civili potest haberi inferior aut eidem esse ullo modo obnoxia.
3168 1866 Itaque Deus humani generis procurationem inter duas potestates partitus est, scilicet
ecclesiasticam et civilem, alteram quidem divinis, alteram humanis rebus praepositam. Utraque est in suo
genere maxima: habet utraque certos, quibus contineatur, terminos eosque sua cuiusque natura causaque
proxima definitos; unde aliquis velut orbis circumscribitur, in quo sua cuiusque actio iure proprio
versetur. Sed quia utriusque imperium est in eosdem, cum usu venire possit, ut res una atque eadem,
quamquam aliter atque aliter, sed tamen eadem res ad utriusque ius iudiciumque pertineat, debet
providentissimus Deus, a quo sunt ambae constitutae, utriusque itinera recte atque ordine composuisse. ...
Itaque inter utramque potestatem quaedam intercedat necesse est ordinata colligatio; quae quidem
coniunctioni non immerito comparatur, per quam anima et corpus in homine copulantur. ... Quidquid
igitur est in rebus humanis quoquo modo sacrum, quidquid ad salutem animorum cultumve Dei pertinet,
sive tale illud sit natura sua, sive rursus tale intelligatur propter causam, ad quam refertur, id est omne in
potestate arbitrioque Ecclesiae : cetera vero, quae civile et politicum genus complectitur, rectum est civili

