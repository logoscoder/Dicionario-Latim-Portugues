128
virtute gratuita intellegentia credita comprehendit, quae audax et improba penetrat, quo naturalis nequit
attingere intellectus. Dicant huiusmodi naturalium sectatores, ante quorum oculos gratia videtur
proscripta, quod Verbum, quod erat in principio apud Deum, factum est caro et habitavit in nobis (Io 1),
estne gratiae an naturae? Absit de cetero, ut pulcherrima mulierum (Cant 6, 9) a praesumptoribus stibi
peruncta oculos (4 Reg 9, 30) coloribus adulterinis fucetur, et quae a suo sponso circumamicta
varietatibus (Ps 44,10), et ornata monilibus (Is 61,10) procedit splendida ut regina, consutis
philosophorum semicinctiis, veste sordida induatur. Absit, ut boves foedae ac confectae macie, quae
nullum dant saturutatis vestigium, speciosas devorent (Gn 41, 18sqq), crassasque consumant.
443 Ne igitur huiusmodi dogma temerarium et perversum ut cancer serpat (2 Tim 2,17) et inficiat
plurimos oporteatque filios perditos plorare Rachelem (Ir 31, 15), praesentium vobis auctoritate
mandamus et districte praecipimus, quatenus, praedicta vesania penitus abdicata sine fermento mundanae
scientiae doceatis theologicam puritatem, non 'adulterantes verbum Dei' (2 Cor 2, 17) philosophorum
figmentis, ne circa altare Dei videamini lucum velle contra praeceptum Domini plantare, et mellis
commixtione sacrificium fermentare doctrinae, in sinceritatis et veritatis azymis (1 Cor 5, 8) exhibendum.
Sed contenti terminis a Patribus institutis, mentes auditorum vestrorum fructu coelestis eloquii saginetis,
ut foliis verborum semotis limpidas aquas et puras tendentes ad hoc principaliter, ut vel fidem adstruant
vel mores informent, hauriant de fontibus Salvatoris (Is 12, 3): quibus refecti interna crassitudine
delectentur.
Grégoire IX, Damnatio haereticorum variorum, (Ex forma
anathematis edita 20. Aug. 1229(?).)
444 'Excommunicamus et anathematizamus ( ... ) universos haereticos' : Catharos, Patarenos, Pauperes de
Lugduno, Passaginos, Iosepinos, Arnaldistas, Speronistas et alios, 'quibuscunque nominibus censeantur :
facies quidem habentes diversas, sed caudas ad invicem colligatas (Iud 15, 4), quia de vanitate conveniunt
in idipsum'.
Grégoire IX, Ep. 'Consultationi tuae' ad archiep. Barensem,
12 novembre 1231
825 Consultationi tuae taliter respondemus, quod eos, qui extra tempora statuta sacros ordines receperunt,
characterem non est dubium recepisse, quos pro transgressione huiusmodi, primo eis paenitentia imposita
competenti, sustinere poteris in susceptis ordinibus ministrare.
Grégoire IX, Ep. 'Presbyter et diaconus' ad Olaum episc.
GLund., 9
décembre 1232
826 445 Presbyter et diaconus cum ordinantur, manus impositionem tactu corporali, ritu ab Apostolis
introducto (cf. 1 Tim 4,14; 5, 22; 2 Tim 1, 6; Act 6, 6), recipiunt; quod si omissum fuerit, non est
aliquatenus iterandum, sed statuto tempore ad huiusmodi ordines conferendos, caute supplendum quod
per errorem exstitit praetermissum. Suspensio autem manuum debet fieri, cum oratio super caput
effunditur ordinandi.
Grégoire IX, Decr. fragm. 'Si condiciones', inter a. 1227-1234
827 446 Si condiciones contra substantiam coniugii inserantur, puta, si alter dicat alteri: 'contraho tecum,
si generationem prolis evites', vel: 'donec inveniam aliam honore vel facultatibus digniorem', aut: 'si pro
quaestu adulterandam te tradas': matrimonialis contractus, quantumcumque sit favorabilis, caret effectu;
licet aliae condiciones appositae in matrimonio, si turpes aut impossibiles fuerint, debeant propter eius
favorem pro non adiectis haberi.
Grégoire IX, Ep. 'Naviganti vel' ad fratrem R.,
inter a. 1227-1234
828 448 Naviganti vel eunti ad nundinas certam mutuans pecuniae quantitatem, eo quod suscipit in se
periculum, recepturus aliquid ultra sortem usurarius (non?) est censendus. Ille quoque, qui dat X solidos,
ut alio tempore totidem sibi grani, vini et olei mensurae reddantur: quae, licet tunc plus valeant, utrum
plus vel minus solutionis tempore fuerint valiturae, verisimiliter dubitatur: non debet ex hoc usurarius

