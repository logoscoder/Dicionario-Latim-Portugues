328
3364 Ipsum (sacramentum Eucharistiae) denique est velut anima Ecclesiae, ad quod ipsa sacerdotalis
gratiae amplitudo per varios ordinum gradus dirigitur. Indidemque haurit habetque Ecclesia omnem
virtutem suam et gloriam, omnia divinorum charismatum ornamenta, bona omnia: quae propterea
summam curarum in eo collocat, ut fidelium animos ad intimam cum Christo coniunctionem per
sacramentum Corporis et Sanguinis eius instruat et adducat.
Saint Pie X, Litt. encycl. 'Ad diem illum', 2 février 1904
3370 1978a Ex hac autem Mariam inter et Christum communione dolorum ac voluntatis 'promeruit' illa,
'ut reparatrix perditi orbis dignissime fieret', atque ideo universorum munerum dispensatrix, quae nobis
Jesus nece et sanguine comparavit. - Equidem non diffitemur horum erogationum munerum privato
proprioque iure esse Christi; siquidem et illa eius unius morte sunt parta, et Ipse pro potestate mediator
Dei atque hominum est. Attamen, pro ea quam diximus dolorum atque aerumnarum Matris cum Filio
communione, hoc Virgini augustae datum est, ut sit 'totius terrarum orbis potentissima apud unigenitum
Filium suum mediatrix et conciliatrix'. Fons igitur Christus est, 'et de plenitudine eius nos omnes
accepimus' (Io 1, 16); 'ex quo totum corpus et connexum per omnem iuncturam subministrationis...
augmentum corporis facit in aedificationem sui in caritate' (Eph 4, 16). Maria vero... 'aquaeductus est' aut
etiam collum, per quod corpus cum capite iungitur. Patet itaque abesse profecto plurimum, ut nos
Deiparae supernaturalis gratiae efficiendae vim tribuamus, quae Dei unius est. Ea tamen, quoniam
universis sanctitate praestat coniunctioneque cum Christo atque a Christo ascita in humanae salutis opus,
de congruo, ut aiunt, promeret nobis, quae Christus de condigno pro meruit, estque princeps largiendarum
gratiarum ministra.
Resp. Commiss. de re Biblica (sous saint Pie X),
13 février 1905
3372 1979 Utrum ad enodandas difficultates, quae occurrunt in nonnullis sacrae Scripturae textibus, qui
facta historica referre videntur, liceat exegetae catholico asserere, agi in his de citatione tacita vel
implicita documenti ab auctore non inspirato conscripti, cuius asserta omnia auctor inspiratus minime
approbare aut sua facere intendit, quaeque ideo ab errore immunia haberi non possunt? Resp. (cfirm. a S.
P'ce 13. Febr.): Negative, excepto casu, in quo, salvis sensu ac iudicio Ecclesiae, solidis argumentis
probetur: 1. Hagiographum alterius dicta vel documenta revera citare, et 2. eadem nec probare nec sua
facere, ita ut iure censeatur non proprio nomine loqui.
Resp. Commiss. de Re Biblica, 23 juin 1905
3373 1980 Qu.: Utrum admitti possit tamquam principium rectae exegeseos sententia, quae tenet, sacrae
Scripturae libros, qui pro historicis habentur, sive totaliter sive ex parte non historiam proprie dictam et
obiective veram quandoque narrare, sed speciem tantum historiae prae se ferre ad aliquid significandum a
proprie litterali seu historica verborum significatione alienum? Resp. (cfirm. a S. P'ce): Negative, excepto
tamen casu non facile nec temere admittendo, in quo, Ecclesiae sensu non refragante eiusque salvo
iudicio solidis argumentis probetur, Hagiographum voluisse non veram et proprie dictam historiam
tradere sed sub specie et forma historiae parabolam, allegoriam, vel sensum aliquem a proprie litterali seu
historica verborum significatione remotum proponere.
Decr. 'Sacra Tridentina Synodus', sous saint Pie X,
16 (20) décembre 1905
3375 1981 Desiderium vero Iesu Christi et Ecclesiae, ut omnes Christifideles quotidie ad sacrum
convivium accedant, in eo potissimum est, ut Christifideles per sacramentum Deo coniuncti robur inde
capiant ad compescendam libidinem, ad leves culpas quae quotidie occurrunt abluendas, et ad graviora
peccata, quibus humana fragilitas est obnoxia, praecavenda: non autem praecipue, ut Domini honori ac
venerationi consulatur, nec, ut sumentibus id quasi merces aut praemium sit suarum virtutum. Unde S.
Tridentinum Concilium Eucharistiam vocat 'antidotum, quo liberemur a culpis quotidianis et a peccatis
mortalibus praeservemur' (cf. DS 1638).
3376 1982 Defervescente interim pietate ac potissimum Ianseniana lue undequaque grassante disputari
coeptum est de dispositionibus, quibus ad frequentem et quotidianam communionem accedere oporteat,
atque alii prae aliis maiores ac difficiliores tamquam necessarias expostularunt. Huiusmodi disceptationes

