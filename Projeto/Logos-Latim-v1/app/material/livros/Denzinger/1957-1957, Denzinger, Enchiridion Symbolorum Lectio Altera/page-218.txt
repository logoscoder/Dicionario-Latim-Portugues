218
2094 1149 Proderit etiam praeter parochorum et confessariorum diligentiam opera quoque concionatorum
uti et cum eis constitutum habere, ut cum fideles ad sanctissimi Sacramenti frequentiam (quod facere
debent) accesserint (al.: accenderint), statim de magna ad illud sumendum praeparatione orationem
habeant, generatimque ostendant, eos, qui ad frequentiorem aut quotidianam salutiferi cibi sumptionem
devoto studio excitantur, debere, sive laici negotiatores sint, sive coniugati, sive quicumque alii, suam
agnoscere infirmitatem, ut dignitate Sacramenti ac divini iudicii formidine discant caelestem mensam, in
qua Christus est, revereri; et si quando se minus paratos senserint, ab ea abstinere seque ad maiorem
praeparationem accingere.
2095 1150 Porro episcopi et parochi seu confessarii redarguant asserentes, communionem quotidianam
esse de iure divino...
Denzinger (latin) 1981
Denzinger (latin) 2095
Propositiones LXV damnatae in Decr. S. Officii 2 mars 1679,
(sous Innocent XI); Errores doctrinae moralis laxioris
2101 1151 1. Non est illicitum, in sacramentis conferendis sequi opinionem probabilem de valore
sacramenti, relicta tutiore, nisi id vetet lex, conventio aut periculum gravis damni incurrendi. Hinc
sententia probabili tantum utendum non est in collatione baptismi, ordinis sacerdotalis aut episcopalis.
2102 1152 2. Probabiliter existimo, iudicem posse iudicare iuxta opinionem etiam minus probabilem.
2103 1153 3. Generatim, dum probabilitate sive intrinseca sive extrinseca quantumvis tenui, modo a
probabilitatis finibus non exeatur, confisi aliquid agimus, semper prudenter agimus.
2104 1154 4. Ab infidelitate excusabitur infidelis non credens, ductus opinione minus probabili.
2105 1155 5. An peccet mortaliter, qui actum dilectionis Dei semel tantum in vita eliceret, condemnare
non audemus.
2106 1156 6. Probabile est, ne singulis quidem rigorose quinquenniis per se obligare praeceptum caritatis
erga Deum.
2107 1157 7. Tunc solum obligat, quando tenemur iustificari, et non habemus aliam viam, qua iustificari
possumus.
2108 1158 8. Comedere et bibere usque ad satietatem ob solam voluptatem non est peccatum, modo non
obsit valetudini; quia licite potest (quis) appetitus naturalis suis actibus frui.
2109 1159 9. Opus coniugii ob solam voluptatem exercitum omni penitus caret culpa ac defectu veniali.
2110 1160 10. Non tenemur proximum diligere actu interno et formali.
2111 1161 11. Praecepto proximum diligendi satisfacere possumus per solos actus externos.
2112 1162 12. Vix in saecularibus invenies, etiam in regibus, superfluum statui. Et ita vix aliquis tenetur
ad eleemosynam, quando tenetur tantum ex superfluo statui.
2113 1163 13. Si cum debita moderatione facias, potes absque peccato mortali de vita alicuius tristari, et
de illius morte naturali gaudere, illam inefficaci affectu petere et desiderare, non quidem ex displicentia
personae, sed ob aliquod temporale emolumentum.
2114 1164 14. Licitum est, absoluto desiderio cupere mortem patris, non quidem ut malum patris, sed ut
bonum cupientis; quia nimirum ei obventura est pinguis hereditas.
2115 1165 15. Licitum est filio gaudere de parricidio parentis a se in ebrietate perpetrato, propter ingentes
divitias inde ex hereditate consecutas.

