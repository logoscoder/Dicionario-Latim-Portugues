327
2. Estne licitum ad omne morbi periculum vitandum huiusmodi aqua sacramentum baptismatis
administrare? 3. Licetne etiam tum hac aqua uti, quando sine ullo morbi periculo aqua pura adhiberi
potest? Resp. (cfirm. a s. P'ce, 23 aout): Ad 1. Providebitur in 2s. Ad 2. Licere, ubi verum adest morbi
periculum. Ad 3. Negative.

Resp. S. Off. ad Fac. theol. Univ. Marianopol. (sous Léon
XIII), 5 mars 1902
3358 1890c Qu.: Utrum aliquando liceat e sinu matris extrahere fetus ectopicos adhuc immaturos,
nondum exacto sexto mense post conceptionem? Resp.: Negative, iuxta Decr. 4 mai 1898, vi cuius fetus
et matris vitae, quantum fieri potest, serio et opportune providendum est; quoad vero tempus, iuxta idem
Decretum, orator meminerit, nullam partus accelerationem licitam esse, nisi perficiatur tempore ac modis,
quibus ex ordinarie contingentibus matris ac fetus vitae consulatur.
Léon XIII, Ep. encycl. 'Mirae caritatis', 28 mai 1902
3360 Beneficia porro ex Eucharistia manantia qui... consideret, illud sane praestare atque eminere
intelliget, quo cetera quaecumque sunt continentur: ex ipsa nempe vitam in homines, quae vere vita est,
influere: 'Panis quem ego dabo, caro mea est pro mundi vita' (Jo 6, 52). Non uno modo ... Christus est vita
...: statim namque ut in terris ... apparuit, nemo quidem ignorat vim quamdam continuo erupisse ordinis
rerum prorsus novi procreatricem eamque in venas omnes societatis civilis et domesticae permanasse...;
quod autem praecipuum, hominum animos et studia ad veritatem religionis sanctitatemque morum
traducta atque adeo vitam homini communicatam caelestem plane ac divinam. ... - At vero, quoniam haec
ipsa de qua dicimus vita expressam habet similitudinem cum vita hominis naturali, sicut altera cibo alitur
ac viget, ita alteram sustentari cibo suo et augeri oportet. Apte hic (cibus) facit revocare, quo quidem
Christus tempore ac modo moverit animos hominum et adduxerit, ut panem vivum, quem daturus erat,...
exciperent. ... 'Si quis manducaverit ex hoc pane, vivet in aeternum...' (Io 6, 52). Gravitatem porro
praecepti ita ipse convincit: 'Amen, amen, dico vobis, nisi manducaveritis carnem Filii hominis et
biberitis eius sanguinem, non habebitis vitam in vobis' (Jo 6,54).
3361 1978 Absit igitur pervagatus ille error perniciosissimus opinantium, Eucharistiae usum ad eos fere
amandandum esse, qui vacui curis angustique animo conquiescere instituant in quodam vitae religiosioris
proposito. Ea quippe res, qua nihil sane nec excellentius nec salutarius, ad omnes omnino, cuiuscumque
demum muneris praestantiaeve sint, attinet, quotquot velint (neque unus quisquam non velle debet)
divinae gratiae in se fovere vitam. cuius ultimum est adeptio vitae cum Deo beatae.
3362 ... Vel signa ipsa quibus huiusmodi constat sacramentum peropportuna coniunctionis incitamenta
sunt. Qua de re S. Cyprianus: '... Quando Dominus corpus suum panem vocat de multorum granorum
adunatione congestum, populum nostrum quem portabat indicat adunatum; et quando sanguinem suum
vinum appellat de botris atque acinis plurimis expressum atque in unum coactum, gregem item nostrum
significat commixtione adunatae multitudinis copulatum'. Similiter Angelicus Doctor ex Augustini
sententia: ''Dominus noster corpus et sanguinem suum in eis rebus commendavit, quae ad unum aliquid
rediguntur ex multis; namque aliud, scl.panis, ex multis granis in unum constat, aliud, scl. vinum, in unum
ex multis acinis confluit', et ideo Augustinus alibi dicit: 'O sacramentum pietatis, o signum unitatis, o
vinculum caritatis''. Quae omnia confirmantur Concilii Tridentini sententia, Christum Eucharistiam
Ecclesiae reliquisse 'tamquam symbolum eius unitatis et caritatis, qua Christianos omnes inter se
coniunctos et copulatos esse voluit ... symbolum unius illius corporis, cuius ipse caput exsistit...' (DS
1635 1638). Idque edixerat Paulus : 'Quoniam unus panis, unum corpus multi sumus, omnes qui de uno
pane participamus' (I Cor 10, 17). ...
3363 Mutuae praeterea inter vivos caritatis gratia, cui a sacramento eucharistico tantum accedit roboris et
incrementi, Sacrificii praesertim virtute ad omnes permanat qui in Sanctorum communione numerantur.
Nihil est enim aliud Sanctorum communio... nisi mutua auxilii, expiationis, precum, beneficiorum
communicatio inter fideles vel caelesti patria potitos vel igni piaculari addictos vel adhuc in terris
peregrinantes, in unam coalescentes civitatem, cuius caput Christus, cuius forma caritas. Hoc autem fide
est ratum, etsi soli Deo Sacrificium augustum offerri liceat, tamen etiam honori Sanctorum in caelis cum
Deo regnantium, qui illos coronavit, celebrari posse ad eorum patrocinium nobis conciliandum atque
etiam, ut ab Apostolis traditum, ad labes fratrum abolendas, qui, iam in Domino mortui, nondum plane
sint expiati. ...

