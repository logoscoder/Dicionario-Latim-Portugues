379
plena fructuosaque eius opera dignoscitur. Neque satis sociali iustitiae factum erit, nisi opifices et sibimet
ipsis et familiae cuiusque suae victum tuta ratione ex accepta, rei consentanea, mercede praebere
poterunt; nisi iisdem facultas dabitur modicam quamdam fortunam sibi comparandi, ad illud communis
paupertatis ulcus vitandum, quod tam late diffunditur; nisi denique opportuna erunt in eorum commodum
inita consilia, quibus iidem, per publica vel privata cautionis instituta, suae ipsorum senectuti, infirmitati
operisque vacationi consulere queant.
3775 Docuistis, Ecclesiam, etiam cum gravi suo incommodo, pacis atque ordinis fautricem esse,
omnemque iniustam rebellionem vel violentiam contra constitutas potestates condemnare. Ceterum apud
vos affirmatum quoque est, si quando potestates ipsae iustitiam ac veritatem manifeste impugnent, ita ut
vel fundamenta auctoritatis evertant, non videri cur improbari debeant cives illi, qui in unum coalescant
ad tuendos semet ipsos nationemque servandam, licita atque idonea auxilia adhibentes contra eos, qui
imperio abutantur ad rem publicam labefactandam.
3776 Quod si huius quaestionis solutio a singularibus rerum adiunctis necessario pendet, nonnulla tamen
principia sunt in lumine collocanda:
1. Vindicationes eiusmodi rationem medii seu finis relativi habent, non finis ultimi atque absoluti.
2. Eaedem, tamquam media, esse debent actiones licitae, neque intrinsece malae.
3. Cum ipsas ad finem idoneas et adaequatas esse oporteat, eatenus adhibendae sunt, quatenus ad
propositum finem ex integro vel ex parte conducant, ita tamen, ut maiora damna communitati et iustitiae
non afferant, quam ipsa damna resarcienda.
4. Usus vero talium mediorum et plenum civilium politicorumque iurium exercitium, cum causas quoque
ordinis mere temporalis technicique aut violentae defensionis complectantur, non attingunt directe munus
Catholicae Actionis, licet ad eandem officium pertineat catholicos viros instruendi ad propria iura recte
exercenda, eademque ex communis boni necessitate iustis modis vindicanda.
5. Clerus et Actio Catholica, - cum ob missionem pacis amorisque sibi concreditam omnes homines 'in
vinculo pacis' (Eph 4, 3) devincire teneantur, - plurimum ad nationis prosperitatem conferre debent, tum
civium classiumque coniunctionem maxime fovendo, tum obsecundando omnibus socialibus inceptis,
quae a Christi doctrina moralique lege non discordent.
Denzinger (latin) 3724
Denzinger (latin) 3780
Pie XII, Litt. encycl. 'Summi pontificatus', 20 octobre 1939
3780 2279 (423) Compertum omnino est primum altioremque malorum fontem, quibus hodierna
afflictatur civitas, ex eo scatere, quod universalis de morum probitate pemegetur ac reiiciatur norma, cum
in privata singulorum vita, tum in ipsa re publica atque in mutuis necessitudinum rationibus, quae inter
gentes nationesque intercedunt; ipsa videlicet naturalis lex detrectatione oblivioneque obruitur.
3781 2279 Haec naturalis lex veluti fundamento innititur Deo, omnipotenti omnium creatore ac patre,
eodemque et supremo perfectissimoque legum latore et sapientissimo iustissimoque humanarum
actionum vindice. Cum temere aeternum renuitur Numen, iam cuiuslibet honestatis principium labat
nutans, iamque naturae vox silet vel pedetemptim debilitatur, quae indoctos etiam ac vel eos edocet, qui
nondum ad civilis cultus usum pervenerunt, quid fas sit, quid nefas, quid liceat quidque non liceat; eosque
admonet se aliquando coram Supremo Judice de bene maleque factis suis rationem reddituros. ...
3782 (431) Divina posthabita auctoritate eiusque legis imperio, id necessario consequitur, ut civilis
potestas absolutissima nullique obnoxia iura usurpet, quae ad summum Creatorem unice pertinent, utque
in eiusdem Creatoris locum suffecta, rem publicam vel civium communitatem efferat quasi supremam
totius humanae vitae metam maximamque normam in iuris morumque ordine habendam; atque adeo
omnes prohibeat (432) quominus ad naturalis rationis christianaeque conscientiae praecepta refugiant. ...
(433) Eo igitur nobilissimo munere fungitur res publica, ut, in nationis vita, privata singulorum incepta et
opera recognoscat, temperet atque promoveat, eaque ad commune omnium bonum convenienter dirigat,
quod quidem non ex alicuius arbitrio neque solummodo a terrena civilis societatis prosperitate, veluti a
primaria ratione sua definiatur, sed ex naturali potius hominis perfectione congruenter provehenda, ad
quam civitas ipsa a supremo Creatore quasi instrumentum atque praesidium, destinatur. ...

