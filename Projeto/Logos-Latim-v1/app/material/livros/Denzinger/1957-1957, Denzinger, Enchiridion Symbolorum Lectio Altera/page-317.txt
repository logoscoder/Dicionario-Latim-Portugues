317
3291 1950 Fieri quidem potest, ut quaedam librariis in codicibus describendis minus recte exciderint;
quod considerate iudicandum est nec facile admittendum, nisi quibus locis rite sit demonstratum; fieri
etiam potest, ut germana alicuius loci sententia permaneat anceps; cui enodandae multum afferent
optimae interpretandi regulae: at nefas omnino fuerit aut inspirationem ad aliquas tantum sacrae
Scripturae partes coangustare aut concedere sacrum ipsum errasse auctorem. Nec enim toleranda est
eorum ratio, qui ex istis difficultatibus sese expediunt, id nimirum dare non dubitantes, inspirationem
divinam ad res fidei morumque, nihil praeterea, pertinere, eo quod falso arbitrentur, de veritate
sententiarum cum agitur, non adeo exquirendum, quaenam dixerit Deus, ut non magis perpendatur, quam
ob causam ea dixerit.
3292 1951 Etenim libri omnes atque integri, quos Ecclesia tamquam sacros et canonicos recipit, cum
omnibus suis partibus, Spiritu Sancto dictante conscripti sunt; tantum vero abest, ut divinae inspirationi
error ullus subesse possit, ut ea per se ipsa non modo errorem excludat omnem, sed tam necessario
excludat et respuat quam necessarium est, Deum, summam Veritatem, nullius omnino erroris auctorem
esse.
3293 1952 Haec est antiqua et constans fides Ecclesiae, sollemni etiam sententia in Conciliis definita
Florentino (vd. DS 1334) et Tridentino (vd. DS 1501ss), confirmata denique atque expressius declarata in
Concilio Vaticano, a quo absolute edictum: 'Veteris et Novi Testamenti libri Deum habent auctorem' (DS
3006)- Quare nihil admodum refert, Spiritum Sanctum assumpsisse homines tamquam instrumenta ad
scribendum, quasi, non quidem primario auctori, sed Scriptoribus inspiratis quidpiam falsi elabi potuerit.
Nam supernaturali ipse virtute ita eos ad scribendum excitavit et movit, ita scribentibus adstitit, ut ea
omnia eaque sola, quae ipse iuberet, et recte mente conciperent et fideliter conscribere vellent et apte
infallibili veritate exprimerent : secus non ipse esset auctor sacrae Scripturae universae. ... Atque adeo
Patribus omnibus et Doctoribus persuasissimum fuit, divinas Litteras, quales ab hagiographis editae sunt,
ab omni omnino errore esse immunes, ut propterea non pauca illa, quae contrarii aliquid vel dissimile
viderentur afferre ..., non subtiliter minus quam religiose componere inter se et conciliare studuerint;
professi unanimes, libros eos et integros et per partes a divino aeque esse afflatu, Deumque ipsum per
sacros auctores elocutum nihil admodum a veritate alienum Ponere potuisse. Ea valeant universe quae
idem Augustinus ad Hieronymum scripsit : '...Si aliquid in eis offendero Litteris, quod videatur
contrarium veritati, nihil aliud quam vel mendosum esse codicem, vel interpretem non assecutum esse
quod dictum est, vel me minime intellexisse non ambigam'. ...
3294 1953 ... Permulta enim ex omni doctrinarum genere sunt diu multumque contra Scripturam iactata,
quae nunc, utpote inania, penitus obsolevere; item non pauca de quibusdam Scripturae locis (non proprie
ad fidei morumque pertinentibus regulam) sunt quondam interpretando proposita, in quibus rectius postea
vidit acrior quaedam investigatio. Nempe opinionum commenta delet dies; sed 'veritas manet et invalescit
in aeternum'.
Resp. S. Officii ad episc. Krishnaghurensem (sous Léon XIII),
18 juillet 1894
3296 Q. (28 aout 1886): 1. An possint baptizari filii infidelium, in periculo, non vero in articulo mortis
constituti? 2. An iidem possint saltem baptizari, quando non est spes eos denuo revisendi ? 3. Quid, si
valde prudenter dubitetur, quod ex infirmitate, qua actu afficiuntur, non vivant, sed moriantur ante
aetatem discretionis? 4. An baptizari possint filii infidelium in periculo vel articulo mortis constituti, de
quibus dubitatur, an attigerint statum discretionis, et non adest opportunitas eos docendi in rebus fidei?
Resp.: Ad 1-3: Affirmative; ad 4: Conentur missionarii eos instruere eo meliori modo quo fieri possit;
secus baptizentur sub condicione.
Resp. S. Off. ad archiep. Camerac. (Cambrai) (sous Léon XIII),
24 juillet 1895
3298 1890a Expos.: Titius medicus, cum ad praegnantem graviter decumbentem vocabatur, passim
animadvertebat, lethalis morbi causam aliam non subesse praeter ipsam praegnationem, hoc est fetus in
utero praesentia. Una igitur, ut matrem a certa atque imminenti morte salvaret praesto ipsi erat via,
procurandi scilicet abortum seu fetus eiectionem. Viam hanc consueto ipse inibat, adhibitis tamen mediis
et operationibus per se atque immediate non quidem ad id tendentibus, ut in materno sinu fetum
occiderent, sed solummodo ut vivus, si fieri posset, ad lucem ederetur, quamvis proxime moriturus, utpote

