375
pro viribus suis ad communem omnium sustentationem conferre, ut videre est in agricolarum praesertim,
sed etiam in multis artificum et minorum mercatorum familiis, ast nefas est, infantili aetate feminaeque
debilitate abuti. Domi potissimum vel in iis, quae domui adiacent, matresfamilias operam navent suam in
domesticas curas incumbendo. Pessimus vero est abusus et omni conatu auferendus, quod matresfamilias
ob patris salarii tenuitatem extra domesticos parietes quaestuosam artem exercere coguntur, curis
officiisque peculiaribus ac praesertim infantium institutione neglectis. ...
3736 2264 (201) (b. Officinae condicio.) Officinae etiam eiusque susceptoris ratio habenda est in
mercedis magnitudine statuenda; iniuste enim immodica salaria exquirerentur, quae absque sui exitio
atque ex eo consecutura operariorum calamitate, officina tolerare non potest. Quamquam si ob segnitiem
vel ignaviam aut technici et oeconomici progressus incuriam minus lucrum facit, non haec iusta reputanda
est causa mercedis operariis minuendae. Quod si ipsi officinae non tanta vis pecuniae redit, quanta aequae
mercedi operariis solvendae sit satis, quia aut oneribus iniustis opprimitur aut opus artificio partum
minoris quam iustum est cogitur vendere, qui eam sic vexant, gravis piaculi rei sunt; iusta enim mercede
hi privant operarios, qui necessitate adstricti, aequa minorem accipere compelluntur. ...
3737 2265 (c. Communis boni necessitas ) Denique publico bono oeconomico mercedis magnitudo
attemperanda est. Quantopere ad hoc commune bonum conferat, operarios officialesque, mercedis aliqua
parte, quae necessariis sumptibus supersit, seposita, ad modicum censum paulatim pervenire, superius
iam exposuimus; sed aliud praetereundum non est vix minoris momenti, nostrisque temporibus apprime
necessarium, ut iis nempe, qui laborare et valent et volunt laborandi opportunitas praebeatur. ... (202)
Alienum est igitur a iustitia sociali, ut proprii emolumenti gratia et posthabita boni communis ratione
opificum salaria nimis deprimantur aut extollantur: eademque postulat, ut consiliorum et voluntatum
consensione, quantum fieri potest, salaria ita regantur, ut quam plurimi operam locare convenientesque
fructus ad vitae sustentationem percipere possint.
3738 (203) Etsi verum est, ... ob mutatas rerum condiciones multa nunc nonnisi a magnis
consociationibus posse praestari, quae superiore aetate a parvis etiam praebebantur, fixum tamen
immotumque manet in philosophia morali gravissimum illud principium: Sicut quae a singularibus
hominibus proprio marte et propria industria possunt perfici, nefas est eisdem eripere et communitati
demandare, ita quae a minoribus et inferioribus communitatibus effici praestarique possunt ea ad
maiorem et altiorem societatem avocare iniuria est simulque grave damnum ac recti ordinis perturbatio;
cum socialis quaevis opera vi naturaque sua subsidium afferre membris corporis socialis debeat,
numquam vero eadem destruere et absorbere. ...
Quare sibi animo persuasum habeant, qui rerum potiuntur: quo perfectius servato hoc 'subsidiarii' officii
principio, hierarchicus inter diversas consociationes ordo viguerit, eo praestantiorem fore socialem et
auctoritatem et efficientiam eoque feliciorem laetioremque rei publicae statum.
3739 2267 (204) ('ordinum' mutua conspiratio, ('classium' oppositarum disceptatione superat)) In
reficiendos igitur 'ordines' ars politica socialis incumbat necesse est. Perfecta sanatio tum tantum
efflorescet, cum... socialis corporis membra bene instructa constituentur: 'ordines' nimirum, quibus
inserantur homines non pro munere, quod quis in mercatu laboris habeat, sed pro diversis partibus
socialibus, quas singuli exerceant. Natura enim duce fit, ut, ... qui in eandem artem vel professionem
incumbunt, - sive oeconomica est sive alterius generis, - collegia seu corpora quaedam efficiant adeo ut
haec consortia iure proprio utentia a multis, sin minus essentialia societati civili, at saltem naturalia dici
consueverint. ...
3740 2268 (205) (Libertas coalitionis.) Iam vero, quemadmodum municipii incolae ad fines maxime
varios consociationes condere solent, quibus nomen dandi aut secus unicuique est ampla potestas, ita qui
in eadem arte versantur, consociationes pariter liberas alii cum aliis inibunt ad fines aliqua ratione cum
ipsa arte exercenda connexos. ... Satis habemus, id unum inculcare: liberam esse homini facultatem, non
solum has consociationes condendi, quae iuris et ordinis sunt privati, sed etiam eam in iis 'libere optandi
disciplinam, easque leges, quae maxime conducere ad id, quod propositum est, judicentur'. Eadem
affirmanda est libertas consociationes instituendi, quae singularum (206) artium limites excedant.)
3741 2269 (Directivum oeconomiae principium instaurandum.) Aliud praeterea est curandum, valde cum
priore cohaerens. Quemadmodum unitas societatis humanae inniti non potest oppositione 'classium', ita
rei oeconomicae rectus ordo non potest permitti libero virium certamini. Liberum certamen, quamquam
dum certis finibus contineatur, aequum sit et sane utile, rem oeconomicam dirigere plane nequit; id quod
eventus satis superque comprobavit, postquam pravi individualistici spiritus placita exsecutioni sunt

