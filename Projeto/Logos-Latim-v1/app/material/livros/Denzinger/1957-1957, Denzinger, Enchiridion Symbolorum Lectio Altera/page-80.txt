80
470 Confitemur esse Patrem, qui genuerit ex sua substantia Filium sibi coaequalem et coaeternum, non
tamen ut ipse idem sit natus et genitor (natus ingenitus), sed persona alius sit Pater, qui genuit, alius sit
Filius, qui fuerit generatus, unius tamen uterque substantiae divinitate subsistat: Pater, ex quo sit Filius,
ipse vero ex nullo sit alio, Filius, qui debeat (habeat) Patrem, sed sine initio et sine diminutione in ea quia
Patri coaequalis et coaeternus est, divinitate subsistat. Spiritus aeque Sanctus confitendus a nobis et
praedicandus est a Patre et a Filio procedere et cum Patre et Filio unius esse substantiae; tertiam vero in
Trinitate Spiritus Sancti esse personam, qui tamen communem habeat cum Patre et Filio divinitatis
essentiam. Haec enim sancta Trinitas unus est Deus, Pater et Filius et Spiritus Sanctus, cuius bonitate,
omnis (hominis) licet bona sit condita creatura (natura), per assumptam tamen a Filio humani habitus
formam a damnata progenie reformamur ad beatitudinem pristinam.
Saint Grégoire I le Grand, Ep. 'Considernati mihi' aux
patriarches, février 591
472 ... Sicut sancti Evangelii quattuor libros, sic quattuor concilia suscipere et venerari me fateor:
Nicaenum scilicet, in quo perversum Arii dogma destruitur; Constantinopolitanum quoque, in quo
Eunomii et Macedonii error convincitur, Ephesenum etiam primum, in quo Nestorii impietas iudicatur,
Chalcedonense vero, in quo Eutychis Dioscorique pravitas reprobatur, tota devotione complector,
integerrima robatione custodio: quia in his, velut in quadrato lapide, sanctae fidei structura consurgit et
cuiuslibet vitae atque actionis exsistat, quisquis eorum soliditatem non tenet, etiam si lapis esse cernitur,
tamen extra aedificium iacet. Quintum quoque concilium pariter veneror, in quo Epistola quae Ibae
dicitur erroris plena reprobatur, Theodorus (Mopsuestenus) personam Mediatoris Dei et hominum in
duabus subsistentiis separans ad impietatis perfidiam cecidisse convincitur, scripta quoque Theodoreti,
per quae beati Cyrilli (Alex.) fides reprehenditur, ausu dementiae prolata refutantur. Cunctas vero quae
praefata veneranda concilia personas respuunt, respuo, quae venerantur, amplector, quia dum universali
sunt consensu sunt constituta, se et non illa destruit, quisquis praesumit aut solvere quos religant aut
ligare quos solvunt. Quisquis ergo aliud sapit, anathema sit.
Saint Grégoire I le Grand,Ep. 'O quam bona' ad Virgilium episc.
Arelat., 12 août 595
473 ... Agnovi quod in Galliarum vel Germaniae partibus nullus ad sacrum ordinem sine commodi
datione perveniat. Quod si ita est, flens dico, gemens denuntio, quia cum sacerdotalis ordo intus cecidit,
foris quoque diu stare non poterit. Scimus quippe ex Evangelio, quid Redemptor noster per semetipsum
fecerit, quia ingressus templum cathedras vendentium columbas evertit (Cf. Mt 21, 12). Columbas enim
vendere est de Spiritu Sancto, quem Deus omnipotens consubstantialem sibi per impositionem manuum
hominibus tribuit, commodum temporale percipere. Ex quo, ut praedixi, malo iam innuitur, quid sequatur,
quia qui in templo Dei columbas vendere praesumpserunt, eorum, Deo iudice, cathedrae ceciderunt. - Qui
videlicet error in subditis cum augmento propagatur. Nam ipse quoque, qui pretio ad sacrum honorem
(ordinem) perducitur, iam in ipsa provectus sui radice vitiatus, paratior est aliis venumdare quod emit. Et
ubi est quod scriptum est: 'Gratis accepistis, gratis date' (Mt 10, 8)? Et cum prima contra sanctam
Ecclesiam simoniaca haeresis sit exorta, cur non perpenditur, cur non videtur, quia eum, quem quis cum
pretio ordinat, provehendo agit, ut haereticus fait?
Saint Grégoire I le Grand, Ep. 'Sicut aqua' ad Eulogium patr.
Alexandr., août 600
474 248 De eo ..., quod scriptum est, quia 'diem et horam neque Filius neque angeli sciunt' (cf. Mc 13,
32), omnino recte vestra sanctitas sensit, quoniam non ad eundem Filium iuxta hoc quod caput est, sed
iuxta corpus eius quod nos sumus, est certissime referendum. Qua de re multis in locis Augustinus eo
sensu utitur. Dicit quoque et aliud, quod de eodem Filio possit intelligi, quia omnipotens Deus aliquando
more loquitur humano, sicut ad Abraham dicit: 'Nunc cognovi, quia times Deum (cf. Gn 22, 12), non quia
se Deus tunc timeri cognoverit, sed quia tunc eundem Abraham fecit agnoscere, quia Deum timeret. Sicut
enim nos diem laetum dicimus, non quod ipse dies laetus sit, sed quia nos laetos facit, ita et omnipotens
Filius nescire se dicit diem, quem nesciri facit, non quod ipse nesciat, sed quia hunc sciri minime
permittat.
475 248 Unde et Pater solus dicitur scire, quia consubstantialis et Filius ex eius natura, qua est super
angelos, habet ut hoc sciat, quod angeli ignorant. Unde et hoc intelligi subtilius potest, quia incarnatus
Unigenitus factusque pro nobis homo perfectus in natura quidem humanitatis novit diem et horam iudicii,

