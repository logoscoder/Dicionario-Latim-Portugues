202
Sanctos miracula et salutaria exempla oculis fidelium subiciuntur, ut pro iis Deo gratias agant, ad
Sanctorumque imitationem vitam moresque suos componant, excitenturque ad adorandum ac diligendum
Deum, et ad pietatem colendam. Si quis autem his decretis contraria docuerit aut senserit: an. s.
1825 988 In has autem sanctas et salutares observationes si qui abusus irrepserint: eos prorsus aboleri
sancta Synodus vehementer cupit, ita ut nullae falsi dogmatis imagines et rudibus periculosi erroris
occasionem praebentes statuantur. Quod si aliquando historias et narrationes sacrae Scripturae, cum id
indoctae plebi expediet, exprimi et figurari contigerit: doceatur populus, non propterea divinitatem
figurari, quasi corporeis oculis conspici, vel coloribus aut figuris exprimi possit. Omnis porro superstitio
in Sanctorum invocatione, reliquiarum veneratione et imaginum sacro usu tollatur, omnis turpis quaestus
eliminetur, omnis denique lascivia vitetur. . . Haec ut fidelius observentur, statuit sancta Synodus, nemini
licere, ullo in loco... ullam insolitam ponere vel ponendam curare imaginem, nisi ab episcopo approbata
fuerit. Nulla etiam admittenda esse nova miracula, nec novas reliquias recipiendas nisi... approbante
episcopo.
Decretum de reformatione generali, 3 décembre 1563
1830 Cap. 19 (De duello seu monomachia). Detestabilis duellorum usus, fabricante diabolo introductus,
ut cruenta corporum morte animarum etiam perniciem lucretur, ex christiano orbe penitus exterminetur.
Imperator, reges... et quocumque alio nomine domini temporales, qui locum ad monomachiam in terris
suis inter Christianos concesserint, eo ipso sint excommunicati... Qui vero pugnam commiserint, et qui
eorum patrini vocantur, excommunicationis ... ac perpetuae infamiae poenam incurrant et ut homicidae
iuxta sacros canones puniri debeant, et, si in ipso conflictu decesserint, perpetuo careant ecclesiastica
sepultura.
Decretum de indulgentiis, 4 décembre 1563
1835 989 Cum potestas conferendi indulgentias a Christo Ecclesiae concessa sit, atque huiusmodi
potestate divinitus sibi tradita (cf. Mt 16,19;18,18) antiquissimis etiam temporibus illa usa fuerit:
sacrosancta Synodus indulgentiarum usum, christiano populo maxime salutarem et sacrorum conciliorum
auctoritate probatum, in Ecclesia retinendum esse docet et praecipit, eosque anathemate damnat, qui aut
inutiles esse asserunt, vel eas concedendi in Ecclesia potestatem esse negant. In his tamen concedendis
moderationem... adhiberi cupit, ne nimia facilitate ecclesiastica disciplina enervetur. Abusus vero, qui in
his irrepserunt et quorum occasione hoc indulgentiarum nomen ab haereticis blasphematur, emendatos et
correctos cupiens: praesenti decreto generaliter statuit, pravos quaestus omnes pro his consequendis...
omnino abolendos esse.
Bulla confirmationis Conc. Tridentini 'Benedictus Deus',
26 janvier 1564 ('1563' stilo curiali)
1847 - Tandem consecuti sumus, quod nec diuturnis nec nocturnis curis elaborare destitimus quodque a
Patre luminum (Iac 1, 17) assidue precati sumus. Cum enim eam in urbem undique ex christiani nominis
nationibus convenisset - Nostris convocata litteris et sua etiam ipsorum pietate excitata - episcoporum et
aliorum insignium praelatorum maxima et oecumenico concilio digna frequentia, ... Nobis adeo concilii
libertati faventibus, ut etiam de rebus Sedi Apostolicae proprie reservatis liberum ipsi Concilio arbitrium
per litteras ad legatos Nostros scriptas ultro permiserimus, quae de sacramentis et aliis rebus, quae quidem
necessariae visae sint, tractanda, diffinienda et statuenda restabant ad confutandas haereses, ad tollendos
abusus et emendandos mores, a sacrosancta Synodo summa libertate diligentiaque tractata et accurate ac
mature admodum definita, explicata, statuta sunt...
1848 Cum autem ipsa sancta Synodus, pro sua erga Sedem Apostolicam reverentia, antiquorum etiam
conciliorum vestigiis inhaerens, decretorum suorum omnium, quae Nostro et praedecessorum Nostrorum
tempore facta sunt, confirmationem a Nobis petierit, decreto de ea re in publica sessione facto : Nos ...
postulatione ipsius Synodi cognita, habita super hac re cum venerab. Fratribus Nostris S. R. E.
cardinalibus deliberatione matura, Sanctique Spiritus in primis auxilio invocato, cum ea decreta omnia
catholica et populo christiano utilia ac salutaria esse cognovissemus: ad Dei omnipotentis laudem, de
eorumdem Fratrum Nostrorum consilio et assensu, in consistorio Nostro secreto illa omnia et singula
auctoritate Apostolica hodie confirmavimus et ab omnibus Christifidelibus suscipienda ac servanda esse
decrevimus...

