325
consilio excogitatum, haud longo sermone indiget; si modo doctrinae ratio atque origo repetatur, quam
tradit Ecclesia. Ad rem Vaticana Synodus: 'Neque enim... recedendum' (DS 3020)...
3341 1968 Aetatum vero praeteritarum omnium historia testis est, Sedem hanc Apostolicam, cui non
magisterium modo, sed supremum etiam regimen totius Ecclesiae tributum est, constanter quidem 'in
eodem dogmate, eodem sensu eademque sententia' (vd. DS 3020 et nt.) haesisse; at vivendi disciplinam
ita semper moderari consuevisse, ut, divino incolumi iure, diversarum adeo gentium, quas amplectitur,
mores et rationes numquam neglexerit. Id Si postulet animorum salus, nunc etiam facturam quis dubitet ?
- Non hoc tamen privatorum hominum arbitrio definiendum, qui fere specie recti decipiuntur; sed
Ecclesiae iudicium esse oportet. ...
1969 In causa tamen de qua loquimur, dilecte Fili Noster, plus affert periculi estque magis catholicae
doctrinae disciplinaeque infestum consilium illud, quo rerum novarum sectatores arbitrantur, libertatem
quandam in Ecclesiam esse inducendam, ut, constricta quodammodo potestatis vi ac vigilantia, liceat
fidelibus suo cuiusque ingenio actuosaeque virtuti largius aliquanto indulgere. ...
3342 1970 Externum magisterium omne ab iis, qui christianae perfectioni adipiscendae studere velint,
tamquam superfluum, immo etiam minus utile reicitur: ampliora, aiunt, atque uberiora nunc quam elapsis
temporibus in animos fidelium Spiritus Sanctus influit charismata, eosque medio nemine docet arcano
quodam instinctu atque agit. ...
3343 1971 Maxime in excolendis virtutibus Spiritus Sancti praesidio opus est omnino; verum qui nova
sectari adamant, naturales virtutes praeter modum efferunt, quasi hae praesentis aetatis moribus ac
necessitatibus respondeant aptius, iisque exornari praestet, quod hominem paratiorem ad agendum ac
strenuiorem faciant. - Difficile quidem intellectu est, eos, qui christiana sapientia imbuantur, posse
naturales virtutes supernaturalibus anteferre maioremque illis efficacitatem ac fecunditatem tribuere. ...
3344 1972 Cum hac de naturalibus virtutibus sententia alia cohaeret admodum, qua christianae virtutes
universae in duo quasi genera dispertiuntur, in passivas, ut aiunt, atque activas; adduntque, illas in elapsis
aetatibus convenisse melius, has cum praesenti magis congruere. ... Christianas autem virtutes alias
temporibus aliis accommodatas esse is solum velit, qui Apostoli verba non meminerit; 'Quos praescivit,
hos et praedestinavit conformes fieri imaginis Filii sui' (Rom 8, 29). Magister et exemplar sanctitatis
omnis Christus est; ad cuius regulam aptari omnes necesse est, quotquot avent beatorum sedibus inseri.
Iamvero, haud mutatur Christus progredientibus saeculis, sed idem heri et hodie et in saecula (Hebr 13,
8). Ad omnium igitur aetatum homines pertinet illud: 'Discite a me, quia mitis sum et humilis corde' (Mt
11, 29); nulloque non tempore Christus se nobis exhibet factum oboedientem usque ad mortem (Phil 2,
8); valetque quavis aetate Apostoli sententia: 'Qui ... sunt Christi, carnem suam crucifixerunt cum vitiis et
concupiscentiis' (Gal 5, 24)...
3345 1973 Ex quo virtutum evangelicarum veluti contemptu, quae perperam passivae appellantur,
pronum erat sequi, ut religiosae etiam vitae despectus sensim per animos pervaderet. Atque id novarum
opinionum fautoribus commune esse, conicimus ex eorum sententiis quibusdam circa vota, quae ordines
religiosi nuncupant. Aiunt enim illa ab ingenio aetatis nostrae dissidere plurimum, utpote quae humanae
libertatis fines coerceant; esseque ad infirmos animos magis quam ad fortes apta; nec admodum valere ad
christianam profectionem humanaeque consociationis bonum, quin potius utrique rei obstare atque
officere. ...
1974 Postremo, ne nimiis moremur, via quoque et ratio, qua catholici adhuc sunt usi ad dissidentes
revocandos, deserenda edicitur aliaque in posterum ad hibenda. ... Quodsi e diversis rationibus verbi Dei
eloquendi ea quandoque praeferenda videatur, qua ad dissidentes non in templis dicant, sed privato quovis
honesto loco, nec ut qui disputent, sed ut qui amice colloquantur, res quidem reprehensione caret: modo
tamen ad id muneris auctoritate episcoporum ii destinentur, qui scientiam integritatemque suam antea
ipsis probaverint. ...
3346 1975 Ex his igitur, quae huc usque disseruimus, patet, ... non posse Nobis opiniones illas probari,
quarum summam Americanismi nomine nonnulli indicant.
1976 Una unitate doctrinae sicut unitate regiminis eaque catholica est Ecclesia : cuius quoniam Deus in
cathedra beati PETRI centrum ac fundamentum esse statuit, iure Romana dicitur ; ubi enim Petrus, ibi
Ecclesia. Quamobrem quicunque catholico nomine censeri vult, is verba Hieronymi ad DAMASUM

