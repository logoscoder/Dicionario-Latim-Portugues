250
velut Petri successor, verus Christi vicarius ac totius Ecclesiae caput pollet in universa Ecclesia: haeretica.
2604 1504 4. Propositio affirmans, 'abusum fore auctoritatis Ecclesiae, transferendo illam ultra limites
doctrinae ac morum, et eam extendendo ad res exteriores, et per vim exigendo id, quod pendet a
persuasione et corde', tum etiam, 'multo minus ad eam pertinere, exigere per vim exteriorem subiectionem
suis decretis'; quatenus indeterminatis illis verbis 'extendendo ad res exteriores' notet velut abusum
auctoritatis Ecclesiae usum eius potestatis acceptae a Deo, qua usi sunt et ipsimet Apostoli in disciplina
exteriore constituenda et sancienda: - haeretica.
2605 1505 5. Qua parte insinuat, Ecclesiam non habere auctoritatem subiectionis suis decretis exigendae
aliter quam per media, quae pendent a persuasione; quatenus intendat, Ecclesiam 'non habere collatam
sibi a Deo potestatem, non solum dirigendi per consilia et suasiones, sed etiam iubendi per leges, ac
devios contumacesque exteriore iudicio ac salubribus poenis coercendi atque cogendi': - inducens in
systema alias damnatum ut haereticum.
2606 1506 6. Doctrina synodi, qua profitetur, 'persuasum sibi esse, episcopum accepisse a Christo omnia
iura necessaria pro bono regimine suae dioecesis'; perinde ac si ad bonum regimen cuiusque dioecesis
necessariae non sint superiores ordinationes spectantes sive ad fidem et mores sive ad generalem
disciplinam, quarum ius est penes Summos Pontifices et Concilia generalia pro universa Ecclesia: schismatica, ad minus erronea.
2607 1507 7. Item, in eo quod hortatur episcopum 'ad prosequendam naviter perfectiorem ecclesiasticae
disciplinae constitutionem'; idque, 'contra omnes contrarias consuetudines, exemptiones, reservationes,
quae adversantur bono ordini dioecesis, maiori gloriae Dei et maiori aedificationi fidelium'; per id quod
supponit, episcopo fas esse proprio suo iudicio et arbitratu statuere et decernere contra consuetudines,
exemptiones, reservationes, sive quae in universa Ecclesia, sive etiam in unaquaque provincia locum
habent, sine venia et interventu superioris hierarchicae potestatis, a qua inductae sunt aut probatae et vim
legis obtinent: - inducens in schisma et subversionem hierarchici regiminis, erronea.
2608 1508 8. Item, quod et sibi persuasum esse ait, 'iura episcopi a Jesu Christo accepta pro gubernanda
Ecclesia nec alterari nec impediri posse, et ubi contigerit, horum iurium exercitium quavis de causa fuisse
interruptum, posse semper episcopum ac debere in originalia sua iura regredi, quotiescumque id exigit
maius bonum suae ecclesiae'; in eo, quod innuit, iurium episcopalium exercitium nulla superiore potestate
praepediri aut coerceri posse, quandocumque episcopus proprio iudicio censuerit, minus id expedire
maiori bono suae ecclesiae: - inducens in schisma et subversionem hierarchici regiminis, erronea.
2609 1509 9. Doctrina, quae statuit, 'reformationem abusuum circa ecclesiasticam disciplinam in synodis
dioecesanis ab episcopo et parochis aequaliter pendere ac stabiliri debere, ac sine libertate decisionis
indebitam fore subiectionem, suggestionibus et Jussionibus episcoporum': - falsa, temeraria, episcopalis
auctoritatis laesiva, regiminis hierarchici subversiva, favens haeresi Aerianae a Calvino innovatae.
2610 1510 10. Item doctrina, qua parochi aliive sacerdotes in synodo congregati pronuntiantur una cum
episcopo iudices fidei, et simul innuitur, iudicium in causis fidei ipsis competere iure proprio, et quidem
etiam per ordinationem accepto: - falsa, temeraria, ordinis hierarchici subversiva, detrahens firmitati
definitionum iudiciorumve dogmaticorum Ecclesiae, ad minus erronea.
2611 1511 11. Sententia enuntians, vetere maiorum instituto, ab apostolicis usque temporibus ducto, per
meliora Ecclesiae saecula servato, receptum fuisse, 'ut decreta, aut definitiones, aut sententiae etiam
maiorum sedium non acceptarentur, nisi recognitae fuissent et approbatae a synodo dioecesana': - falsa,
temeraria, derogans pro sua generalitate oboedientiae debitae constitutionibus Apostolicis, tum et
sententiis ab hierarchica superiore legitima potestate manantibus, schisma fovens et haeresim.
2612 1512 12. Assertiones Synodi complexive acceptae circa decisiones in materia fidei ab aliquot
saeculis emanatas, quas perhibet velut decreta ab una particulari ecclesia vel paucis pastoribus profecta,
nulla sufficienti auctoritate suffulta, nata corrumpendae puritati fidei ac turbis excitandis, intrusa per vim,
e quibus inflicta sunt vulnera nimium adhuc recentia: - falsae, captiosae, temerariae, scandalosae, in
Romanos Pontifices et Ecclesiam iniuriosae, debitae Apostolicis constitutionibus oboedientiae
derogantes, schismaticae, perniciosae, ad minus erroneae.

