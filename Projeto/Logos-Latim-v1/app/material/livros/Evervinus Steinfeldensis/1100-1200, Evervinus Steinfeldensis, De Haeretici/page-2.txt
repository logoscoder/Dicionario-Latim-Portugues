fructibus eorum cognoscetis eos (Matth. VII, 16). Fructus nostri sunt vestigia Christi. In cibis suis vetant omne
genus lactis, et quod inde conficitur, et quidquid ex coitu procreatur. Hoc de conversatione sua nobis opponunt.
In sacramentis suis velo se tengunt : tamen nobis aperte confessi sunt, quod in mensa sua quotidie cum
manducant, ad formam Christi et apostolorum, cibum suum et potum in corpus Christi et sanguinem per
Dominicam orationem consecrant, ut inde se membra et corpus Christi nutriant. Nos vero dicunt in sacramentis
non tenere veritatem, sed quamdam umbram et hominum traditionem. Confessi sunt etiam manifeste se praeter
aquam, in ignem et spiritum baptizare, et baptizatos esse: adducentes illud testimonium Ioannis Baptistae
baptizantis in aqua, et dicentis de Christo: Ille vos baptizabit in Spiritu sancto et igne (Matth. III, 11); et in alio
loco: Ego baptizo in aqua, maior autem vestrum stetit, quem vos nescitis (Ioan. I, 26), quasi alio baptismo
praeter aquam vos baptizaturus. Et talem baptismus per impositionem manuum debere fieri conati sunt ostendere
testimonio Lucae, qui in Actibus Apostolorum describens baptismum Pauli, quem ab Anania suscepit ad
praeceptum Christi, nullam mentionem fecit de aqua, sed tantum de manus impositione: et quidiquid invenitur
tam in Actibus Apostolorum, quam in Epistolis Pauli, de manus impositione, ad hunc baptismum dicunt electum,
et habere potestatem alios qui digni fuerint baptizandi, et in mensa sua corpus Christi et sanguinem consecrandi.
Prius enim per manus impositionem de numero eorum, quos auditores vocant, recipiunt eum inter credentes: et
sic licebit eum interesse orationibus eorum, usquedum satis probatum eum faciant electum. De baptismo nostro
non curant. Nuptias damnant, sed causam ab eis investigare non potui; vel quia eam fateri non audebant, vel
potius quia eam ignorabant.
Sunt item alii haeretici quidam in terra nostra, omnino ab istis discordantes, per quorum mutuam discordiam et
conditionem utrique nobis sunt detecti. Isti negant in altari fieri corpus Christi, eo quod omnes sacerdotes
Ecclesia non sunt consecrati. Apostolica enim dignitas, dicunt, corrupta est, implicans se negotiis saecularibus; et
in cathedra Petri non militans Deo, sicut Petrus, potestate consecrandi, quae data fuit Petro, se privavit: et quod
ipsa non habet, achiepiscopi, qui in Ecclesia saeculariter vivunt, ab ea non accipiunt ut aliquos consecrare
possint, advertentes illud de verbis Christi: Super cathedram Moisi sederunt Scribae et Pharisaei; quae vobis
dicunt facite (Matth. XXVIII, 2, 3): quasi istis talibus concessa sit potestas tantum dicendi et praecipiendi, et
nihil amplius. Et ita evacuant sacerdotium Ecclesiae, et damnant sacramenta, praeter Baptismum solum, et hunc
in adultis, quos dicunt baptizari per Christum, quinque sit minister Sacramentorum. De Baptismo parvulorum
fidem habent, praeter illud de Evangelio: Qui crediderit et baptizatus fuerit, salvus erit (Marc. XVI, 16). Omne
coniugium vocant fornicationem, praeter quod contrahitur inter utrosque virgines, masculum quod contrahitur
inter utrosque virgines, masculum et feminam, astruentes haec de verbis Domini, quibus respondit Pharisaeis:
Quod Deus coniunxit, homo non separet; quasi Deus tales coniungat, tanquam ad similitudinem primorum
hominum: et quod eisdem ei opponentibus de libello respondit repudii: Ab initio non fuiti sic; et item ibidem
sequitur: Qui dimissam duxerit, moechatur (Matth. XIX, 6-9); et illud de Apostolo: Honorabile connubium sit
omnibus, et thorus immaculatus (Hebr. XIII, 4).
In suffragiis sanctorum non confindunt; ieiunia caeterasque afflictiones, quae fiunt pro peccatis, astruunt iustis
non esse necessaria, nec etiam peccator, omnia peccata remittuntur ei: caeterasque observantias in Ecclesia, quas
Christus et apostoli ab ipso discendentes non condiderunt, vocant superstitiones. Purgatorium ignem post
mortem non concedunt; sed anima statim, quando egrediuntur, de corpore in aeternam vel requiem, vel poenam
transire, propter illa Salomonis: Lignum in quacumque partem ceciderit, sive ad austrum, sive ad aquilonem, ibi
manebit (Eccl. XI, 3). Et sic fidelium orationes vel oblationes pro defunctis annihilant.
Contra haec tam multiformia mala rogamus, sancte pater, ut evigilet sollicitudo vestra, et contra feras arundinis
stilum dirigatis. Nec nobis respondeatis, quod turris illa David, ad quam confugimus, satis sit aedificata cum
propugnaculis, quod mille cliplei pendent ex illa, omnis armatura fortium. Sed volumus, pater, ut haec armatura
propter nos sempliciores et tardiores, vestro studio in unum collecta, contra haec tot monstra ad inveniendum fiat
paratior, et in resistendo efficacior. Noveritis etiam, domine, quod redeuntes ad Ecclesiam nobi dixerunt, illos
habere maximam multitudinem fere ubique terrarum sparsam, et habere eos plures ex nostris clericis et
monachis. Illi vero qui combusti sunt, dixereunt nobis in defensione sua, hanc haeresim usque ad haec tempora
occultatam fuisse a temporibus martirum, et permanisse in Graecia, et quibusdam aliis terris. Et hi sunt illi
haeretici, qui se dicunt apostolos, et suum papam habent. Alii papam nostrum annihilant, nec tamen alium
praeter eum habere fatentur. Isti apostolici Satanae habent inter se feminas (ut dicunt) continentes, viduas,
virgines, uxores suas, quasdam inter electas, quasdam inter credentes; quasi ad formam apostolorum, quibus
concessa fuit potestas circumducendi mulieres. Vale in Domino.
Fonte: EVERINO DI STEINFELD, De haeretici sui temporis, PL, 182, coll. 676-680.

2

