pag. mihi 187); hunc autem Appuleii familiarem, quem in Floridis suis idem laudat. Sententiarum quoque
Theologicarum auctorem ait Dempsterus, contra quas scripsit Dungalus; item Commentariorum in Matthaeum
libris tribus, « quem primus, ait, exposuit Baronius tom. X Annalium; » quaeque mihi merae tenebrae sunt.
Deinde accumulat eidem lucubrationes in Pentatheucum, Judices, Ruth, Psalterium, Pauli Epistolas omnes; De
Evangelistarum item concordia libros XIV, Memoriale historiarum, [0615A] Summam quamdam, ac tandem
Homilias: quod Bostonum tradere ait. Sed scimus quid de Thoma Dempstero censuerint viri eruditissimi
(Labbeus in Bibliotheca bibliothecarum, pag. 159. Hallervordius in Specim. de Latin. Hist. , pag. 8): « cui
scilicet, Usserius ait (De Britannar. Eccles. primordiis, cap. 13, pag. 463), familiaris fuit librorum, qui nunquam
scripti sunt, ex ipsius otioso deprompta cerebro recensio: » qui alibi (Ibidem, cap. 1, pag. 11) hominem multae
lectionis, sed nullius plane judicii, » appellat.
Jam tertius et ultimus Claudius Clemens Dempsterianus, ejusdem et ipse cum duobus superioribus
aetatis et nationis, ille est Clemens Scotus in Francia orientali haereticus, qui Bonifacio martyri Moguntino
antistiti et Germanorum apostolo, molestus et adversarius fuit in propagando Evangelii semine (Vide [0616A]
Baronium, tom. IX, ad an. 745, num. 21, 24, 28, 37). Sed hic non aequalis, sed multo est antiquior duobus aliis;
damnatus quippe a Zacharia pontifice in Concilio Romano anni 745. Nec ad hunc, sed ad Clementem illum
Alcuini collegam pertinent quae in indice Fuldensium abbatum Christophorus Browerus legit.
Ut finiamus tandem, Claudio Hispano episcopo Taurinensi, quem unicum hujus aetatis ita vocatum
existimamus, alias etiam quam nefarias de suis haeresibus lucubrationes non denegamus; quantumvis omiserit
Jonas, qui adversus eum fato jam functum scripsit, quemadmodum et Dungalus, aliquam ab eo pridem
derivatorum operum catholicorum mentionem habere. Quod plane debuere, ut vel sic castrorum fidei desertorem
iniquissimum validius premerent [a] {foot}
[0615B] Claudii Taurinensis quae aetatem tulerunt fragmenta tum edita tum etiam manuscripta,
quibusque [0615B] in locis singula olim exstiterint aut nunc exstent, indicat Joan. Alb. Fabricius Biblioth. med.
et inf. in Claudio Hispano tom. I, pag. 388. Fuere etiam qui Claudium Arianismi insimularent, quod calumniose
in eum dictum idem Fabricius existimat; et a Richardo Simone in censura Bibliothecae ecclesiasticae [0616B]
Du-Pinianae tom. I, pag. 286, et alibi, novam viro alioqui docto inflictam plagam detersam et sanatam fuisse ait..

4

