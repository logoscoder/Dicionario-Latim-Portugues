adhibentur, peculiari cura attendere. Ex sacra Scriptura enim lectiones leguntur et in homilia
explicantur, psalmi canuntur, atque ex eius afflatu instinctuque preces, orationes et carmina
liturgica effusa sunt, ut ex ea significationem suam actiones et signa accipiunt.145
Sermo adhibeatur qui captui fidelium respondeat et publicae proclamationis aptus sit, notis
tamen servatis quae propriae sunt diversis modis loquendi in libris biblicis adhibitis.
392. Item Conferentiarum Episcoporum erit versionem aliorum textuum assiduo studio
apparare, ut, etiam servata indole cuiusque linguae, sensus textus primigenii latini plene et
fideliter reddatur. In hoc opere efficiendo, spectare expedit diversa litterarum genera quae in
Missa adhibentur, uti sunt orationes praesidentiales, antiphonae, acclamationes, responsa,
supplicationes litanicae, etc.
Prae oculis habeatur quod textuum versio non spectat imprimis ad meditationem, sed potius
ad proclamationem vel cantum in actu celebrationis.
Sermo adhibeatur fidelibus regionis accommodatus, attamen nobilis ac litteraria qualitate
praeditus, firma semper manente necessitate alicuius catechesis de sensu biblico et christiano
nonnullorum verborum et sententiarum.
Praestat vero, in regionibus eandem linguam habentibus, pro textibus liturgicis, praesertim
vero pro textibus biblicis et pro Ordine Missae eandem versionem, quantum fieri potest,
haberi.146
393. Attento loco eminenti, quem in celebratione cantus obtinet, utpote liturgiae pars
necessaria vel integralis,147 Conferentiarum Episcoporum est melodias aptas approbare,
praesertim pro textibus Ordinarii Missae, pro populi responsionibus et acclamationibus, et pro
peculiaribus ritibus per annum liturgicum occurrentibus.
Item iudicari quaenam formae musicales, melodiae, instrumenta musica in cultum divinum
admittere liceat, quatenus usui sacro vere apta sint vel aptari possint.
394. Oportet ut quaevis dioecesis suum Calendarium et Proprium Missarum habeat.148
Conferentia vero Episcoporum, pro sua parte, conficiat calendarium proprium nationis, vel,
una cum aliis Conferentiis, calendarium amplioris dicionis, ab Apostolica Sede approbandum.
In hoc opere perficiendo, maxime servanda et tuenda est dies dominica, ut primordialis dies
festus, exinde aliae celebrationes, nisi revera sint maximi momenti, ipsi ne praeponantur.149
Item curetur ne annus liturgicus ex decreto Concilii Vaticani II recognitus elementis
secundariis obscuretur.
In calendario nationis conficiendo, dies indicentur Rogationum et Quattuor anni Temporum,
et formae et textus ad illas celebrandas,150 aliaeque peculiares determinationes prae oculis
habeantur.
Convenit ut, in edendo Missali, celebrationes quae toti nationi vel dicioni sunt propriae suo
loco celebrationibus calendarii generalis inserantur, quae vero regioni vel dioecesi in
Appendice particulari locum habeant.
395. Demum, si fidelium participatio et eorum spirituale bonum varietates et profundiores
61

