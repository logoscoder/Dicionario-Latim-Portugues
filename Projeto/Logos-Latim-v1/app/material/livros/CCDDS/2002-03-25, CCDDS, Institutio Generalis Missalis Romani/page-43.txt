benedictionem ante proclamationem Evangelii. Sacerdos insuper parum se inclinat
cum, in consecratione, verba Domini profert.
De incensatione
276. Thurificatio seu incensatio reverentiam exprimit et orationem, ut in Sacra Scriptura
significatur (cf. Ps. 140, 2; Apoc. 8, 3).
Incensum ad libitum adhiberi potest in qualibet forma Missae:
a.
b.
c.
d.

durante processione ingressus;
initio Missae, ad crucem et altare thurificandum;
ad processionem et ad proclamationem Evangelii;
pane et calice super altare depositis, ad thurificanda oblata, crucem et altare, necnon
sacerdotem et populum;
e. ad ostensionem hostiae et calicis post consecrationem.
277. Sacerdos, cum incensum ponit in thuribulum, illud benedicit signo crucis, nihil dicens.
Ante et post thurificationem fit profunda inclinatio personae vel rei quae incensatur, altari et
oblatis pro Missae sacrificio exceptis.
Tribus ductibus thuribuli incensantur: Ss.mum Sacramentum, reliquia sanctae Crucis et
imagines Domini publicae venerationi expositae, oblata pro Missae sacrificio, crux altaris,
Evangeliarium, cereus paschalis, sacerdos et populus.
Duobus ductibus incensantur reliquiae et imagines Sanctorum publicae venerationi expositae,
et quidem initio tantum celebrationis, cum incensatur altare.
Altare incensatur singulis ictibus hoc modo:
a. si altare est a pariete seiunctum, sacerdos illud circumeundo incensat;
b. si vero altare non est a pariete seiunctum, sacerdos transeundo incensat primo partem
dexteram, deinde partem sinistram.
Crux, si est super altare vel apud ipsum, thurificatur ante altaris incensationem, secus cum
sacerdos transit ante ipsam.
Oblata incensat sacerdos tribus ductibus thuribuli, ante incensationem crucis et altaris, vel
signum crucis super oblata thuribulo producens.
De purificatione
278. Quoties aliquod fragmentum hostiae digitis adhaeserit, praecipue post fractionem vel
fidelium Communionem, sacerdos digitos super patenam abstergat vel pro necessitate abluat.
Similiter fragmenta, si quae extra patenam sint, colligat.
279. Vasa sacra purificantur a sacerdote vel a diacono vel ab acolytho instituto post
Communionem vel post Missam, quantum fieri potest ad abacum. Purificatio calicis fit cum
43

