310. Sedes sacerdotis celebrantis debet munus eius praesidendi coetui atque orationem
dirigendi significare. Proinde locus eius magis congruus est versus ad populum in vertice
presbyterii, nisi aedis structura vel alia adiuncta id impediant, ex. gr. si propter nimiam
distantiam communicatio inter sacerdotem et coetum congregatum difficilis evadat, aut si
tabernaculum locum habeat in media parte retro altare. Omnis autem species throni vitetur.117
Convenit ut sedes benedicatur, antequam usui liturgico destinetur, iuxta ritum in Rituali
Romano descriptum.118
Item in presbyterio sedes disponantur pro sacerdotibus concelebrantibus necnon pro
presbyteris, qui veste chorali induti, celebrationi intersunt, quin concelebrent.
Sedes diaconi prope sedem celebrantis ponatur. Pro aliis ministris sedes ita collocentur, ut
clare distinguantur a sedibus cleri et ipsi munus sibi concreditum facile implere possint.119
III. DE ECCLESIAE ORDINATIONE
De locis fidelium
311. Loca fidelium congrua cura disponantur, ut ipsi oculis et animo sacras celebrationes
debite participare possint. Expedit ut de more scamna seu sedilia ad eorum usum ponantur.
Consuetudo tamen personis quibusdam privatis sedes reservandi reprobanda est.120 Scamna
autem seu sedilia, praesertim in ecclesiis noviter exstructis, ita disponantur, ut fideles corporis
habitus a diversis celebrationis partibus requisitos facile sumere possint et expedite ad sacram
Communionem recipiendam accedere valeant.
Caveatur ut fideles sive sacerdotem sive diaconum et lectores non tantum videre, sed etiam,
hodiernis instrumentis technicis adhibitis, commode audire valeant.
De loco scholae cantorum et instrumentorum musicorum
312. Schola cantorum, attenta cuiusque ecclesiae dispositione, ita collocetur, ut clare appareat
eius natura, eam nempe fidelium communitatis congregatae partem esse, et peculiare munus
agere; eiusdem muneris exsecutio facilior evadat; singulis scholae sodalibus plena in Missa
participatio, idest participatio sacramentalis, commode permittatur.121
313. Organum aliaque instrumenta musica legitime probata apto loco collocentur, ut tum
scholae tum populo cantanti subsidio esse possint, atque, si sola pulsentur, commode ab
omnibus audiri queant. Convenit ut organum benedicatur, antequam usui liturgico destinetur,
iuxta ritum in Rituali Romano descriptum.122
Tempore Adventus organum aliaque musica instrumenta adhibeantur ea moderatione, quae
indoli huius temporis conveniat, quin tamen plenam laetitiam Nativitatis Domini praeveniat.
Tempore Quadragesimae sonus organi aliorumque instrumentorum permittitur tantum ad
cantum sustentandum. Excipiuntur tamen dominica Laet√°re (IV Quadragesimae),
sollemnitates et festa.
De loco asservationis sanctissimae eucharistiae
49

