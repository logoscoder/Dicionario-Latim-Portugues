284. Cum Communio sub utraque specie distribuitur:
1. ad calicem de more ministrat diaconus, vel, eo absente, presbyter; vel etiam acolythus
rite institutus aut alius minister extraordinarius sacrae Communionis; aut fidelis, cui,
in casu necessitatis, hoc officium ad actum concreditur;
2. quod de Sanguine forte remanet sumitur ad altare a sacerdote, vel diacono, vel ab
acolytho rite instituto, qui calici ministravit et vasa sacra more solito purificat,
abstergit et componit.
Fidelibus, qui forte sub specie tantum panis communicare volunt, sacra Communio hac forma
praebeatur.
285. Ad Communionem sub utraque specie distribuendam, parentur:
a. si Communio calicis fit bibendo directe ex calice, vel calix sufficientis magnitudinis,
vel plures calices, cauto semper tamen ut praevideatur ne copia Sanguinis Christi plus
aequo remaneat in fine celebrationis sumenda;
b. si per intinctionem fit, hostiae ne sint nimis tenues neque nimis parvae, sed paulum
spissiores solito, ut, Sanguine partim intinctae, possint commode distribui.
286. Si Communio Sanguinis fit bibendo e calice, communicandus postquam Corpus Christi
accepit, transit ad calicis ministrum et stat coram eo. Minister dicit: Sanguis Christi;
communicandus respondet: Amen, et minister porrigit ei calicem, quem communicandus ipse
manibus suis ori admovet. Communicandus paulum e calice bibit, eum ministro restituit et
recedit; minister autem labrum calicis purificatorio abstergit.
287. Si Communio calicis fit per intinctionem, communicandus, patinam sub ore tenens,
accedit ad sacerdotem, qui calicem tenet et ad cuius latus sistit minister qui vas cum sacris
particulis sustinet. Sacerdos hostiam accipit, partem eius in calicem intingit et eam
ostendendo dicit: Corpus et Sanguis Christi; communicandus respondet: Amen, a sacerdote
Sacramentum ore recipit, ac postea recedit.
Caput V

7

De Ecclesiarum Dispositione Et Ornatu
Ad Eucharistiam Celebrandam
I. Principia Generalia

288. Ad Eucharistiam celebrandam, populus Dei plerumque in ecclesiam congregatur vel, ea
deficiente aut insufficiente, in alium locum honestum qui tamen sit tanto mysterio dignus.
Ecclesiae igitur, aliave loca, ad sacram actionem exsequendam et ad fidelium actuosam
participationem obtinendam apta sint. Aedes sacrae insuper et res ad cultum divinum
pertinentes vere sint dignae, pulchrae, atque rerum supernarum signa et symbola.106
289. Proinde, Ecclesia nobile subsidium artium continenter quaerit, et omnium gentium atque
regionum artis significationes admittit.107 Immo, sicut studet artis opera atque thesauros a
saeculis anteactis tradita servare108 et, quatenus opus est, novis necessitatibus aptare, nova
45

