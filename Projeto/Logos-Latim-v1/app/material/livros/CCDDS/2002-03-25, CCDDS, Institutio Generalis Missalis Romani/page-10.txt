evangeliorum ad ambonem defert; fideles dona afferunt et ad Communionem accedunt.
Convenit ut huiusmodi actiones et processiones decore peragantur, dum cantus ipsis proprii
fiunt, iuxta normas pro singulis statutas.
De silentio
45. Sacrum quoque silentium, tamquam pars celebrationis, suo tempore est servandum.55 Eius
autem natura a tempore pendet, quo in singulis celebrationibus occurrit. In actu enim
paenitentiali et post invitationem ad orandum singuli ad seipsos convertuntur; lectione autem
vel homilia peracta, ea quae audierunt breviter meditantur; post Communionem vero in corde
suo Deum laudant et orant.
Iam ante ipsam celebrationem silentium laudabiliter servatur in ecclesia, in sacristia et in locis
ipsis propinquioribus, ut omnes se ad sacra peragenda devote et rite disponantur.

3

III. De Singulis Missae Partibus

A) Ritus initiales
46. Ritus qui liturgiam verbi praecedunt, scilicet introitus, salutatio, actus paenitentialis,
Kýrie, Glória et collecta, characterem habent exordii, introductionis et praeparationis.
Finis eorum est, ut fideles in unum convenientes communionem constituant et recte ad
verbum Dei audiendum digneque Eucharistiam celebrandam sese disponant.
In quibusdam celebrationibus, quae cum Missa ad normam librorum liturgicorum
conectuntur, ritus initiales omittuntur aut modo peculiari peraguntur.
Introitus
47. Populo congregato, dum ingreditur sacerdos cum diacono et ministris, cantus ad introitum
incipitur. Finis huius cantus est celebrationem aperire, unionem congregatorum fovere,
eorumque mentem in mysterium temporis liturgici vel festivitatis introducere atque
processionem sacerdotis ministrorumque comitari.
48. Peragitur autem a schola et populo alternatim, vel simili modo a cantore et populo, vel
totus a populo vel a schola sola. Adhiberi potest sive antiphona cum suo psalmo in Graduali
Romano vel in Graduali simplici exstans, sive alius cantus, actioni sacrae, diei vel temporis
indoli congruus, cuius textus a Conferentia Episcoporum sit approbatus.56
Si ad introitum non habetur cantus, antiphona in Missali proposita recitatur sive a fidelibus,
sive ab aliquibus ex ipsis, sive a lectore, sin aliter ab ipso sacerdote, qui potest etiam in
modum monitionis initialis (cf. n. 31) eam aptare.
Salutatio altaris et populi congregati
10

