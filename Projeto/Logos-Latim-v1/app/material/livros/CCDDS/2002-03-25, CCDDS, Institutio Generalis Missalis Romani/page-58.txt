47-48, 61-64, 74, 87-88).
Caput VIII

10

De Missis Et Orationibus Ad Diversa
Et De Missis Defunctorum
I. De Missis Et Orationibus Ad Diversa

368. Quoniam liturgia Sacramentorum et Sacramentalium id efficit ut fidelibus bene dispositis
omnis fere eventus vitae sanctificetur gratia divina manante ex mysterio paschali,140 et
quoniam Eucharistia est sacramentum sacramentorum, Missale suppeditat exempla Missarum
et orationum, quae in diversis occasionibus vitae christianae adhiberi possunt pro
necessitatibus totius mundi aut Ecclesiae universae vel localis.
369. Perspecta ampliore facultate eligendi lectiones et orationes, expedit ut Missae ad diversa
moderate, idest quando opportunitas id exigit, adhibeantur.
370. In omnibus Missis ad diversa, nisi aliter expresse caveatur, licet adhibere lectiones
feriales, necnon cantus inter ipsas occurrentes, si cum celebratione conveniant.
371. In huiusmodi Missis adnumerantur Missae rituales, pro variis necessitatibus, ad diversa
et votivae.
372. Missae rituales cum celebratione quorundam Sacramentorum vel Sacramentalium
conectuntur. Prohibentur in dominicis Adventus, Quadragesimae et Paschae in
sollemnitatibus, in diebus infra octavam Paschae, in Commemoratione omnium fidelium
defunctorum et in feriis IV Cinerum et Hebdomadae sanctae, servatis insuper normis quae in
libris ritualibus vel in ipsis Missis exponuntur.
373. Missae pro variis necessitatibus assumuntur quibusdam in rerum adiunctis, sive interdum
sive statis temporibus occurrentibus. Ex his ab auctoritate competenti seligi possunt Missae
pro supplicationibus, quae decursu anni a Conferentia Episcoporum statuentur.
374. Occurrente aliqua graviore necessitate vel utilitate pastorali, Missa ipsi conveniens
celebrari potest, de mandato vel licentia Episcopi dioecesani, omnibus diebus, exceptis
sollemnitatibus, dominicis Adventus, Quadragesimae et Paschae, diebus infra octavam
Paschae, Commemoratione omnium fidelium defunctorum et feriis IV Cinerum et
Hebdomadae sanctae.
375. Missae votivae de mysteriis Domini aut in honorem beatae Mariae Virginis vel
Angelorum vel cuiusdam Sancti vel omnium Sanctorum, pro fidelium pietate dici possunt in
feriis per annum, etiamsi occurrit memoria ad libitum. Celebrari tamen nequeunt, tamquam
votivae, Missae quae referuntur ad mysteria vitae Domini vel Beatae Mariae Virginis, excepta
Missa eiusdem Immaculatae Conceptionis, quia eorum celebratio cohaeret cum anni liturgici
cursu.
376. In diebus quibus occurrit memoria obligatoria aut feria Adventus usque ad diem 16
decembris, temporis Nativitatis a die 2 ianuarii, et temporis paschalis post octavam Paschatis,
Missae pro variis necessitatibus et votivae per se prohibentur. Si autem aliqua vera necessitas
58

