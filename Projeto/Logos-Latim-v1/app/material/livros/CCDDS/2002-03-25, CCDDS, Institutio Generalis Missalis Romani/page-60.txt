Caput IX

11

De Aptationibus Quae Episcopis
Eorumque Conferentiis Competunt

386. Missalis Romani instauratio, ad normam decretorum Concilii Oecumenici Vaticani II
aetate nostra effecta, assidue curavit ut fideles universi, in celebratione eucharistica, plenam
illam, consciam atque actuosam participationem praestare possint, quae ab ipsius Liturgiae
natura postulatur, et ad quam ipsi fideles, vi suae condicionis, ius habent et officium.143
Quo autem celebratio normis et spiritui sacrae Liturgiae plenius respondeat, in hac Institutione
et in Ordine Missae ulteriores quaedam aliquae accommodationes et aptationes proponuntur,
quae iudicio vel Episcopi dioecesani vel Conferentiarum Episcoporum committuntur.
387. Episcopus dioecesanus, qui ut sacerdos magnus sui gregis habendus est, a quo vita
suorum fidelium in Christo quodammodo derivatur et pendet,144 vitam liturgicam fovere,
moderari eique invigilare debet in sua dioecesi. Ipsi, in hac Institutione, committitur
concelebrationis disciplinam moderari (cf. n. 202), normas statuere circa munus inserviendi
sacerdoti ad altare (cf. n. 107), circa sacram Communionem sub utraque specie distribuendam
(cf. 284), circa domos ecclesiae exstruendas et ordinandas (cf. nn. 291-294). Sed ad ipsum
primarie spectat spiritum sacrae Liturgiae in sacerdotibus, diaconis et fidelibus alere.
388. Aptationes, de quibus infra, quae ampliorem coordinationem expetunt, in Conferentia
Episcoporum, ad normam iuris, sunt determinandae.
389. Conferentiis Episcoporum competit imprimis huius Missalis Romani editionem in
probatis linguis vernaculis apparare atque approbare, ut, actis ab Apostolica Sede recognitis,
in regionibus ad quas pertinet adhibeatur.
Missale Romanum sive in textu latino sive in versionibus vernaculis legitime approbatis
integre edendum est.
390. Conferentiarum Episcoporum est aptationes definire, et actis a Sede Apostolica
recognitis, in ipsum Missale introducere, quae in hac Institutione generali et in Ordine Missae
indicantur, uti sunt:








fidelium gestus et corporis habitus (cf. supra, nn. 24, 43);
gestus venerationis erga altare et Evangeliarium (cf. supra, n. 274);
textus cantuum ad introitum, ad praeparationem donorum et ad communionem (cf.
supra, nn. 48, 74, 87);
lectiones e Sacra Scriptura peculiaribus in adiunctis desumendae (cf. supra, n. 362);
forma pro pace tradenda (cf. supra, n. 82);
modus sacrae communionis recipiendae (cf. supra, nn. 160-161, 284);
materia altaris et sacrae supellectilis, praesertim sacrorum vasorum, necnon materia,
forma et color vestium liturgicarum (cf. supra, nn. 301, 329, 332, 342, 345-346, 349).

Directoria vero aut Instructiones pastorales, quas Conferentiae Episcoporum utiles
iudicaverint, praevia Apostolicae Sedis recognitione, in Missale Romanum, loco opportuno,
induci poterunt.
391. Iisdem Conferentiis spectat versionibus textuum biblicorum qui in Missae celebratione
60

