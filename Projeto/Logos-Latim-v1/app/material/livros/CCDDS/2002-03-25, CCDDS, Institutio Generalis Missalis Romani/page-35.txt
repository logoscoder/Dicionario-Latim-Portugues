b. si quis Missam Vigiliae paschalis celebravit aut concelebravit, potest Missam in die
Paschae celebrare aut concelebrare;
c. in Nativitate Domini omnes sacerdotes tres Missas celebrare vel concelebrare possunt,
dummodo hae suo tempore, celebrentur;
d. die Commemorationis omnium fidelium defunctorum, dummodo celebrationes
diversis temporibus fiant et servatis iis quae circa applicationem secundae et tertiae
Missae statuta sunt.102
e. si quis in Synodo et in visitatione pastorali cum Episcopo vel eius delegato aut
occasione cuiusdam conventus sacerdotum concelebrat, Missam ad utilitatem fidelium
iterum celebrare potest. Idem valet, servatis servandis, pro coetibus religiosorum.
205. Missa concelebrata ordinatur, pro qualibet forma, iuxta normas communiter servandas
(cf. nn. 112-198), iis tamen servatis aut mutatis quae infra exponentur.
206. Nemo umquam ad concelebrandum accedat neque admittatur incepta iam Missa.
207. In presbyterio parentur:
a. sedes et libelli pro sacerdotibus concelebrantibus;
b. in abaco: calix sufficientis magnitudinis, aut plures calices.
208. Si in Missa concelebrata diaconus non adsit, munera ipsi propria ab aliquibus
concelebrantibus perficiuntur.
Si neque alii ministri adsint, partes ipsis propriae aliis fidelibus idoneis committi possunt;
secus ab aliquibus concelebrantibus absolvuntur.
209. Concelebrantes in secretario, vel alio loco apto, sacras vestes induunt, quas sumere solent
cum Missam singuli celebrant. Accedente tamen iusta causa, v. gr. frequentiore
concelebrantium numero et deficientia paramentorum, concelebrantes, excepto semper
celebrante principali, omittere possunt casulam seu planetam, adhibita stola super albam.
Ritus initiales
210. Omnibus rite dispositis, fit de more processio per ecclesiam ad altare. Sacerdotes
concelebrantes incedunt ante celebrantem principalem.
211. Cum ad altare pervenerint, concelebrantes et celebrans principalis, facta profunda
inclinatione, altare osculo venerantur, deinde sedem sibi assignatam petunt. Celebrans vero
principalis crucem et altare, pro opportunitate, incensat, ac deinde sedem petit.
Liturgia verbi
212. Durante liturgia verbi concelebrantes locum suum occupant et sedent et surgunt eadem
ratione ac celebrans principalis.
Quando praeest Episcopus, presbyter, qui, absente diacono, Evangelium proclamat ab eo petit
et accipit benedictionem. Quod tamen non fit in concelebratione cui presbyter praeest.
35

