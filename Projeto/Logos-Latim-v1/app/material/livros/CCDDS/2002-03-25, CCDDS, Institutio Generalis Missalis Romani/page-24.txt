introitum afferri possunt. Super ipsum altare poni potest, nisi in processione ad introitum
deferatur, Evangeliarium a libro aliarum lectionum distinctus.
118. Item parentur:
a. iuxta sedem sacerdotis: missale et, pro opportunitate, libellus cantuum;
b. in ambone: lectionarium;
c. in abaco: calix, corporale, purificatorium et, pro opportunitate, palla; patena et
pyxides, si necessariae sunt; panis pro Communione sacerdotis qui praeest, diaconi,
ministrorum, et populi; urceoli cum vino et aqua, nisi haec omnia a fidelibus in
processione ad offertorium praesententur; vas aquae benedicendae, si fit aspersio;
patina pro Communione fidelium; et ea quae necessaria sunt ad manus lavandas.
Calix laudabiliter cooperiatur velo, quod potest esse aut coloris diei aut coloris albi.
119. In secretario, pro diversis formis celebrationis, parentur sacrae vestes (cf. nn. 337-341)
sacerdotis, diaconi, et aliorum ministrorum:
a. pro sacerdote: alba, stola et casula seu planeta;
b. pro diacono: alba, stola et dalmatica, quae tamen, ob necessitatem vel minorem
gradum sollemnitatis, omitti potest;
c. pro aliis ministris: albae vel aliae vestes legitime approbatae.95
Omnes qui albam induunt, cingulum adhibeant et amictu utantur, nisi ob ipsius albae formam
non exigantur.
Cum introitus processione perficitur, parentur etiam Evangeliarium; in diebus dominicis et
festivis thuribulum et navicula cum thure, si thus adhibetur; crux in processione deferenda,
candelabra cum cereis accensis.
A) De Missa sine diacono
Ritus initiales
120. Populo congregato, sacerdos, et ministri, sacris vestibus induti, ad altare procedunt hoc
ordine:
a. thuriferarius cum thuribulo fumigante, si incensum seu thus adhibetur;
b. ministri qui deferunt cereos accensos, et inter eos acolythus vel alius minister cum
cruce;
c. acolythi et alii ministri;
d. lector, qui potest Evangeliarium, non autem Lectionarium, parum elevatum deferre;
e. sacerdos Missam celebraturus.
Si incensum adhibetur, sacerdos antequam procedatur, incensum in thuribulo imponit et signo
crucis benedicit, nihil dicens.
121. Dum fit processio ad altare, cantus ad introitum peragitur (cf. nn. 47-48).
24

