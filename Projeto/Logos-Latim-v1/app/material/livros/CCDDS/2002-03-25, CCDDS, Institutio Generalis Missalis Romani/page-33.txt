potest. Cum autem ad altare pervenerit, crucem apud altare erigit, ut fiat crux altaris, secus
eam in loco digno reponit. Deinde locum suum in presbyterio occupat.
189. Per totam celebrationem, acolythi est ad sacerdotem vel diaconum, quoties opus sit,
accedere, ut ipsis librum praebeat et in aliis quae necessaria sunt eos adiuvet. Convenit
proinde ut, quantum fieri possit, locum occupet e quo ministerium suum commode possit
implere, sive ad sedem sive ad altare.
Liturgia eucharistica
190. Absente diacono, expleta oratione universali, dum sacerdos ad sedem manet, acolythus
super altare ponit corporale, purificatorium, calicem et missale. Deinde, si opus est,
sacerdotem adiuvat in accipiendis donis populi et, pro opportunitate, panem et vinum ad altare
defert et sacerdoti tradit. Si incensum adhibetur, sacerdoti thuribulum exhibet eique assistit in
thurificandis oblatis, cruce et altari. Deinde sacerdotem et populum incensat.
191. Acolythus rite institutus, qua minister extraordinarius, sacerdotem, si necesse sit,
adiuvare potest in Communione populo distribuenda.98 Quod si Communio sub utraque specie
fit, absente diacono, ipse calicem sumentibus ministrat, vel calicem sustinet si Communio per
intinctionem praebetur.
192. Itemque acolythus rite institutus, distributione Communionis expleta, sacerdotem vel
diaconum in vasis sacris purificandis et componendis adiuvat. Absente vero diacono,
acolythus vasa sacra ad abacum defert ibique more solito ea purificat, abstergit et componit.
193. Celebratione Missae expleta, acolythus aliique ministri, una cum diacono et sacerdote ad
sacristiam revertuntur processionaliter eodem modo et ordine quo venerunt.
D) De muneribus lectoris
Ritus initiales
194. In accessu ad altare, absente diacono, lector, veste probata indutus, Evangeliarium parum
elevatum deferre potest: tunc ante sacerdotem incedit; secus cum aliis ministris.
195. Cum ad altare pervenerit, cum aliis facit profundam inclinationem. Si Evangeliarium
defert, ad altare accedit et Evangeliarium supra illud deponit. Deinde in presbyterio una cum
aliis ministris locum occupat.
Liturgia verbi
196. Lectiones, quae Evangelium praecedunt, ex ambone legit. Deficiente vero psalmista,
potest et psalmum responsorium post primam lectionem proferre.
197. Absente diacono, post introductionem a sacerdote dictam, lector intentiones orationis
universalis ex ambone proferre potest.
33

