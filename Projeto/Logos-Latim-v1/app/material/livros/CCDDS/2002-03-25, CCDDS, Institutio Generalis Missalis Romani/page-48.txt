conveniat.
305. In altaris ornatu moderatio servetur.
Tempore Adventus altare floribus ornetur ea moderatione, quae indoli huius temporis
conveniat, quin tamen plenam laetitiam Nativitatis Domini praeveniat. Tempore
Quadragesimae altare floribus ornari prohibetur. Excipiuntur tamen dominica Laetare (IV
Quadragesimae), sollemnitates et festa.
Florum ornatus semper sit temperatus, et potius quam supra mensam altaris, circa illud
disponatur.
306. Super enim mensam altaris ea tantummodo quae ad Missae celebrationem requiruntur
deponi possunt, scilicet, Evangeliarium ab initio celebrationis usque ad Evangelii
proclamationem; a praesentatione vero donorum usque ad purificationem vasorum calix cum
patena, pyxis, si necesse est, tandem corporale, purificatorium, et missale.
Disponantur insuper modo discreto quae forte ad amplificationem vocis sacerdotis necessaria
sunt.
307. Candelabra, quae pro singulis actionibus liturgicis, venerationis et festivae celebrationis
causa, requiruntur (cf. n. 117), aut super altare, aut circa ipsum, attenta structura tum altaris
tum presbyterii, opportune collocentur, ita ut totum concinne componatur, neque fideles
impediantur ab iis facile conspiciendis, quae super altare aguntur vel deponuntur.
308. Item super altare vel prope ipsum crux, cum effigie Christi crucifixi, habeatur, quae a
populo congregato bene conspiciatur. Expedit ut huiusmodi crux, ad salutiferam Domini
passionem in mentem fidelium revocandam, etiam extra celebrationes liturgicas prope altare
permaneat.
De ambone
309. Dignitas verbi Dei requirit ut in ecclesia locus congruus exsistat e quo annuntietur, et ad
quem, inter liturgiam verbi, attentio fidelium sponte convertatur.115
Convenit ut generatim locus huiusmodi sit ambo stabilis et non simplex pluteus mobilis.
Ambo, pro cuiusque ecclesiae structura, ita dispositus esse debet, ut ministri ordinati et
lectores a fidelibus bene conspici et audiri possint.
Ex ambone unice proferuntur lectiones, psalmus responsorius atque praeconium paschale;
item proferri possunt homilia et intentiones orationis universalis seu orationis fidelium.
Ambonis dignitas exigit ut ad eum solus minister verbi ascendat.
Convenit ut novus ambo benedicatur, antequam usui liturgico destinetur, iuxta ritum in Rituali
Romano descriptum.116
De sede pro sacerdote celebrante aliisque sedibus
48

