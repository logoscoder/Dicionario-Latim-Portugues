b. Tempore Quadragesimae, loco Allelúia cantatur versus ante Evangelium in
Lectionario exhibitus. Cani etiam potest alter psalmus seu tractus, prout invenitur in
Graduali.
63. Quando una tantum habetur lectio ante Evangelium:
a. tempore quo dicendum est Allelúia, haberi potest aut psalmus alleluiaticus, aut
psalmus et Allelúia cum suo versu;
b. tempore quo Allelúia non est dicendum, haberi potest aut psalmus et versus ante
Evangelium aut psalmus tantum.
c. Allelúia vel versus ante Evangelium, si non cantantur, omitti possunt.
64. Sequentia, quae praeter quam diebus Paschae et Pentecostes, est ad libitum, cantatur post
Allelúia.
Homilia
65. Homilia est pars Liturgiae et valde commendatur:63 est enim ad nutrimentum vitae
christianae necessaria. Sit oportet explicatio aut alicuius aspectus lectionum sacrae Scripturae
aut alterius textus ex Ordinario vel Proprio Missae diei, ratione habita sive mysterii, quod
celebratur, sive peculiarium necessitatum auditorum.64
66. Homilia de more ab ipso sacerdote celebrante habeatur vel ab eo committatur sacerdoti
concelebranti, vel quandoque, pro opportunitate, etiam diacono, numquam vero laico.65 In
casibus peculiaribus iustaque de causa homilia haberi potest etiam ab Episcopo vel presbytero
qui celebrationi interest quin concelebrare possit.
Diebus dominicis et festis de praecepto homilia habenda est nec omitti potest nisi gravi de
causa, in omnibus Missis, quae concurrente populo celebrantur; ceteris vero diebus
commendatur, praesertim in feriis Adventus, Quadragesimae et temporis paschalis, necnon in
aliis festis et occasionibus, in quibus populus frequentior ad ecclesiam convenit.66
Opportune post homiliam breve spatium silentii servatur.
Professio fidei
67. Symbolum seu professio fidei eo tendit ut universus populus congregatus verbo Dei in
lectionibus e sacra Scriptura nuntiato et per homiliam exposito respondeat, et ut, regulam fidei
proferendo, formula pro usu liturgico probata, magna fidei mysteria recolat et confiteatur,
antequam eorum celebratio in Eucharistia incipiatur.
68. Symbolum cantandum vel dicendum est a sacerdote cum populo diebus dominicis et in
sollemnitatibus; dici potest etiam in peculiaribus celebrationibus sollemnioribus.
Si in cantu profertur, inchoatur a sacerdote vel, pro opportunitate, a cantore, aut a schola,
cantatur autem vel ab omnibus simul, vel a populo alternatim cum schola.
Si non cantatur, recitandum est ab omnibus simul aut a duobus choris sibi invicem
14

