respondentibus.
Oratio universalis
69. In oratione universali, seu oratione fidelium, populus, verbo Dei in fide suscepto
quodammodo respondet et sui sacerdotii baptismalis munus exercens, preces Deo offert pro
salute omnium. Expedit ut huiusmodi oratio in Missis cum populo de more habeatur, ita ut
obsecrationes fiant pro sancta Ecclesia, pro iis qui in potestate nos regunt, pro iis qui variis
premuntur necessitatibus, ac pro omnibus hominibus totiusque mundi salute.67
70. Intentionum series de more sint:
a.
b.
c.
d.

pro necessitatibus Ecclesiae,
pro rem publicam moderantibus et salute totius mundi,
pro oppressis quacumque difficultate,
pro communitate locali.

Attamen in celebratione aliqua particulari, uti Confirmatione, Matrimonio, Exsequiis, ordo
intentionum pressius respicere potest particularem occasionem.
71. Est sacerdotis celebrantis precationem a sede moderari. Ipse eam brevi monitione
introducit, qua fideles ad orandum invitat, ipsamque oratione concludit. Intentiones quae
proponuntur sint sobriae, sapienti libertate et paucis verbis compositae, precationem universae
communitatis exprimant.
Proferuntur de more ex ambone aut ex alio loco convenienti, a diacono vel a cantore vel a
lectore, vel a fideli laico.68
Populus vero stans precationem suam exprimit sive invocatione communi post singulas
intentiones prolatas, sive orando sub silentio.
C) Liturgia eucharistica
72. In Cena novissima, Christus sacrificium et convivium paschale instituit, quo sacrificium
crucis in Ecclesia continue praesens efficitur, cum sacerdos, Christum Dominum
repraesentans, idem perficit quod ipse Dominus egit atque discipulis in sui memoriam
faciendum tradidit.69
Christus enim accepit panem et calicem, gratias egit, fregit deditque discipulis suis, dicens:
Accipite, manducate, bibite; hoc est Corpus meum; hic est calix Sanguinis mei. Hoc facite in
meam commemorationem. Proinde Ecclesia totam celebrationem Liturgiae eucharisticae
partibus hisce Christi verbis et actibus respondentibus ordinavit. Siquidem:
1. In praeparatione donorum, ad altare afferuntur panis et vinum cum aqua, ea nempe
elementa, quae Christus in manus suas accepit.
2. In Prece eucharistica Deo pro toto opere salutis gratiae aguntur, et oblata Christi
Corpus et Sanguis fiunt.
15

