Eodem modo ac supra fiunt et Communio diaconi et purificatio calicis.
249. Si Communio concelebrantium fit per intinctionem, celebrans principalis more solito
Corpus et Sanguinem Domini sumit, attendens tamen ut in calice satis Sanguinis remaneat ad
Communionem concelebrantium. Diaconus deinde, vel unus e concelebrantibus, calicem aut
in medio altaris, aut ad latus eius super aliud corporale, una cum patena continente particulas
hostiae, opportune disponit.
Concelebrantes, unus post alium, ad altare accedunt, genuflectunt, particulam accipiunt, eam
partim in calicem intingunt et, patenam ori submittentes, intinctam particulam sumunt, ac
deinde ad loca sua recedunt ut initio Missae.
Per intinctionem Communionem accipit etiam diaconus, qui Amen respondet concelebranti
sibi dicenti: Corpus et Sanguis Christi. Diaconus autem ad altare totum Sanguinem qui
remansit sumit, adiuvantibus, si casus fert, aliquibus concelebrantibus, calicem ad abacum
transfert, ibique ipse vel acolythus institutus more solito eum purificat, abstergit et componit.
Ritus conclusionis
250. Cetera usque ad finem Missae fiunt de more (cf. nn. 166-169) a celebrante principali,
concelebrantibus suis sedibus remanentibus.
251. Antequam ab altari discedant, altari profundam inclinationem faciunt. Celebrans vero
principalis altare de more osculo veneratur.
III. De Missa, Cui Unus Tantum Minister Assistit
252. In Missa quae celebratur a sacerdote cui unus tantum minister assistit et respondet,
servatur ritus Missae cum populo (cf. nn. 120-169), ministro, pro opportunitate, partes populi
proferente.
253. Si tamen minister est diaconus, ipse munera sibi propria peragit (cf. nn. 171-186),
necnon alias partes populi adimplet.
254. Celebratio sine ministro vel aliquo saltem fideli non fiat nisi iusta et rationabili de causa.
Hoc in casu salutationes, monitiones et benedictio in fine Missae omittuntur.
255. Ante Missam calix paratur sive super abacum iuxta altare, sive super altare ad latus
dexterum, missale vero ad latus sinistrum opportune collocari potest.
Ritus initiales
256. Sacerdos, facta altari profunda inclinatione, stans ante altare, signat se signo crucis,
dicens: In n√≥mine Patris; conversus ad ministrum, eum salutat, unam e formulis propositis
eligendo; et peragit actum paenitentialem.
257. Deinde accedit ad altare idque osculo veneratur; vertit se deinde ad missale in latere
40

