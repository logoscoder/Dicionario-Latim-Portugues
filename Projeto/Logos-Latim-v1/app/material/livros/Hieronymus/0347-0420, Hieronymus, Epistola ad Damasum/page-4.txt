XXXIIII Nullus episcoporum peregrinorum aut [167] presbyterorum aut diaconorum sine commendaticiis
suscipiatur epistolis[168]. Et cum scripta detulerint [169], discutiantur attentius et ita suscipiantur, si praedicatores
pietatis extiterint minus[170] [171], nec[172], quae sunt necessaria, subministretur[173] eis et ad communionem
nullatenus admittantur, quia per subreptionem multa proveniunt.
DE[174] PRIMATU EPISCOPORUM
XXXV Episcopos[175] gentium singularum scire convenit, quis inter eos primus habeatur, quem velut caput
existiment, et nihil amplius praeter eius conscientiam gerant, quam illa sola singuli, quae parrochiae propriae et
villis, quae <N442: f. 8ra> sub ea sunt, competunt. Sed nec ille praeter omnium conscientiam faciat aliquid,
<V630: 6rb> sic enim unanimitas erit et glorificabitur deus per Christum in spiritu sancto.
QUOD[176] NON LICEAT EPISCOPUM[177] IN ALIENA PROVINCIA CLERICOS ORDINARE
XXXVI Episcopum non audere extra terminos proprios ordinationes facere in civitatibus et villis, quae illi nullo
iure subiectae[178] sunt. Si vero convictus fuerit hoc fecisse [179] praeter eorum conscientiam, qui civitates ipsas
et villas detinent, et ipse deponatur, et qui ab illo sunt ordinati.
DE[180] ORDINATIS EPISCOPIS NEC RECEPTIS
XXXVII Siquis episcopus non susceperit officium et curam populi sibi commis<A367, f. 9ra>sam, hic
communione privetur, quoadusque consentiat oboedientiam commodans, similiter autem et [181] presbyter et
diaconus. Si vero perrexerit nec receptus fuerit, non pro sua sententia, sed pro malicia populi ipse quidem maneat
episcopus. Clerici vero civitatis communione priventur, quod eruditores inoboedientis populi non fuerunt.
UT[182] BIS IN ANNO CONCILIA CELEBRENTUR
XXXVIII Bis in anno episcoporum concilia celebrentur, ut inter se invicem dogmata pietatis explorent et
emergentes[183] ecclesiasticas contentiones amoveant [184], semel quidem quarta septimana Pentecostes secundo
vero duodecimo die mensis Hyperberetaei, <H132, f. 2va> id est iuxta Romanos quarto Idus Octobris.
UT[185] TANTUM CURAM RERUM ECCLESIASTICARUM EPISCOPUS HABEAT
XXXVIIII Omnium negotiorum ecclesiasticorum curam episcopus habeat et ea velut deo contemplante
dispenset, nec ei liceat ex his aliquid omnino contingere aut parentibus propriis, quae dei sunt, condonare. Quod
si pauperes sunt, tamquam pauperibus subministret, nec [186] eorum occasione ecclesiae[187] negotia
depraedentur[188].
DE[189] DIGNITATE PONTIFICIS ET QUOD RERUM SUARUM HABEAT POTESTATEM
XL Presbyteri et diaconi praeter episcopum nihil agere pertemptent. Nam domini populus ipsi commissus est et
pro animabus eorum hic redditurus est rationem. Sint autem manifestae res propriae episcopi, si tamen habet
proprias, et manifestae dominicae, ut potestatem habeat de propriis moriens [190] episcopus, sicut voluerit et
quibus voluerit, derelinquere[191], ne sub occasione ecclesiasticarum rerum, quae episcopi esse probantur,
intercidant[192]. Fortassis enim aut uxorem habet aut filios aut propinquos aut servos, et iustum est hoc apud
deum et homines, ut nec ecclesia detrimentum patiatur ignoratione [193] rerum pontificis, nec episcopus [194] vel
eius propinqui sub obtentu ecclesiae proscribantur[195] et in causas[196] incidant, qui[197] ad eum pertinent,
morsque eius iniuriis malae famae subiaceat.
QUOD[198] EPISCOPUS ECCLESIASTICARUM RERUM[199] PRO DISPENSATIONE PAUPERUM
HABEAT POTESTATEM
XLI <N442: f. 8rb; V630: f. 6va> Praecipimus, ut in potestate sua episcopus ecclesiae res habeat. Si enim
animae hominum pretiosae illi sunt creditae, multo magis oportet eum curam pecuniarum gerere, ita ut potestate
eius indigentibus omnia dispensentur per presbyteros et diaconos et cum timore omnique sollicitudine
ministrentur. Ex his autem, quae[200] indiget ad suas necessitates <A367, f. 9rb> et ad peregrinorum fratrum usus
et ipse percipiat, ut nihil eis possit omnino deesse. Lex enim dei praecipit[201], ut, qui altari deserviunt, de altari
pascantur, quia nec miles stipendiis propriis contra hostes arma sustollit.
QUOD[202] EPISCOPUS, PRESBYTER ET[203] DIACONUS ALEATOR ET EBRIOSUS ESSE NON
DEBEAT
XLII Episcopus[204], presbyter et[205] diaconus aleae[206] atque ebrietati deserviens aut desinat aut certe
damnetur.
SIMILITER[207] CLERICI ET LAICI, SI PERMANSERINT IN ALEA, COMMUNIONE PRIVENTUR
XLIII Subdiaconus aut lector[208] aut cantor similia faciens aut desinat aut communione[209] privetur, similiter
etiam laicus.
4

