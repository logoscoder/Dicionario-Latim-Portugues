certantibus. In illis diebus nostri principes, cupientes civitatem magis ac magis arctare, orientalem portam tunc
primum obsedimus; castelloque ibi firmato, Boamundus in illo posuit partem sui exercitus. Principibus autem
nostris tunc temporis aliquantulum intumescentibus, Deus, qui flagellat omnem filium quem diligit, adeo nos
castigavit, [0473C] ut vix invenirentur DCC equites in nostro exercitu, et non ideo quia homines probi et audaces
nobis deessent, sed quia equi, aut inopia victus, aut nimietate frigoris, fere omnes perierunt. Turci vero equis et
omnibus necessariis abundantes castra nostra quotidie circuibant, fluvio quodam interposito, qui pro muro nobis
habebatur. Aberat et castellum Turcorum fere VIII millibus; qui ingredientes et egredientes, de nostro exercitu
quotidie occidebant. Contra quos nostri principes exeuntes, Deo adjutore illos in fugam verterunt, et multos
eorum occiderunt. Videns ergo Antiochensis se laesum, Damascum in auxilium advocavit; qui, providentia Dei,
Boamundum et Flandrensem comitem, qui ad quaerendas [0473D] escas ierant cum parte nostri exercitus, obvios
habuit, et ei auxilio praeeunte, victus fugatusque est ab eis. Adhuc Antiochensis cogitans de salute misit ad
regem Galapiae, pecuniaque maxima promissa, ad hoc ut veniret cum omnibus copiis suis, illum excitavit. Quo
adveniente, nostri principes castra egressi sunt, et Deo adjutore, illa die cum DCC equitibus et paucis peditibus,
XV millia Turcorum cum suo rege devicerunt, et in fugam verterunt, et multos eorum occiderunt. In illo igitur
praelio nostri, non paucis equis recuperatis, cum victoria gaudentes reversi sunt.
Ex illa ergo die magis ac magis convalescentes, viribus receptis, consilium inierunt quomodo
occidentalem portam, quae nobis portum maris, ligna, [0474A] et herbam auferebat, obsiderent. Communi vero
consilio Boamundus et comes Sancti Aegidii portum adierunt, illos addicturi [ f. adituri] qui illic morabantur.
Interim qui remanserant ad sarcinas, cupientes sibi acquirere nomen, quadam die post prandium incaute illam
occidentalem portam adierunt, unde turpiter repulsi atque fugati sunt. Tertia post haec die Boamundus et comes
Sancti Aegidii revertentes, miserunt ad principes exercitus ut illis occurrerent, et sic pariter portam obsiderent.
Illis autem parumper morantibus, Boamundus et comes Sancti Aegidii a Turcis victi atque fugati sunt. Itaque
nostri homines dolentes, atque suum dedecus pariter gementes (nam illa die de nostris mille corruerant), ac rebus
ordinatis Turcos militum [multum] repugnantes [0474B] ac retinentes, vicerunt et in fugam verterunt. Perierunt
autem illa die de inimicis fere mille et CCCC tam armis, quam fluvio, qui hyemalibus pluviis abundabat.
His ita patratis, nostri firmare castellum aggrediuntur; illoque multiplici vallo, muro firmissimo,
necnon et duabus turribus munito, comitem Sancti Aegidii cum balistariis et sagittariis illic collocant. O cum
quanto periculo, cum quanto labore, illum firmavimus! Pars quaedam nostri exercitus castellum orientale, alia
pars castra servabat, cum omnes castellum firmabant. Ex illis, balistarii et sagittarii portam custodiebant. Reliqui,
et ipsi principes, aggerem jacere, lapides portare, murum struere non cessabant. Quidam numerare multimodas
tribulationes, [0474C] quae tacitae etiam satis per se patent, videlicet fames, aeris intemperies, timidorum
militum fugas, quae quanto asperiores, tanto alacriores nostri in sustinendo fuerunt. Verumtamen illud silendum
minime putamus, quod quadam die Turci se civitatem reddituros simulaverunt, et in tantum nos deceperunt, ut de
nostris ad illos exciperent, et de suis ad nos plurimi exirent.
Dum haec ita agerentur, utpote nihil habentes fidei, insidias nostris posuerunt, ubi occisus est
Wallo conestables. Et alii, tam de suis, quam de nostris, plures corruerunt. Post haec autem transactis paucis
diebus, nuntiatum est nobis Corbaran principem militiae regis Persarum in nostram mortem [0474D] conjurasse,
et cum innumerabili exercitu magnum flumen Euphratem jam praeteriisse. Deus autem, qui semper sperantes in
se non deserit, non dereliquit suos, sed civitatem Antiochiam tribus civibus eam tradentibus in Nonis Junii
misericorditer nobis dedit. Depopulata autem civitate, ipsa die omnes paganos in ea occidimus, exceptis
quibusdam in castello civitatis se tuentibus.
Sequenti ergo die adveniens Corboran cum rege Damasci, et duce Baldach, et cum rege
Hierosolymitano, et aliis quam plurimis, civitatem obsedit. Nos igitur obsessi ab illis, et obsidentes praedictos
paucos in castello civitatis, ad edendas carnes equorum et asinorum compulsi sumus. Secunda die adventus
illorum, Rogerium de Barnonisvilla nobis occiderunt. [0475A] Tertia die castellum, quod contra Antiochenses
firmavimus, aggrediuntur. Sed nil profecerunt. Rogerium tamen castellanum insulae vulneraverunt, unde
mortuus est. Videntes quia ex illa parte nihil proficerent, montana ascenderunt. Nos autem contra illos egressi,
victi sumus ab illis atque fugati. Ipsi vero nobiscum muros ingressi, illum diem et noctem sequentem insimul
fuimus, distantes ab invicem quasi uno lapidis jactu. Sequenti die aurora apparente, altis vocibus Baphometh
invocaverunt; et nos Deum nostrum in cordibus nostris deprecantes, impetum facientes in eos, de muris civitatis
omnes expulimus. Ibi mortuus est Rogerius de Bithiniacavilla. Ipsa vero castra moventes, totas civitatis portas
obsederunt, ad redditionem cupientes nos compellere [0475B] inopia victus.
Positis ergo in tanta tribulatione servis suis Deus auxiliatricem dexteram suam porrexit, et divina
revelatione lanceam, qua perforatum est corpus Christi, misericorditer revelavit. Latebat autem in ecclesia Beati
Petri sub pavimento quasi duas staturas hominis. Inventa ergo ista pretiosa margarita, cor omnium nostrorum
3

