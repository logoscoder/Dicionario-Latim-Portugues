revixit; et vigilia apostolorum Petri et Pauli accepto inter se consilio, miserunt nuntios ad Corbaran, qui dicerent:
«Haec dicit exercitus Domini: Recede a nobis, et ab haereditate beati Petri: alioquin armis fugaberis.» Quo
audito, Corbaran evaginato gladio juravit per regnum et thronum suum quod defenderet se de omnibus Francis,
[0475C] et dixit se terram possidere et semper possessurum juste vel injuste. Mandavit enim quod nec verbum ab
illo audirent, donec, derelicta Antiochia, Christum denegarent et legem Persarum profiterentur.
His auditis, Christiani confessione mundati, perceptione corporis et sanguinis Christi firmiter
[0476A] armati, parati ad praelium, portam egressi sunt. Egressus est primus omnium Hugo Magnus cum suis
Francis. Deinde comes Northmannorum atque Flandrensis. Post istos venerandus episcopus Podiensis, et acies
comitis S. Aegidii. Post illum Tancredus. Ultimus omnium Boamundus invictissimus. Aciebus ergo ordinatis,
lancea Domini praeeunte et ligno Dominico, cum fiducia maxima coeperunt praeliari, Deoque juvante praedictos
principes Turcorum confusos et omnino victos in fugam verterunt, et innumeros eorum occiderunt. Revertentes
igitur cum victoria, grates Domino egimus, et solemnitatem apostolorum cum laetitia maxima celebravimus. Ipsa
die redditum est nobis castellum, filio regis Antiochensis cum Corbaran in fugam verso. Ipse rex, die qua
[0476B] reddita est civitas, fugiens a rusticis interemptus fuerat in montanis.
Haec idcirco mandavimus vestrae paternitati, ut de ereptione Christianorum et de libertate
Antiochensis matris Ecclesiae gaudeatis, et pro nobis omnibus Deum devotius exoretis. Confidimus enim
multum in vestris orationibus; et quidquid proficimus, non nostris meritis, sed vestris precibus reputamus. Nunc
ergo precamur ut terram nostram in pace custodiatis, et ecclesias et pauperes de manibus tyrannorum defendatis.
Precamur etiam ut de falsis peregrinis consilium capiatis, quatenus aut signum salutiferae crucis iterum cum
poenitentia assumant, et iter Domini peragant, aut periculo excommunicationis [0476C] subjaceant. Sciatis pro
certo quia janua terrae aperta est nobis; et inter alios bonos nostros eventus, rex Babyloniae missis ad nos nuntiis,
dixit se obedire nostrae voluntati. Valete. Obsecramus in Domino Jesu, ut omnes ad quos haec epistola per
venerit, pro nobis et pro mortuis nostris Deum exorent.

4

