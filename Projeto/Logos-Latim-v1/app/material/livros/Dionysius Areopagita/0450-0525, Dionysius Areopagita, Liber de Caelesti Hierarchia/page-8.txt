claritatem, et invisibilem et formificam pulchritudinem aeternae vere et invisibilis societatis, et
veluti potentiam excipit quidem in sufficienti et in conversibili, et a nullo affligi valente per
inconfusum et incommutabilem divinae pulchritudinis amorem, et universalem revocationem in id,
quod vere est appetendum. Sed et ipsam irrationabilitatem et insensualitatem in quidem
irrationabilibus animalibus, aut inanimatis materiis, defectum rationis et sensus proprie vocamus: in
autem immaterialibus et intellectualibus essentiis, sancte et decenter supereminens earum, ut
supermundalium, confitemur nostra transitoria et corporali ratione et materiali alienato
incorporalibus animis sensu. Est itaque non et dissonas reformare caelestibus formas, et ex vilibus
materiae partibus, quoniam et ipsa ex vere bono subsistentiam possidens, per omnem sui
materialem dispositionem resonantias quasdam intellectualis pulchritudinis habet, et possibile est
per eas reduci ad immateriales primas formas dissimiliter, ut dictum est, similitudinibus acceptis, et
eisdem non similiter, compacte autem et pulchre intellectualibusque et sensibilibus proprietatibus
definitis. Haec mysticos theologos inveniemus non solum caelestium dispositionum declarationibus
mirabiliter circumformantes, sed et ipsis aliquando thearchicis manifestationibus. Et aliquando
quidem ipsam ex luminibus pretiosis laudant, ut solem justitiae, ut stellam matutinam, in animum
sancte orientem, et ut lumen incircumvelate et intellectualiter resplendens: aliquando vero ex
mediis, ut ignem innocue splendentem, ut aquam vitalis plenitudinis datricem, et symbolice
dicendum, in ventrem subeuntem, fluminaque redundantem, immensurabiliter refluentia: aliquando
autem ex novissimis, ut unguentum suave, ut lapidem angularem. Sed et bestialem ipsi formam
circumponunt, et leonis ei et pantheris speciem coaptant, et pardaliniam vestiunt et ursam
saevientem. Addam vero et quodomnium vilius esse et magis significare visum est, quia et vermis
specie ipsam seipsam circumformantem divini sapientes tradiderunt. Sic omnes theosophi, et
occulta inspiratione prophetae, sanctis incontaminatis distinguunt sancta sanctorum, et dissimilem
sanctam figurationem honorant, ut neque divina immundis tractabilia sint, neque mirabilium
agalmatum studiosi contemplatores tanquam veris remaneant figuris. Et divina itaque honorificant
veris negationibus, et ad novissima compactarum resonantiarum diversis similitudinibus. Nihil ergo
inconsequens, si et caelestes essentias ex inconvenientibus dissimilibus similitudinibus reformant,
secundum dictas causas. Non enim fortassis aeque non nos in quaestionem quidem ex indigentia,
in anagogen quoque per diligentem divinorum scrutationem veniremus, nisi deformitas nos
extorqueret manifestatoriae angelorum reformationis, non sinens nostrum animum remanere in
dissimilibus formarum facturis, sed luctantem negare materiales passibilitates, et assuescentem
pure extendi per visibilia in supermundanas altitudines. Tanta quidem a nobis dicta sunt propter
materiales et inconvenientes divinorum eloquiorum angelicarum imaginum descriptiones. Deinde
autem segregare oportet, quid ipsam quidem esse Ierarchiam aestimemus, quidve ipsa Ierarchia
prosit Ierarchiam sortientibus. Dux vero sit sermonis Christus, si quidem mihi fas dicere, meus,
totius Ierarchicae manifestationis inspiratio. Tu vero, o puer, secundum sanctam nostrae
sacerdotalis traditionis legislationem, ipse sancte et decenter ausculta mirabiliter dictorum, divinus
in Deo et in doctrina factus, et secreto animi, quae sancta sunt, circumtegens ex immunda
multitudine, tanquam uniformia custodi. Non enim fas, ut eloquia aiunt, in porcos projicere
invisibilium margaritarum inconfusum et luciformem beneficumque ornatum.
15

CAPITULUM III. Quid sit Ierarchia, et quae per Ierarchiam utilitas.

Est quidem Ierarchia secundum me ordo divinus, et scientia, et actio, deiformi quantum possibile,
simulata, juxta inditas ei divinitus illuminationes proportionaliter in Dei similitudinem ascendens.
Divina pulchritudo, ut simpla, ut optima, ut teletarchica, pura quidem est universaliter omni
dissimilitudine; distributiva vero, secundum dignitatem uniuscujusque proprii luminis; et perfectiva
in sacrificio divinissimo, secundum ad seipsam perfectorum compacte immutabilem formationem.
Interpretatio igitur Ierarchiae est, ad Deum, quantum possibile, similitudo et unitas, ipsum habens
omnis sanctae et scientiae et actionis ducem, et ad suum divinissimum decorem immutabiliter
quidem definiens, quantumque possibile reformans, suos laudatores agalmata divina perficit,
specula clarissima et munda, receptiva principalis luminis et divini radii, et indita quidem claritate
sacre repleta, eamque iterum copiose in ea, quae sequuntur, declarantia, secundum divinas leges.
Non enim fas est sanctorum perfectoribus aut sancte perfectis, operari quid omnino praeter
proprias teletarchias aut sacras ordinationes; sed neque subsistere aliter, nisi divinam ipsam
claritatem appetant, et ad ipsam sacre et decenter respiciant, et reformentur secundum
uniuscujusque sanctorum intellectuum analogiam. Nonne ergo Ierarchiam qui dicit, sacram
quandam universaliter declarat dispositionem, imaginem divinae speciositatis in ordinibus et
scientiis Ierarchicis, propriae illuminationis sacrificantem mysteria, et ad proprium principium, ut
licet, assimilatam? Est enim unicuique Ierarchiam sortientium perfectio, hoc est, secundum
propriam analogiam in Dei imitationem ascendere, et omnium divinius, ut eloquia aiunt, Dei
cooperatorem fieri, et ostendere divinam in seipso actionem, secundum quod possibile est,
relucentem; utpote quoniam ordo Ierarchiae est, quosdam quidem purgari, quosdam vero purgare;
et quosdam quidem illuminari, quosdam vero illuminare; et quosdam quidem perfici, quosdam vero
perficere, unicuique deiforme adunationi qualicunque modo. Divina beatitudo, quantum in
hominibus dicendum, pura quidem est simul omni dissimilitudine, plena vero luminis aeterni,
perfecta, et non indigens simul omnis perfectionis, purgans et illuminans et perficiens. Magis autem

8

