Suspicit
ac
Seraphim
primos,
sanctosque
Cherubim,
Aetheriosque
Thronos,
quo
sedet
ipse
Deus.
Post
hos
Virtutes,
Dominatus,
atque
Potentes
Agminibus
sacris
enitet
ordo
sequens.
Άρχων
αρχαγγελων
τε
χορων
αγγελων
τε
τηλαυγων
Mentibus
uraniis
tertia
τάξις
inest.
Hos
igitur
numeros,
terno
ter
limite
septos,
Praedicti Patris mystica dicta docent.
12
INCIPIT LIBER DE CAELESTI HIERARCHIA.
13
CAPITULUM PRIMUM. Quomodo omnis divina illuminatio secundum bonitatem
varie in praevisa proveniens manet simpla, et non hoc solum sed et unificat
illuminata.
Omne datum optimum, et omne donum perfectum, desursum est, descendens a Patre luminum.
Sed et omnis Patre moto manifestationis luminum processio, in nos optime ac large proveniens,
iterum ut unifica virtus restituens nos replet et convertit ad congregantis Patris unitatem et
deificam simplicitatem. Etenim ex ipso omnia, et in ipsum, ut divinum ait Verbum. Ergo Jesum
invocantes Paternum lumen, quod est quod verum est, quod illuminat omnem hominem venientem
in mundum, per quem ad principale lumen, Patrem, accessum habuimus in sacratissimorum
eloquiorum Patre traditas illuminationes, quantum possibile, respiciemus, et ab ipsis symbolice
nobis et anagogice manifestatas caelestium animorum Ierarchias, quantum potentates sumus,
considerabimus, et principalem et superprincipalem divini Patris claritatem, quae angelorum nobis
in figuratis symbolis manifestat beatissimas Ierarchias, immaterialibus et non trementibus mentis
oculis recipientes, iterum ex ipsa in simplum suum restituimur radium. Etenim neque ipse usquam
unquam propria singulari unitate deseritur; ad anagogicam vero et unificam eorum, quae provisa
sunt, contemperantiam optime et pulchre multiplicatur et provenit, manetque intra se munite, in
incommutabili similitudine uniformiter fixus, et in se, quantum fas est, respicientes proportionaliter
eis extendit et unificat secundum simplicem sui unitatem. Etenim neque possibile est, aliter lucere
nobis divinum radium, nisi varietate sacrorum velaminum anagogice circumvelatum, et his, quae
secundum nos sunt, providentia paterna connaturaliter et proprie praeparatum. Propter quod et
sanctissimam nostram Ierarchiam teletarchis sacrorum positio caelestium Ierarchiarum
supermundana imitatione dignam judicans, et dictas immateriales Ierarchias materialibus figuris et
formalibus compositionibus varificans tradidit, ut proportionaliter nobis ipsis a sacratissimis
formationibus in simplas et non figuratas ascendamus altitudines et similitudines, quoniam neque
possibile est nostro animo, ad immaterialem illam ascendere caelestium lerarchiarum et
imitationem et contemplationem, nisi ea, quae secundum ipsum est, materiali, manuductione
utatur, visibiles quidem formas invisibilis pulchritudinis imaginationes arbitrans, et sensibiles
suavitates figuras invisibilis distributionis, et immaterialis luculentiae imaginem materialia lumina,
et secundum intellectum contemplativae plenitudinis pervias sacras disciplinas, et adunati ad
divina, et ordinati habitus earum, quae hic sunt, dispositionum ordines; et Jesu participationis ipsam
divinissimae eucharistiae assumptionem, et quaecunque alia caelestibus quidem essentiis
supermundane, nobis vero symbolice tradita sunt. Propter hanc ergo nostram conrationabilem
theosin misericors perfectionis principium, et caelestes Ierarchias nobis manifestans, et
comministram earum perficiens nostram Ierarchiam, ad virtutem nostram similitudine deiformis
suae sanctificationis, sensibilibus imaginibus supercaelestes descripsit intellectus in sacroscriptis
eloquiorum compositionibus, quatenus nos reduceret per sensibilia in intellectualia, et ex sacre
figuratis symbolis in simplas caelestium Ierarchiarum summitates.
14
CAPITULUM II. Quam pulchre divina et caelestia etiam per dissimilia symbola
manifestantur.
Oportet ergo, ut aestimo, primum exponere, quam quidem esse speculationem omnis lerarchiae
aestimamus, et quid ipsius unaquaeque divinis profuit laudatoribus; deinde caelestes Ierarchias
laudare secundum ipsarum in eloquiis manifestationem, consequentibusque his dicere, qualibus
divinis formationibus caelestes figurant ordines eloquiorum sacrae descriptiones, et ad qualem
oportet ascendere per formas veritatem, ut non et nos eodem modo multis immunde aestimemus,
caelestes et deiformes animos multipedes esse quosdam, et multorum vultuum, et ad boum
pecudalitatem, aut ad leonum bestialem imaginationem formatos, et ad aquilarum curvo rostro
speciem, aut ad volatilium tripartitam alarum commotionem effiguratos, et rotas quasdam igneas
super caelum imaginemus, et thronos materiales Divinitati ad recubitum necessarios, et equos
quosdam multicolores, et armiferos archistrategos, et quaecunque alia ex eloquiis nobis sacre et
formabiliter in varietate manifestativorum symbolorum tradita sunt. Etenim valde artificialiter
theologia factitiis sacris formationibus in non figuratis intellectibus usa est, nostrum, ut dictum est,
animum revelans, et ipsi propria et connaturali reductione providens, et ad ipsum reformans
anagogicas sacras Scripturas. Si cui autem videtur, sacras quidem recipi compositiones, tanquam
simplicium in seipsis ignotorumque nobis et incontemplabilium subsistentium, inconvenientes vero

6

