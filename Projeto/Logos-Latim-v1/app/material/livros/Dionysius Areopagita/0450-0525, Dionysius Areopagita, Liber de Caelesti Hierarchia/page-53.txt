et bene potens, et activum, quomodo poterit quid contrarium bono, et substantia et sapientia et
virtute et operatione privatum?
Non omnia omnibus, et omnino eadem secundum idipsum mala. Daemoni malum, contra
deiformem intellectum esse. animae, contra rationem: corpori, contra naturam. Quomodo omnino
mala, providentia existente? Non est malum, si malum neque ον, neque in existentibus, et nihil
existentium improvisum. Neque enim est malum ον, conspicuum subsistens bono. Et si nullum
existentium non particeps boni, malum autem defectus boni, nihil autem existentium privatur
universaliter, bono: in omnibus existentium divina providentia, et nihil existentium non provisum.
Sed et factis malis optime et pulchre providentia usa est ad nostram aut aliorum aut formationem
aut utilitatem, et proprie unicuique existentium providet. Propterea et vanam aut disceptantem
multorum non recipimus rationem, qui oportere aiunt providentiam et invitos nos in virtutem
ducere. Corrumpere enim naturam, non est providentiae. Unde ut providentia uniuscujusque
naturae salvatrix per seipsos motorum, ut per seipsos motorum, providet, et omnia, et ea per
singula, similiter universo et unicuique, quantum provisorum natura recipit totius et largissimae
providentiae editas proportionaliter unicuique providas bonitates.
Non igitur ον malum, neque in existentibus malum. Non omnino enim malum, vacat malum et
fieri malum secundum virtutem, sed per infirmitatem. Et daemonibus, quod quidem sunt et ex
bono, et bonum. Malum autem ipsis ex propriis bonis casu et mutabilitates, circaque similitudinem
et habitum infirmitas cognatae ipsis angelicae perfectionis. Et appetunt bonum, secundum quod et
esse et vivere et intelligere substituuntur. Et si non appetunt bonum, id quod non est appetunt: et
non erit hoc appetitus, sed vere appetitus peccatum. In scientia autem peccantes vocant etoquia
circa erroneam boni scientiam aut actionem infirmos: et scientes voluntatem, et non facientes:
auditores quidem infirmos aut circa fidem, aut operationem boni: et nolentiam quibusdam
convenire benefaciendo per falsam conversionem aut infirmitatem voluntatis. Et sic omnino malum,
ut saepe diximus, infirmitas, et impossibilitas, et defectus est aut scientiae, aut errantis scientiae,
aut fidei, aut desiderii, aut operationis boni. Et quidem dixerit quis, non vindicabile infirmitas,
econtrario vero concessibile: siquidem non licitum erat posse, bene si haberet ratio: si autem ex
bono posse, dante juxta eloquia ea, quae sunt opportuna omnibus, simpliciter non laudabile ex boni
propriorum bonorum habitu peccatum et irrationabilis conversio, et fuga, et casus. Sed haec
quidem a nobis in his, quae sunt de justa et divina justificationis observantia, satis secundum
virtutem dicta sunt, secundum quam sacram actionem eloquiorum veritas sophisticas et veritatem
et falsitatem contra Deum loquentes infirmavit, tanquam perverse sapientes rationes. Nunc autem,
quantum secundum nos, sufficienter laudatur bonum, ut vere mirabile, ut principium et finis
omnium, ut continentia existentium, ut formificum non existentium, ut omnium bonorum causale,
ut malorum non causale, ut providentia et bonitas universalis, et superans existentia et non
existentia, et mala, et suam privationem bonam existentem omnibus appetibile, et amabile, et
delectabile, et quaecunque alia in his palam vera ostendit, ut arbitror, ratio.
44

CAPITULUM V. De ente in quo et de paradigmatibus.

Transeundum autem nunc in vere existentem vere entis theologicam essentiae nominationem.
Tantum autem admonebimus, quia rationi intentio est, non superessentialem essentiam, quae
superessentialis est, manifestare. Ineffabile enim hoc et incognoscibile est, et universaliter
inexplanabile, et ipsam superexaltatam unitatem, sed substantificam in existentia omnia divinae
essentiae principalis processionem laudare. Etenim optimi divina nominatio, totas omnium causalis
processiones manifestans, et in existentia et in non existentia omnia extenditur, et super existentia
et super non existentia est. Haec vero entis in omnia existentia extenditur, et super omnia est. Ast
ipsa vitae in omnia viventia extenditur, et super viventia est. Ipsa dein sapientiae in omnia
intellectualia et rationalia et sensualia extenditur, et super haec omnia est. Has ergo ratio laudare
desiderat providentiae manifestativas divinas nominationes. Non enim exponere ejus
superessentialem bonitatem, et essentiam, et vitam, et sapientiam se superessentialis deitatis
promittit, quae est super omnem bonitatam et deitatem et essentiam et sapientiam et vitam in
occultis, ut eloquia dicunt, supercollocata, sed exprimentem beneficam providentiam,
supereminentem bonitatem, et optimorum omnium causam laudat, et ον, et vitam, et sapientiam
substantificam et vivificam, et sapientiae datricem causam essentiae, et vitae, et intellectus, et
rationis, et sensus percipientium. Non aliud autem esse optimum dicit, et aliud ον, et aliud vitam,
aut sapientiam, neque multa causalia, et aliorum alias creatrices deitates supereminentes et
subditas: sed unius Dei totas optimas processiones, et a nobis laudatas divinas nominationes: et
esse quidem universalis unius Dei providentiae manifestativam, quasdam autem universaliorum
ejusdem et particulariorum. Et quidem dixerit quis contra hoc, eodem existente vitam, et vita
sapientiam superextentam, existentia quidem viventia, ea autem, quaecunque vivunt, sensualia, et
eadem rationalia, et rationalia intellectus supereminent, et circa Deum sunt, et magis ei
approximant. Et quidem oportebat maximarum ex Deo donationum participantia et meliora esse, et
cetera supereminere. Sed si quidem inessentialia et animalia quis substituat intellectualia, bene

53

