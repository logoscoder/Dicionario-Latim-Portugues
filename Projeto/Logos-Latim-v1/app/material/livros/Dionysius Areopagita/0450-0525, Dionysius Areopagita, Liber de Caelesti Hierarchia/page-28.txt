Tanta sanctissimae synaxeos sunt, et sic bona invisibilia ad unum nobis, sicut saepe diximus,
ierarchice sacrificantia societatem et coordinationem. Sed est hujus aequipotens altera perfectiva
operatio, myri teletam duces nostri quam nominant. Partes itaque ejus in ordine secundum sacras
imagines intendentes, sic ad unum ipsius per partes ierarchicis contemplationibus ascendemus.
Mysterium teletae myri.
Juxta eumdem synaxeos modum imperfectorum absolvuntur ordines, accedentibus scilicet et
ierarchico in omne templum bene olenti ambitu, et psalmica sacra cantione, et divinissimorum
eloquiorum lectione. Deinde myron summus sacerdos accipiens, superponit divino altari
circumvelatum a duodecim pennis sacris, reboantibus simul omnibus sanctissima voce sanctum
Deo acceptabilium prophetarum inspiratione melodema. Et in ipso perficientem orationem
complens, in sanctissimis consecrandorum teletis eo utitur ad omnem fere ierarchicam perfectivam
operationem.
Theoria.
Ipsa igitur introductiva consummativae hujus sanctificationis anagoge per ea, quae secundum
divinum myron sacre aguntur, illud, aestimo, declarat, quod circumvelatur sanctis viris in animo
sacrum et bene redolens, quae divinitus jubet sanctis viris, non manifestas habere in gloria vana
secundum virtutem occulti Dei bonas et suaveolentes similitudines. Mundae enim sunt Dei secretae
et super animum suaveolentes pulchritudines, et invisibiliter ostenduntur solummodo
intellectualibus, conformes habere volentes per virtutem in animabus incorruptibiles imagines.
Quod enim Deum imitatur agalma, ad illam invisibilem et beneolentem aspiciens formam, sic
seipsum figurat et effingit ad formosissimam imitationem. Et sicut in sensibilibus imaginibus
semper ad primam exemplarem speciem scriptor inflexibiliter intendit, ad nullum aliud visibilium
retractus, aut secundum quid partitus, sec ipsum illud quod est describendum, si justum dicere,
effingit, et ostendet alterutrum in alterutro propter essentiae differentiam: sic mundis in animo
describit ipsa ad beneolacem et occultam formam intenta et inflexibilis contemplatio non errans
deiformosissimorum phantasma. Juste igitur ad superessentialiter suaveolentem et invisibilem
pulchritudinem ad Deum conversi, intellectuale suum inconversibiliter specificantes, nullam agunt
in se Deum imitantium virtutum in adspiciendum juxta eloquium hominibus, sed sancte inspiciunt
tanquam in imagine, divino myro ab Ecclesia sacratissima circumvelata. Propter quod et ipsi
secundum virtutem, sanctum et deiformosissimum intus Deum imitantes, et Deo descripti animi
sacre circumvelantes, ad solam respiciunt archiformem intelligentiam. Neque enim contemplabiles
tantum sunt dissimilibus, sed neque ipsi ad illorum trahuntur visionem, sibimet consequenter:
neque visibilium imagines bonorum et justorum, sed eorum, quae sunt vere, vere amant: neque ad
gloriam vident a multitudine irrationabiliter beatificam, sed bonum aut malum in seipso divina
imitatione judicantes, agalmata divina divinissimae sunt beneolentiae, ex seipsa verum bene olax
habens, ad multis dissimiliter opinabile non convertitur, veris suis pulchritudinibus unum formans,
quod est sine simulatione. Fer reliquum, quoniam exterius pulchritudinem contemplati sumus totius
bonae et sacrae actionis, in diviniorem ejus respiciemus formam, ipsam in seipsa revelatam
velamina, contemplantes beatam, splendentem, manifeste claram, et incircumvelate intellectibus
replentem nos suaveolentiae. Neque enim manifesta myri perfecta operatio his, qui circa summum
sacerdotem sunt, incommunicabilis est aut invisibilis, sed econtrario usque eos perveniens, et
statuens supra multos contemplationem, ab ipsis sacre circumvelatur, et multitudine ierarchice
distinguitur. Divinis enim viris sacratissimorum radius, tanquam congenerationi ab invisibili pure et
immediate elucens, et intellectuales eorum receptiones incircumvelate suavificans, ad subjectum
non prompte provenit, sed ab ipsis, ut secretorum invisibile contemplantibus, sine pompa, ad
dissimilibus incontaminabile, sub pennatis aenigmatibus cooperitur: per quae sacra aenigmata
bene ornati ordines reducuntur ad sacram suam analogiam. Est ergo, quod quidem dixeram, nunc
laudanda nobis sacra teletae operatio, consummativae ierarchicorum ordinationis et virtutis.
Propter quod et hanc divini duces nostri tanquam aequipotentem et idem peragentem synaxeos
sacrae perfectionis eisdem characteribus per multa et mysticis dispositionibus et sacris orationibus
ordinaverunt. Et quidem summum sacerdotem, tanquam ipsis aspectibus ex diviniore loco bonam
suaveolentiam in ea, quae deinde sunt, sancta proferentem, et ad se resolutione docentem,
divinorum participationem simul omnibus quidem fieri juxta dignitatem sacris, indiminutam vero
esse et immutabilem omnino, et aequalitate secundum divinam collocationem proprietatis
incommutabiliter stantem. Desiderio autem iterum eloquiorum cantus et lectiones imperfectos
quidem erudiunt ad viviferam filiolitatem, conversionemque sanctam faciunt pollute energumenum
feruntque manifestam qualemcunque trahendo insane energumenis deiformis habitus et virtutis
sublimissimum, proportionaliter eis ostendentes. Juxta quam terrebunt maxime ipsi contrarias
virtutes, et aliorum medicina praestabunt, divina imitatione immobile quidem ex propriis bonis, ad
vero contrarios tumultus activum non habentes tantum, sed et donantes. His autem in intellectum
divinum ex pessimis transeuntibus, habitum sacrum imponunt ad non iterum sub malitia errandum.
Quosdam, ut sint castissimi, indigentes consummate absolvunt, quosdam sacros ducunt in divinas
imagines et inspectiones earum et communicationes. Reficiunt autem quosdam sacratissime in

28

