in divinam illuminationem manuductor, multus in divina, lumen mundi, haec ait divinitus in sacris
suis literis: Nam etsi sunt qui dicuntur dii, sive in caelo, sive in terra, siquidem sunt dii multi et
domini multi, sed nobis unus Deus Pater, ex quo omnia, et nos in ipso; et unus Dominus Jesus
Christus, per quem omnia, et nos per ipsum. Etenim in divinis unitates discretionum potentantur et
anteprincipantur, et nihilominus sunt unita etiam post unius irremeabilem et clementem
discretionem. Has nos socias et unitas totius deitatis discretiones, id est decoras processiones, ex
manifestantibus eas in eloquiis divinis nominibus laudare, secundum quod possibile est,
tentabimus: hoc, ut dictum est, praecognito, omnem beneficam divinam nominationem, in
quacunque ponitur divinarum substantiarum, in tota eam recipere divina universitate inobservate.
42
CAPITULUM III. Quae orationis virtus, et de beato Ierotheo, et de reverenti et
conscripta theologia.
Et primam, si videtur, perfectissimam, et omnium Dei processionum manifestatoriam, optimam
nominationem pronunciemus, optimarum principalem et superoptimam invocantes Trinitatem,
declarativam omnium sui optimarum providentiarum. Oportet enim nos orationibus primum in eam,
ut bonorum principium, reduci, et magis ei approximantes, in hoc doceri optima dona circa eam
collocata. Etenim ipsa quidem omnibus adest, non omnia vero ei adsunt. Tunc autem, cum eam
invocamus castissimis quidem orationibus, revoluto quoque animo, et ad divinam unitatem
opportunitate, tunc et nos ei adsumus. Ipsa enim neque in loco est, ut et a quodam, aut ex aliis in
alia transcendat; sed et in omnibus existentibus eam esse, dicere relinquitur, super omnia, et
omnium comprehensiva multitudinis. Nos igitur ipsos orationibus extendimus in divinorum et
optimorum radiorum excelsiorem respectum; veluti multi luminis splendorem, ex caelesti
summitate suspensum, in ea, quae hic sunt, pervenientem, et semper ejus in conspectum manibus
attributis agentes, trahere eam quidem putamus, veritate autem non deducimus illam, et sursum et
deorsum praesentem, sed nos ipsi reducimur ad excelsiores lucidissimorum radiorum claritates. Aut
velut in navim ascendentes, et recipientes ex quadam petra extensos funes, et velut nobis in
receptionem datos, non ad nos petram, sed nosmetipsos veritate et navim ad petram adducimus.
Sicut et hoc in contrarium, si quis juxta validam petram stans in navi repellatur, aget quidem nihil in
stantem et immutabilem petram, se vero ipsum ab illa segregabit, et quanto magis eam repulerit,
tanto magis ab ea revertetur. Proinde et ante omne et magis ex theologica oratione inchoari
oportet, non ut trahentes ubique praesentem et nusquam virtutem, sed ut divinis memoriis et
invocationibus nosmetipsos injungentes ei et adunantes. Et hoc autem aeque defensione dignum,
quia glorioso duce nostro Ierotheo theologica diligentissima elementa excellentissime congregante,
nos tanquam non sufficientibus illis, aliasque et praesentem theologiam conscripsimus. Etenim si
quidem ille deinceps actitare omnes theologicas actiones dignum duxisset, et partitis ambitibus
pertransisset totius theologiae capitulum, non fortassis nos in tantam aut insaniam, aut stultitiam
veniremus, tanquam perspicacius illo et divinius arbitrando theologiis addere delectabiliora, haec
superfluo dicentes, ac si parvipendendo adhuc, et injuriam faciendo, et in magistrum et amicum
existentem, et nos post Paulum divinum in illius eloquiis formati, gloriosissimam ejus et
contemplationem et explanationem nobismetipsis subripientes. Sed quoniam veritate, quae divina
sunt, pretiose introducens ille, conspicuas nobis definitiones exposuit, et in uno multa ambiens,
prout possibile nobis, et his, quicunque sunt secundum nos magistri, nuper perfectarum animarum
jubens aperire, et discernere nobis commensurabili sermone conspicuos et potentes
intellectualissimae viri illius virtutis ambitus: et saepe nos et tu ipse in hoc exhortatus es, et librum
ipsum, ut superexaltatum remisisti. Propterea et nos eum quidem, ut perfectorum et honorabilium
sensuum magistrum, his, qui super multos sunt, segregamus, veluti quaedam secunda eloquia, et
Deo unctos consequentem. His autem, qui secundum nos sunt, proportionaliter nobis nos divina
trademus. Si enim perfectorum est solida esca, tali esu alius quantae fuerit perfectionis? Recte
igitur a nobis et convenientissime hoc dictum est, per seipsam quidem contemplativam invisibilium
eloquiorum visionem, et conspectivam eorum doctrinam, honorabilis indigere virtutis; in hoc autem
ferentium verborum scientiam et disciplinam minoribus devotis et sacratis convenire. Atqui et hoc
nobis observatum est valde modulose. Itaque ipso divino duce juxta expressionem lucidam bene
discretis, nihil omnino injungendum unquam ad tautologiam in propositi ab eo eloquii
explanationem. Quoniam et cum ipsis Deo acceptabilibus nostris summis sacerdotibus—quando et
nos, ut aestimatur, et tu, et multi sanctorum nostrorum fratrum in visionem vitam inchoantis et
Deum recipientis corporis convenimus; aderat autem et Dei frater Jacobus, et Petrus vertex et
honorabilissima theologorum summitas: deinde placuit post visionem laudare summos sacerdotes
simul omnes, quomodo unusquisque erat idoneus, multum potentem bonitatem divinae infirmitatis
—omnium dominabatur post theologos, ut cognoscis, aliorum sanctorum doctorum totus ex populis,
totus existens semetipso, et ad laudandum societatem patiens, et ab omnibus, quibus auditus est,
et visus, et cognitus est, et non cognitus est, Deo acceptabilis esse et divinus laudator judicatus. Et
quid tibi de his, quae ibi theologice posita sunt, dicam? Etenim si non et a meipso eloquerer, saepe
scio a te et partes quasdam divinarum illarum hymnodiarum audiens. Sic tibi festino ex parato
divina persequi. Et ut ibi mystica, et ut multis ineffabilia, et ut incognita tibi relinquamus, ipse
multis usus erat communicare, et quantos poterat in eam, quae secundum nos est, sacram
scientiam adducere, quomodo supereminebat multos sanctorum magistrorum et temporis mora, et

44

