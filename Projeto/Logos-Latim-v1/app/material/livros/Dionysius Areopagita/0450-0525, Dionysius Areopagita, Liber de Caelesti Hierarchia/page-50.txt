hoc virtus, aut hoc corruptio. Ipsum quidem malum neque ον, neque bonum, neque gignificum,
neque existentium et bonorum factivum. Bonum autem in quibus quidem cunque perfecte inest,
perfecta facit, et pura, et integra omnia optima: minus vero ipsum participantia et imperfecta sunt
bona, et mixta per defectum boni. Et non est universaliter malum, neque bonum, neque beneficum:
sed quod magis aut minus bono proximum, proportionaliter erit bonum, quoniam quidem ipsa per
omnia veniens perfectissima bonitas, non usque solas implet circum se omnino optimas essentias,
extenditur autem usque novissimas, his quidem universaliter adveniens, his autem minus, aliis vero
novissime, ut unumquodque eam participare potest existentium. Et quaedam quidem omnino
bonum participant, quaedam vero magis et minus privantur, quaedam autem obscuriorem habent
boni participationem, et aliis secundum novissimam consonantiam adest bonum. Si enim non
proportionaliter unicuique bonum adesset, essent divinissima et honorabilissima novissimorum
habentia ordinem. Quomodo autem et esset possibile, uniformiter omnia participare bonum?
Numquid omnia existentia similiter in universalem ejus participationem opportuna? Nunc autem
haec est boni virtutis superexcellens magnitudo, quia et privata et suimet privationem posse facit,
secundum quod universaliter est sui participare. Et si oportet fidum dicere verum, et pugnantia ei
sua virtute et sunt, et pugnare possunt, magis autem, ut comprehendens dicam, omnia existentia,
quantum sunt, et bona sunt, et ex bono; quantum autem privantur bono, neque existentia sunt,
neque bona. In quidem enim aliis habitudinibus, quale est caliditatis aut frigiditatis, sunt caleficata:
et relinquente ea caliditate et vitae et mentis multa existentium expertia, et essentia DEUS
exaltatur, et est superessentialiter. Et simpliciter aliarum quidem simul omnium abeunte ipsa, quae
non est ingenita, omnino habitudine sunt existentia et subsistere possunt. Quod vero per omnem
modum bono privatum, numquam nusquam nec erat, neque est, neque erit, neque esse potest.
Quale est incontinens. Etsi privetur bono juxta irrationabilem concupiscentiam, in hoc quidem
neque est, neque existentia concupiscit, partic ipat tamen bonum secundum ipsam unitatis et
amicitiae obscuram consonantiam. Et furor participat bonum, per se movendo et appetendo
opinabilia mala ad opinabile bonum erigere et convertere. Et ipse certantis vitae appetens,
tanquam totius vitae appetens, et egregiae sibi opinionis, et hoc appetere, et ad egregiam vitam
respicere, participat bonum. Et si omnino bonum consumpseris, neque essentia est, neque vita,
neque concupiscentia, neque motus, neque aliud aliquid. Itaque et fieri ex corruptione
generationem, non est mali virtus, sed minoris boni adventus, quantum et aegritudo defectus est
ordinis non omnis. Si enim hoc fieret, neque aegritudo ipsa subsisteret. Manet autem et est
aegritudo essentiam habens minimum ordinem, et in se substitutum. Quod enim omnino expers
boni, neque ον, neque in existentibus: quod autem mixtum, per bonum in existentibus, ac per hoc
in existentibus, et ον, quantum bonum participat. Magis autem existentia omnia tantum erunt
magis et minus, quantum optimum participant: etenim in essendo per seipsum, nunquam nusquam
ον, neque erit. Hoc autem ibi quidem ον, ibi vero non ον, quantum quidem recedit ab eo, quod
semper est, non est: quantum autem ex esse accepit, tantum est, et ei omnino esse, et quod non
ον, ipso continetur et salvatur. Et malum, quod quidem est omnino a bono recessio, neque in
magnis neque in minimis bonis erit. Hoc autem ibi quidem bonum, ibi vero non bonum, pugnat
quidem bono cuidam, non omni autem bono: tenetur autem et hoc boni participatione, et
substantificat et suimet privationem bonum tota sui participatione. Omnino enim abeunte bono
quid erit bonum? Neque mixtum, neque per se malum. Si enim malum imperfectum est bonum,
absentia perfectissimi boni et imperfectum, et perfectum bonum aberit. Et tunc solum erit et
videbitur malum, quando his quidem est malum, quibus opponitur, his autem tanquam bonis
aufertur. Pugnare enim sibi invicem eadem per eadem, in omnibus impossibile. Non igitur ον
malum.
Sed neque in existentibus est malum. Si enim omnia existentia ex bono, et in omnibus
existentibus et omnia continet bonum, aut non erit malum, aut in bono non erit. Etenim neque in
igne frigus, neque ille vitiatur eo, et malum bono existente. Si autem fuerit, quomodo erit in bono
malum? Siquidem ex eo inconsequens et impossibile. Non potest enim, ut eloquiorum veritas ait,
arbor bona fructus malos facere, neque illud iterum. Si autem non ex ipso, ex alio clarum, quia
principio et causa. Etenim aut malum ex bono erit, aut bonum ex malo: aut si non hoc possibile, ex
alio principio et causa erit et bonum malum. Omnis enim dyas non principium: monas autem erit
totius dyadis principium. Et quidem inconsequens, ex uno et eodem duo omnimodo contraria
provenire et esse, et ipsum principium non simplum et singulare, sed partitum et biforme, et
contrarium in seipsum et mutabile. Immo vero neque duo existentium contraria principia possibile
esse, et ea inter se invicem et in universo pugnantia. Si enim hoc daretur, erit et Deus non
innocens, neque sine rixa, siquidem si sit quid eum perturbans. Sequitur, erunt omnia inordinata et
semper pugnantia. Et quidem amicitiam omnibus existentibus bonum tradit, et per se pax, et pacis
donans laudatur a sacris theologis. Proinde et amica bona, et compacta omnia, et una vita egenita,
et ad unum optimum coordinata et adunata, et similia comparata inter se invicem. Itaque non
divinum malum, et malum non divinum. Sed neque ex Deo malum. Si enim non bonus, aut bene
facit, et bona adducit, et non aliquando quidem et quaedam, aliquando autem non et non omnia.
Transmutationem quidem in hoc faciet et mutabilitatem, et circa se, hoc est, omnium divinissimum

50

