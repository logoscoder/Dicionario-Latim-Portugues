experimentis, in diviniori imitatione supercaelestium animorum. Sicut angeli enim, ut eloquiorum
veritas ait, erimus, et filii Dei, filii resurrectionis sunt. Nunc autem, ut nobis possibile, necessariis
quidem in divina symbolis utimur, et ex ipsis iterum in simplam et unitam invisibilium
contemplationum veritatem proportionaliter intendimus, et post omnem secundum nos deiformium
intelligentiam requiescentes nostras intellectuales operationes, in superessentialem radium,
secundum quod justum est, immittemus, in quo omnes fines omnium cognitionum superarcane
ante substituti sunt, quem neque intelligere possibile est, neque dicere, neque omnino quomodo
contemplari, propter quod omnibus ipse remotus sit et superincognitus, et omnium quidem
essentialium cognitionum et virtutum summitates simul et omnes superessentialiter in seipso
praeambientem,
omnibus
vero
incomprehensibili
virtute
et
supercaelestibus
animis
supercollocatum. Si enim scientiae omnes existentium sunt, et in ea, quae sunt, finem habent, ipsa
omni essentia summitas, et omni scientia est remota. Et si melior est omni ratione et omni scientia,
et super intellectum universaliter et essentiam collocatur, omnium quidem cum sit acceptiva, et
comprehensiva, et anteprehensiva, omnibus autem per se universaliter incomprehensibilis, et
neque sensus ejus est, neque phantasia, neque opinio, neque nomen, neque verbum, neque tactus,
neque scientia: quomodo de divinis nominibus nobis actitabitur sermo sine vocabulo, et super
nominationem superessentiali deitate ostensa? Sed quod quidem diximus, cum theologicos
characteres exposuimus, unum, incognitum, superessentiale, per se optimum, quod quidem est,
trinam unitatem dico, ομόθεον, et ομάγαθον, neque dicere, neque intelligere possibile est. Sed et
sanctarum virtutum angelicae unitates, quas sive speculativas, sive acceptivas oportet dicere,
superincognitae et superlucentis bonitatis, et arcanae sunt et incognitae, et solis ipsis subsistunt
super scientiam angelicam dignis suis angelis. His deiformes angelica imitatione, quantum licet,
coadunati animi, quomodo secundum omnem intellectualem operationem requiescunt, talis autem
fit deificatorum animorum ad summum lumen unitas, laudant ipsum potissime per omnium, quae
sunt, ablationem, in hoc vere et supernaturaliter illuminati ex beatissima cum ipso unitate, quia
omnium quidem est, quae sunt, causale, ipsum autem nihil, ut omnibus, quae sunt,
superessentialiter exaltatum. Igitur superessentialitatem divinam, qualis est superbonitatis
supersubsistentia, neque ut verbum aut virtutem, neque ut animum aut vitam, aut essentiam
laudare est justum, nullo eorum, quaecunque super omnem veritatem veritate sunt, dicitur: sed ut
omni habitu, motu, vita, phantasia, opinione, nomine, verbo, virtute, intelligentia, essentia, statu,
collocatione, unitate, summitate, multitudine, omnibus, quaecunque existentia sunt,
supereminenter remotam. Quomodo vero ut bonitatis subsistentia ipsius esse omnium, quae sunt,
est causa optima principalis divinitatis providentia ex omnibus causativis laudandum, quoniam et
circa ipsam omnia, et propter ipsam, et ipsa est ante omnia, et omnia in ipsa constituta sunt, et
essendo hanc omnium accessio et substantia, et ipsam omnia desiderant, intellectualia quidem et
rationabilia scienter, subjecta vero his sensibiliter, et alia, secundum vitalem motum et essentialem
et conditionalem necessitatem. Hoc igitur scientes theologi, et tanquam innominabilem eam
laudant, et ex omni nomine. Innominabilem quidem, ut cum aiunt, divinitatem ipsam in una
mysticarum symbolicae divinae manifestationis visionum increpasse dicentem: Quod nomen tui? et
sicut ab omni eum Dei nominativa scientia reducens, dicere: Et ut quid interrogas nomen meum, et
hoc est mirabile. Aut nonne hoc vere est mirabile nomen, quod est super omne nomen, quod
innominabile, quod omni supercollocatum nomini nominato, sive in seculo hoc, sive in futuro?
Multivocam vero, ut cum iterum eam introducunt dicentem: Ego sum ων , et vita, lux, Deus veritas,
et cum ipsi omnium causalem theosophi multivoce ex omnibus causativis laudant, ut optimum, ut
bonum, ut sapientem, ut dilectum, ut Deum deorum, ut Dominum dominorum, ut sanctum
sanctorum, ut aeternum, ut existentem, et ut seculorum causalem, ut vitae largitorem, ut
sapientiam, ut intellectum, ut rationem, ut scientem, ut proferentem omnes thesauros ab omni
scientia, ut virtutem, ut potentem, ut regem regnantium, ut antiquum dierum, ut non senescentem,
ut immutabilem, ut salutem, ut justitiam, ut sanctificationem, ut redemptionem, ut in
magnitudinem omnia excellentem, ut in aura levi. Atque et in animis eum esse aiunt, et in
animabus, et in corporibus, et in caelo, et in terra, et simul in eodem eundem, immundanum,
circamundanum, supermundanum supercaelestem, superessentialem, solem, stellam, ignem,
aquam, spiritum, roris, nebulam, per seipsum, lapidem et petram: omnia quae sunt, et nihil horum
quae sunt. Sic igitur omnium causae, et super omnia enti, et innominabile adunabunt, et omnia
eorum quae sunt nomina, ut diligenter sit universorum regnum, et circa eam sint omnia, et ab ea,
ut causa, ut principio, ut fine dependentia, et ipsa secundum eloquium sit omnia in omnibus, et
vere laudatur omnium substantia inchoativa et consummativa, et continens custos. et pascens, et
ad seipsam convertens, et haec adunans immensurabiliter et excelse. Non enim continentiae, aut
vitae, aut consummationis causa tantum est, ut a sola hac, aut altera providentia supernominabilis
bonitas nominaretur: omnia vero simpliciter et indefinite in seipsa, quae sunt, praeambivit
perfectissimis unius suae et causalissimae providentiae bonitatibus, et ex omnibus, quae sunt,
harmonice laudatur et nominatur. Et quidem non has solas Theologi divinas nominationes honorant,
quae sunt ab omnibus aut partitis providentiis, aut provisis: sed et a quibusdam est, quando divinis
responsis in sacris templis aut aliis formis magistros, aut prophetas illuminantibus, juxta alias et
alias causas et virtutes nominant super dictionem, et super nominationem bonitatem, et formas ei
et similitudines humanas, aut igneas, aut electrinas circumponunt, et oculos ejus, et aures, et

40

