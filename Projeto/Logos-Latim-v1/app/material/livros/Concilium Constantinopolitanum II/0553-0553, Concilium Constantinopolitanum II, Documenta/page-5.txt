His ita de Theodoro et eius impietate discussis, pauca et ex his quae impie a Theodorito conscripta sunt contra
rectam fidem, et duodecim capitula sancti Cyrilli, et contra Ephesinam primam synodum, nec non quaedam ad
defensionem Theodori et Nestorii impiorum ab eo conscripta, ad satisfactionem legentium in gestis apud nos
confectis recitari et inseri perspeximus; ut sciant omnes, quod iuste isti eiiciuntur et anathematizantur.
Tertio loco epistola, quam dicitur Ibas ad Marim Persam scripsisse, ad examinationem proposita, necessarium
esse perspeximus et eam recitari.
Statim igitur ex ipsa lectione impietas et inserta omnibus manifesta est.
Et oporteret quidam, usque ad hoc quaestione facta, condemnationem et anathematismum praedictorum trium
capitulorum facere: sed quia Theodori et Nestorii impiorum defensores alio modo machinabantur confirmare
eorum personas et impietatem et dicebant istam impiam epistolam, quae laudat et defendit Theodorum et
Nestorium, et eorum impietatem, susceptam esse a sancto Chalcedonensi concilio; necessarium esse putavimus
per omnia ostendere, liberam esse sanctam synodum ab impietate quae in epistola continetur, eo quod qui talia
dicunt non favore sancti concilii hoc faciunt, sed ut per eius nomen suam impietatem confirmarent.
Et ostendebatur in gestis quod et anterioribus temporibus accusatus est Ibas propter eamdem impietatem, quae et
in epistola continetur, primo quidem apud Proclum sanctae memoriae episcopum Constantinopolitanum, postea
vero apud Theodosium piae recordationis, et Flavianum, qui post Proclum episcopus ordinatus est, qui et causae
examinationem delegaverunt Photio episcopo Tyri, et Eustathio episcopo Berytorum civitatis.
Postea vero inculpatus idem Ibas ab episcopatu deiectus est.
His ita subsecutis, quomodo praesumunt aliqui dicere istam impiam epistolam susceptam esse a sancto
Chalcedonensi concilio, eam que per omnia secutum esse sanctum Chalcedonense concilium?
Tamen ne quaecumque remaneret occasio eis qui tales calumnias applicant sancto Chalcedonensi concilio,
recitari perspeximus ea quae apud sancta synodus, Ephesinam primam et Chalcedonensem, pro epistolis sanctae
memoriae Cyrilli, et religiosae memoriae papae antiquioris Romae Leonis mota sunt.
Et cum ex his accepissemus, quod non aliter oportet suscipi quae ab aliquo scribuntur, nisi prius rectae fidei
sanctorum patrum consonare demonstrentur; interlocuti sumus recitari et definitionem, quae de fide exposita est
a sancta Chalcedonensi concilio, ut conferantur quae in epistola, et quae in definitione continentur.
Anathema
Quo facto demonstratrum et contrariam per omnia epistolam esse his quae in definitione continentur.
Nam definitio quidem consonat his quae iudicata sunt pro una eadem que fide tam a trecentis decem et octo
sanctis patribus, quam a centum quinquaginta, et his qui prius Ephesi convenerunt: impia autem epistola illa
continet quae Theodorus et Nestorius haeretici blasphemaverunt, et defendit eos, et doctores sibi adscribit;
sanctos autem patres haereticos vocat.
Et illud autem omnibus facimus manifestum, quod nec patres interlocutionum unius vel secundi, quibus utuntur
Theodori et Nestorii sequaces praeterire sustinuimus, sed et istis, et aliis omnibus interlocutionibus in medio
prolatis, et his quae eis continentur consideratis, invenimus quod non aliter passi sunt praedictum Ibam
suscipere, priusquam exegissent eum Nestorium et impia eius dogmata, quae in epistola vindicantur,
anathematizare.
Et hoc fecerunt tam alii religiosi episcopi praedicti sancti concilii, quam illi duo, quorum interlocutionibus
quidam uti conantur.
Hoc enim et in Theodorito observaverunt, et exegerunt eum anathematizare ea pro quibus accusabatur.
5

