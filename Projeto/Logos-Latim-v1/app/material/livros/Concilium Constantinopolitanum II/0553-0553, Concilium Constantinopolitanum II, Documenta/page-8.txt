vocem in mysterio Christi, vel numerum naturarum confitendo in eodem domino nostro Iesu Christo Deo Verbo
incarnato, non intellectu tantummodo differentiam excipit earum ex quibus et compositus est, non interemptam
propter unitatem, (unus enim ex utroque et per unum utraque) sed in hoc numero utitur, ut separatim unaquaque
natura suam habente subsistentiam, talis a(nathema) s(it).
Si quis ex duabus naturis deitatis et humanitatis confitens unitatem factam esse, vel unam naturam Dei Verbi
incarnatam dicens, non sic ea excipit, sicut patres docuerunt, quod ex divina natura et humana, unitione
secundum subsistentiam facta, unus Christus effectus est, sed ex talibus vocibus unam naturam sive substantiam
deitatis et carnis Christi introducere conatur, talis a(nathema) s(it).
Secundum subsistentiam enim dicentes unigenitum Deum Verbum carni unitum esse, non confusionem aliquam
naturarum in se invicem factam esse dicimus, sed magis permanente utraque hoc quod est, unitum esse carni
Deum Verbum intelligimus.
Propter quod et unus est Christus, Deus et homo, idem ipse consubstantialis Patri secundum deitatem, et
consubstantialis nobis idem ipse secundum humanitatem.
Aequaliter enim et eos qui per partem dividunt vel incidunt, et eos qui confundunt divinae dispensationis
mysterium Christi, reiicit et anathematizat Dei ecclesia.
Si quis in duabus naturis adorari dicit Christum, ex quo duas adorationes introducunt, separatim Deo Verbo et
separatim homini; vel si quis ad interemptionem carnis vel ad confusionem deitatis et humanitatis unam naturam
sive substantiam eorum quae convenerunt introducens, sic Christum adorat, sed non una adoratione Deum
Verbum incarnatum cum propria ipsius carne adorat, sicut ab initio Dei ecclesiae traditum est, talis a(nathema)
s(it).
Si quis non confitetur dominum nostrum Iesum Christum, qui crucifixus est carne, Deum esse verum, et
Dominum gloriae, et unum de sancta Trinitate, talis a(nathema) s(it).
Si quis non anathematizat Arium, Eunomium, Macedonium, Apollinarium, Nestorium, Eutychen, Origenem cum
impiis eorum conscriptis, et alios omnes haereticos, qui condemnati et anathematizati sunt a sancta catholica et
apostolica ecclesia et a praedictis sanctis quatuor conciliis, et eos qui similia praedictis haereticis sapuerunt vel
sapiunt, et usque ad mortem in sua impietate permanserunt vel permanent, talis a(nathema) s(it).
Si quis defendit impium Theodorum Mopsuestenum, qui dixit alium esse Deum Verbum, et alium Christum a
passionibus animae et desideriis carnis molestias patientem, et a deterioribus paulatim recedentem et sic ex
profectu operum melioratum et a conversatione immaculatum factum et tanquam purum hominem baptizatum
esse in nomine Patris et Filii et Spiritus sancti, et per baptisma sancti Spiritus gratiam accepisse et filiationem
meruisse et ad similitudinem imperialis imaginis in persona Dei Verbi adorari, et post resurrectionem
immutabilem cogitationibus et impeccabilem omnino factum fuisse.
Et iterum dixit impius Theodorus, talem factam esse unitionem Dei Verbi ad Christum, qualem dixit Apostolus
de viro et muliere: Erunt duo in carne una.
Et super alias innumerabiles blasphemias ausus est dicere, quos post resurrectionem, cum insufflasset Dominus
discipulis et dixisset: Accipite Spiritum sanctum, non dedit eis Spiritum sanctum, sed figuratim tantummodo
insufflavit.
Iste enim et confessionem quam fecit Thomas cum palpasset manus et latus Domini post resurrectionem, dicens:
Dominus meus et Deus meus, inquit non esse dictam a Thoma de Christo, (nec enim dicit Theodorus Deum esse
Christum) sed ad miraculum resurrectionis stupefactum Thomam glorificasse Deum qui Christum resuscitavit.
Et, quod peius est, etiam in interpretatione, quam in actus apostolorum scripsit Theodorus, similem fecit
Christum Platoni et Manichaeo et Epicuro et Marcioni, dicens: Quod sicut illorum unusquisque ex dogmate quod
8

