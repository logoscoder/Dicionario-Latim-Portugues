4. Idem.
Quibus ita gestis scripsi vobis et omnibus qui in Antiochia contra apostolicam canonicamque
regulam nobis inconsultis fueratis congregati, arguens vos primum de iniuriis litterarum,
deinde cur Athanasium suosque consecratores ad vestrum concilium convocassetis, canonibus
scilicet precipientibus nichil extra Romanum decerni pontificem, cui hec et maiora ecclesiarum
negotia tam ab ipso Domino quam ab omnibus universorum conciliorum patribus speciali sunt,
ut iam dictum est, privilegio contradicta . Vobis quidem refugientibus et ad concilium totiens a
convocatis adesse nolentibus, illis vero in sua reclamatione et iusta ratione persistentibus,
vestraque cognoscentes crimina et illorum iustam examinantes rationem omnesque eos Niceno
concilio comperientes et nostris apostolicis iussionibus obtemperantes, visum est nobis ac
universo concilio, ut nos divinis preceptis et apostolicis monitis informati, qui pro omnium
ecclesiarum statu impigro vigilare debemus affectu, si quicquam reprehensione usquam
invenitur obnoxium, celeri sollicitudine aut ab ignoranti. imperitia aut a presumptionis b
usurpatione revocemus. His taliter consideratis atque decretis, tamquam omnium curam
gerentes propter sedis propri. dignitatem suscepimus eos in communionem singulisque cum
suis auctoritate huius sancte sedis rebus proprias reddidimus ecclesias, quoniam huic sancte c
sedis rebus propter pravorum hominum insidias ipso Domino instituente et sanctis eorumque d e
successoribus per singula roborantibus concilia hoc semper licuit licebitque Domino auxiliante f
imperpetuum. Unde qui se scit aliis esse prepositum, non moleste ferat aliquem sibi esse g
prelatum, sed obtemperantiam, quam ab aliis requirit, gratis et ipse dependat. Quapropter
increpando vobis scribo, quia non recte tractastis viros inculpatos et a nobis minime
examinatos, de suis ecclesiis communione privatos pellentes et ecclesiastice discipline iniuriam
irrogantes constitutaque Niceni concilii minime servantes talia indisciplinat. agere non
formidastis. Iccirco quoniam dudum venire vocati renuistis, modo ad certum diem, id est XV
k. novembris vos iterum regulariter litteris missisque evocamus, ut coram vobis ostendamus
nos iustam in eos protulisse sententiam et de cetero non talia esse passuros. Est etenim in
antiquis ecclesie statutis decretum, ut qui aliena invadit, non exeat impunitus, sed cum
multiplicatione restituat. Unde in evangelio scriptum est: 'Quodsi aliquid defraudavi, reddo
quadruplum.' In lege quoque cautum est: 'Maledictus omnis qui transfert terminos proximi sui,
et dicit omnis populus: Amen.' Quare miror vos tam audaces esse et tam impudenter egisse et
terminos ac iura beati Petri apostolorum principis invasisse. Sui enim, ut paulo superius
prelibatum est, iuris erat, ut absque sedis auctoritate nullus deberet aut concilia celebrare aut h i i
episcopos ad synodum convocare vel eos damnare aut propriis pellere sedibus aut alios in
eorum loco ordinare, que omnia vos temerare non timuistis. Quid, rogo, est aliud talis
presumptio, nisi quod apostolorum suorumque successorum decreta transgredi et
maledictionem superius comprehensam, in lege scilicet cautam, quam omnis populus uno ore
consonaque responsione per Amen, id est Fiat, confirmavit, suscipere non timuistis? Nam ut
reor talibus transgressionum funiculis constricti nostrum, ne vestra proderentur flagitia,
examen declinastis et ad sepedictam vocationem venire distulistis. Sane manifestum est suum
eos confiteri crimen, quotiens evocati absque inevitabili causa venire distulerint et purgandi se
voluntate non utuntur.
a) contradita KCR; folgt vel concessa CV.
b) Endung korr. M.
c) ante correctionem: reddimus M; reddimus CV.
d) korr. in sedi C; sedi R.
e) om. KRV.
f) roboantibus C.
35

