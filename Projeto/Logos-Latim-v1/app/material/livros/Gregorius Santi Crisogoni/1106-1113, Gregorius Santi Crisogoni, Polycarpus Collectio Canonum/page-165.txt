f) non ierint K.
g) korr. in Qui M; Qui C.
Polycarp 3.11.4
498
4. Gregorius VII. Cap. VI. a a
Decimas, quas in usum pietatis concessas esse canonica auctoritas demonstrat, a laicis
possideri apostolica auctoritate prohibemus. Sive enim ab episcopis vel regibus vel quibuslibet
personis acceperint, nisi ecclesie reddiderint, sciant se sacrilegii crimen committere et etern.
dampnationis periculum incurrere.
a) om. CR.
Polycarp 3.11.5
499
5. Ex concilio Africano.
Pervenit fama sinistra ad magnam conventus nostri synodum, quod etiam ipso relatu lugubre
valde est satisque universali ecclesie lacrimabile, quia quicquid patitur unum membrum, a
compatiuntur omnia membra, quod quidam episcoporum suam suorumque adulatorum
voluntates magis quam sacrorum canonum vel patrum decreta sectantes non sacerdotibus et
presbiteris propriæ diocesis decimas atque christianorum oblationes conferre renuerunt, sed
potius, quod catholicis auribus absurdissimum est, laicalibus personis, militum videlicet sive
servitorum , vel quod adhuc gravius est, consanguinitatis sibi gratia coniunctis inconsulte ac b
precipiti more concedere soliti sunt. Quod videlicet inmanissimum nefas quam monstruosum
quamque execrabile sit, redemptori nostro eiusque sacrosancte ecclesie quam intollerabile,
omnes pen. utriusque testamenti pagin. protestantur, in quibus terribiliter ipse rex regum et
dominus pontificum omnibus intonat dicens: Si quis tetigerit sacerdotes meos, qui in
tabernaculo meo deserviunt, tangit pupillam oculi mei, et rursum: Omnes, inquit, filii Israel
offerunt decimas de omnibus frugibus suis ad templum Domini, quia his, qui altario deserviunt,
dedi eas, ut participentur de omnibus bonis Domini, ut orare valeant, pro populo meo.
Habemus autem ad hanc pessimam heresim destruendam ipsam veritatem in evangelio
dicentem: Dignus est operarius mercede sua. Quod alius evangelista evidentius dicit: Dignus c
est operarius cibo suo. Unde apostolus: Qui, inquit, altario deserviunt, de altario c
participentur. Sunt quippe presbiteri sors specialis Dei, et ipse hereditas eorum, pro cuius
amore atque honore arma deposuere secularia, ut ipsum habere mererentur patrem atque d
defensorem, dicentes cum propheta: Quis adversarius meus est ? Accedat ad me. Ecce e
Dominus auxiliator meus, ideo non sum confusus. Quapropter placuit unanimitati vestre , ut in f
unum convenientes comitati et preventi gratia spiritus sancti, sine quo nichil facere g h
possumus, quod divinitati placitum sit, uno ore eodemque consensu vigorabiliter censemus, ut
si quis amodo episcopus inventus fuerit huius divini precepti transgressor, inter maximos i i
hereticos et antichristos non minimus habeatur. Et sicut sancta Nicena synodus de simoniacis
hereticis omnino censuit, et qui dat episcopus, et qui accipiunt ab eo laici sive pretio sive
benefitio, æterni incendii ignibus deputentur et a sancte ecclesie corpore utpote inutilia j
sarmenta evangelica falce precidantur, quatenus arescant. Ad hec tota synodus: Ut hec,
inquit , spiritu sancto auctore fiant, qui nos congregari voluit, ad confirmandam legem k l
mandatorum suorum simul ista fieri sancimus, et ut ascendat fumus huius rei prevaricatorum
eorumque tormentorum in secula seculorum. Responsumque est ab omnibus: Amen amen, fiat
fiat.
a) universalis K.
b) servitiorum K.
165

