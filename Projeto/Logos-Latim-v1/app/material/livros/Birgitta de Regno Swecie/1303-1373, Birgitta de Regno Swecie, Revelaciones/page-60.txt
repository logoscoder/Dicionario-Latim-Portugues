veni in solitudinem sicut peregrinus. 10 Sed antequam incedere et laborare inciperem, vox ante me sonuit, que
dixit: 'Securis iam posita est ad arborem.' 11 Que fuit vox ista nisi Iohannes Baptista, qui ante me in heremo
missus clamabat: 'Securis ad arborem posita est', quasi diceret: 12 'Homo iam paratus sit, quia iam securis parata
est, et venit ille quasi preparando viam ad ciuitatem et extirpabat omnia obstacula.' 13 Ego autem veniens ab ortu
solis usque ad occasum laboraui, idest ab incarnacione mea usque ad mortem crucis operatus fui salutem
hominis. 14 Fugiens in principio ingressionis in solitudinem istam propter inimicos meos, scilicet Herodem
persequentem, temptatus a diabolo fui et persecuciones passus ab hominibus. 15 Deinde labores multiplices
passus comedebam et bibebam et alias nature necessitates expleui absque peccato ad fidei instruccionem et vere
nature assumpte ostensionem. 16 Deinde viam ad ciuitatem, scilicet celestem, preparans et contraria suborta
extirpans, aculei et spine acutissime pupugerunt latus meum, et acerbi claui vulnerauerunt manus et pedes meos.
17 Dentes mei et gene mee male contracte sunt. Ego autem pacienter sufferens non retrocessi, sed eo feruencius
processi tamquam animal, quod inedia confectum, cum conspicit hominem, lanceam contra se tendentem, irruit
in lanceam propter desiderium viri. 18 Et quo plus homo lanceam in viscera animalis intruserit, tanto plus animal
propter desiderium hominis se ipsum econtra intrudit in lanceam, donec viscera et totum corpus perfodiuntur. 19
Sic ego tanta caritate arsi ad animam, quod, cum viderem omnia acerbissima tormenta et experirer, quo magis
homo voluntarius fuit ad occidendum me, tanto plus ardencior eram ad paciendum propter salutem animarum. 20
Sic igitur ego in solitudine ista mundi in labore et miseria processi et preparaui viam in sangu ine et sudore meo.
21 Qui quidem mundus bene solitudo dici potest, quia ab eo omnis virtus deficiebat et solitudo viciorum
remanebat. 22 In quo non erat nisi una via, per quam omnes ad infernum descendebant, sed dampnati ad
dampnacionem, boni autem ad tenebras solas. 23 Longum igitur future saluacionis desiderium misericorditer
audiens veni sicut peregrinus ad laborandum et incognitus secundum potenciam et deitatem meam preparaui
viam, que ducit ad celum. 24 Hanc viam amici mei videntes et difficultates laboris mei et alacritatem animi
considerantes, gaudentes secuti sunt multi et multo tempore. 25 Sed nunc vox immutata est, que clamabat:
'Estote parati!' 26Via mea immutata est et succreuerunt iterum frutecta et spineta cessaueruntque incedentes per
eam. 27 Via autem inferni aperta est et lata, et transeunt per eam plurimi. 28 Attamen via mea ne esset omnino
oblita et neglecta, pauci amici mei pre desiderio celestis patrie transeunt adhuc per eam quasi aues
transmigrantes de rubo in rubum et quasi occulte et pre timore seruientes, quia per viam mundi transire omnibus
iam videtur felicitas et gaudium. 29 Propterea quia via mea facta est arta et via mundi lata, clamo nunc in
solitudine, idest in mundo, ad amicos meos, ut a via, que ducit ad celum, extirpent spinas et tribulos et proponent
viam meam incedentibus. 30 Nam, sicut scriptum est: 'Beati sunt, qui non viderunt me et crediderunt', similiter
felices sunt illi, qui nunc credunt verbis meis et opere ea complent. 31 Ego quippe sum sicut mater occurrens
filio suo erranti, que in via porrigit ei lumen, ut videat iter, obuiat ei pre amore in via breuiando viam eius et
appropinquans amplectitur eum et gratulatur. 32 Sic ego omnibus reuertentibus ad me et amicis meis occurram
cum caritate et illuminabo cor et animam eorum ad diuinam sapienciam. 33 Amplecti eos volo cum omni gloria
et celesti curia, ubi non est celum subtus vel terra inferius sed Dei visio, ubi non est cibus et potus sed diuina
delectacio. 34 Malis autem aperitur via ad infernum, in quem ingredientes numquam ascendent. Carebunt enim
gloria et leticia et implebuntur miseria et obprobrio sempiterno. 35 Ideo loquor verba ista et ostendo caritatem
meam, ut reuertantur ad me, qui auersi sunt, et recognoscant me, creatorem suum, quem obliti sunt."
Caput 16 Verba Christi ad sponsam, quare ei magis loquitur quam aliis, ipsa melioribus, et de tribus a Christo
sponse preceptis et de tribus prohibitis et de tribus permissis et de tribus consultis optimum documentum.
" {M irantur multi, cur tecum loquor et non cum aliis, qui meliorem habent vitam et longiori tempore michi
seruierunt. Quibus per exemplum respondeo: 2 Est dominus, qui habet plures vineas, et in pluribus terrarum
locis, et uniuscuiusque vinee vinum sapit de terra illa, in qua plantatum est. 3 Cum vero vinum expressum fuerit,
dominus vinearum quandoque bibit de vino mediocri et leuiori, et non de meliori. 4 Quod si forte aliquis
videncium et astancium dixerit sic domino: 'Cur sic voluerit facere?', respondebit dominus, quia hoc vinum
magis sapuit sibi et dulcius fuit tunc temporis. 5 Nec ideo dominus meliora vina effundit et contempnit, sed et ea
ad honorem et utilitatem suam tempore congruo reseruat, unumquodque ad quod tunc est aptum. 6 Sic ego feci
tibi. Ego multos habeo amicos, quorum vita dulcior est michi melle, delectabilior omni vino, lucidior in
conspectu meo sole. 7 Attamen, quia michi sic placuit, elegi te in spiritum meum, non quia tu illis es melior aut
eis comparanda vel meritis eorum dignior, sed quia sic volui, qui de insipientibus facio sapientes, de
peccatoribus iustos, nec quia tecum talem graciam feci, ideo eos contempno. 8 Sed magis eos ad aliam meam
utilitatem et honorem, prout tunc iusticia exiget, reseruabo. 9 Ideo humilia te in omnibus, et non turberis nisi de
peccatis tuis! Dilige omnes, eciam qui te odire videntur et tibi detrahere, quia ipsi maiorem occasionem dant tibi
ad coronam! 10 Tria precipio tibi facere. Tria precipio non facere. Tria permitto tibi facere. Tria consulo tibi
facere. 11 Primo precipio tibi tria facere, scilicet nichil desiderare nisi Deum tuum, secundo abicere omnem
superbiam et arroganciam, tercio odire in perpetuum carnis luxuriam. 12 Tria mando tibi non facere. Primo non
diligere, scilicet verba vana et scurrilia, secundo excessum ciborum et aliarum rerum superfluitatem, tercio
fugere mundi gaudium et leuitatem. 13 Tria permitto tibi facere. Primo moderatum sompnum ad habitudinem
bonam, secundo temperatas vigilias ad corporis exercitacionem, tercio moderatum cibum ad corporis
fortitudinem et sustentacionem. 14 Tria consulo tibi. Primo laborem in ieiuniis et operibus bonis, quibus
60

