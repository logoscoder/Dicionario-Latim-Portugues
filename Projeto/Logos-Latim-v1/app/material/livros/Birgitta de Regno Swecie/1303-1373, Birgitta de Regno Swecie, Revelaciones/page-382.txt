hoc alias fuerit in regno Suecie diligenter examinata per prelatos ac viros spirituales et magistros in theologia, 10
et licet per eos fuerit determinatum, quod ista gracia sit diuina et a Spiritu Sancto diuinitus ei data, vt supra dixi,
11 et licet eciam iterum in Neapoli in presencia domini Bernardi archiepiscopi et trium magistrorum in theologia
et aliorum plurium militum et peritorum virorum me teste ista gracia fuerit approbata, 12 immo quedam
reuelacio, quam tunc ipsa domina eis presentauit, per vnum dictorum magistrorum ex precepto domine regine et
archiepiscopi coram toto populo ciuitatis ad hoc vocato specialiter fuerit in ecclesia cathedrali publicata et
solempniter predicata, 13 nichilominus tamen ad maiorem habundanciam et vt mordacibus detractoribus et
calumniatoribus silencium imponatur et pie de hoc dubitantibus plena satisfaccio impendatur, volo probare per
dicta doctorum Sacre Scripture et sanctorum patrum, 14 quod ista sint a Deo infusa et data prefate domine ad
informacionem et vtilitatem tocius corporis Ecclesie et direccionem omnium electorum et non a spiritu maligno
illusorie ministrata, 15 et hoc probo per septem signa seu raciones infra scriptas, quibus discernitur visio boni
spiritus ab illusione dyabolica. 16 Primum signum certissimum est, quod visio sit diuina, quando scilicet illa
persona visiones videns est realiter humilis et viuit sub obediencia et disciplina continua alicuius patris spiritualis
discreti, senioris et virtuosi et experti in vita spirituali, 17 et quando non presumit de se ista persona videns nec
extollitur nec se iactat nec appetit laudes humanas nec occultat visiones, 18 sed cum humilitate vera viuens
omnes visiones et temptaciones suas statim detegit et exponit humiliter examini et iudicio sui patris spiritualis
aut aliorum seniorum patrum spiritualium 19 et tunc vt approbatum recipit, quod ille vel illi approbant, et vt
reprobata repudiat illa, que illi reprobanda diffiniunt. 20 Talis enim anima, dico,quod non potest illudi, et de hoc
est textus clarus in libro Collacionum Patrum Iohannis Cassiani, collacione secunda, capitulo "Et vt hanc
eandem", que loquitur de illo monacho sub specie angeli lucis deluso a dyabolo, 21 et eadem collacione, capitulo
"Tunc Moyses", vbi idem abbas Moyses de hoc loquitur in hec verba: Nullatenus enim, inquit, decipi quisque
potest, qui non suo iudicio sed maiorum viuit exemplo, nec valebit ignorancie eius callidus hostis illudere, 22 qui
vniuersas cogitaciones corde nascentes perniciosa verecundia nescit obtegere, sed eas maturo examine seniorum
vel reprobat vel admittit. 23 Illico namque, vt patefacta fuerit cogitacio maligna, marcescit, et antequam
discrecionis iudicium proferatur, 24 serpens teterrimus velut a tenebroso, subterraneo specu virtute confessionis
protractus ad lucem et traductus quodammodo ac dehonestatus abscedit. 25 Tamdiu enim suggestiones noxie
dominantur in nobis, quamdiu celantur in corde. Hec ille Moyses. Et vide ibidem in capitulo sequenti. 26 Igitur
cum prefata domina, beata Brigida, viuebat semper sub speciali obediencia et doctrina patrum spiritualium
seniorum et virtuosorum etc. et habuerit in se profundissimam veram humilitatem 27 et omnes visiones et
temptaciones suas ac eciam alia facienda humiliter supposuerit obediencie, examini et iudicio predictorum et
eciam aliorum seniorum, vt supra dixi, 28 ideo clare concluditur ex predicta determinacione illius sancti patris
Moysi et aliorum patrum sanctorum, quod omnia sibi reuelata in libris processerunt a Spiritu Sancto et non a
dyabolico illusore, 29 et hoc est clarum et manifestum signum apud omnes vere spirituales et doctrina generalis
omnium ad euadendum temptaciones et dyabolicas suggestiones et illusiones. 30 Secundum signum visionis
diuine, in quo non potest anima decipi, est quando anima tempore, quo videt visionem, sentit se tunc totam
repleri et quodammodo dulciter inebriari et inflammari igne infusionis dulcedinis caritatis diuine et quodam
sapore interne dulcedinis amoris Dei. 31 Dico enim, quod istam internam caritatem et dulcedinem amoris diuini,
quam dyabolus non habet, nullo modo potest eam infundere in anima alicuius, quia nullus dat quod non habet, 32
et ideo concluditur, quod qui talia operatur in anima, Deus est, 33 presertim si tunc illa anima tota roboratur et
repletur illuminacione quadam firme credulitatis et obediencie et reuerencie fidei catholice et sancte matris
Ecclesie, vt habetur in IIII Libro Celesti, LXXVIII capitulo cum similibus. 34 Probatur eciam hoc pulcre per
Hugonem de Sancto Victore in Soliloquio de Arra Anime in fine tocius tractatus, vbi anima loquitur ei sic
dicens: 35 Hoc, inquit, vltimum interrogacionis mee suscipias, queso: Quid est illud dulce, quod eius me
recordacione tangere solet et tam vehementer atque suauiter afficere, vt iam tota quodammodo a memetipsa
alienari et nescioquo extrahi incipiam? 36 Subito immutor. Bene esse incipio vltra quam dicere sufficiam.
Exhilaratur consciencia, in obliuionem venit preteritorum dolorum, exultat animus, clarescit intellectus, cor
illuminatur, desideria iocundantur, etc. 37 Cui anime ipsemet Hugo sic pulcre respondens ait: Vere ille est
dilectus tuus qui visitat te, id est Deus, etc. 38 Et idem dicit beatus Antonius valde late et pulcre docendo
discipulos suos discernere visiones bonas ab illusionibus, vt habetur in Vitis Patrum, in primo libro, in legenda
beati Antonii, ibi: Nunc iam ceteras vobis demonum explicabo fallacias, etc. Et ibi vide plene. 39 Dicit eciam
Gregorius in Moralibus, libro XXVIII, capitulo II, quod cum Deus per semetipsum anime loquitur, 40 sola in
nobis vis interne inspiracionis aperitur, quia virtus eius intima quadam dulcissima subleuacione cognoscitur, etc.
41 Et vide hoc clarius in IIII Libro Celesti, LXXVIII capitulo et in vlitmo libro, capitulo IIII et in capitulis
eiusdem Celestis Libri supra proximo preallegatis cum multis similibus. 42 Ex quibus probatur, quod omnia
reuelata beate Brigide, que in istis libris continentur, non ab illusore terribili sed a Spiritu Sancto, consolatore
suauissimo, fuerunt ei ministrata, 43 quod patet per istas allegaciones supradictas et per illa consolatoria
sentimenta similia, que ipsa senciebat tempore, quo visiones videbat et diuinas locuciones audiebat, vt patet
supra per verba eius, que ibi continentur. 44 Tercium signum est, in quo cognoscitur seu discernitur visio diuina
ab illusione dyabolica, 45 quando scilicet anima existens in visione siue corporali siue ymaginaria et spirituali
sentit influxum intellectualis supernaturalis luminis intelligibilis veritatis 46 et comprehendit tunc significaciones
382

