acceptabilis, resuscitatur et reuiuiscit per Martham et Mariam, idest quando proximus sincere diligitur propter
Deum et ad Deum et solus Deus desideratur super omnia. 101 Et tunc omnis bona operacio hominis beneplacita
est Deo. Ideo ego dixi in euangelio, quod Maria optimam partem elegit. Nam pars Marthe tunc bona est, quando
dolet de peccatis proximorum. 102 Est quoque pars Marthe tunc melior, quando laborat, quomodo homines
sapienter et honeste viuant et subsistant, et hoc facit propter solius Dei dileccionem. Sed pars Marie optima est,
quando ipsa sola celestia et animarum lucra contemplatur. 103 Tunc quoque Deus domum Marthe et Marie
ingreditur, quando mens repleta bonis affeccionibus et pacata a secularium tumultibus Deum quasi presentem
semper cogitat et in eius dileccione non solum meditatur sed laborat die ac nocte."
Caput 66 Christus ostendit sponse, quod anima est vxor Dei, cuius domus est corpus. Quinque vero serui eius per
quinque sensus et quinque ancille per quinque virtutes designantur. Dicit eciam Dominus, qualis debet esse bona
anima et qualiter adornata. Ostendit insuper, pro quibus peccatis quedam anima vnius defuncti fuit ad
purgatorium dampnata, et propter preces cuiusdam sancti dicit, quibus suffragiis poterit a penis liberari.
F ilius loquitur: "Dominus quidam duxit vxorem, cui edificauit domum, constituens ei seruos et pedissequas et
cibaria; et ipse peregre profectus est. 2 Tandem rediens dominus audiuit vxorem male diffamatam, seruos
inobedientes et pedissequas dehonestatas, et iratus de hoc tradidit vxorem iudicio, seruos tortoribus et
pedissequas flagellis. 3 Ego Deus sum dominus ille, qui animam hominis a deitatis mee potencia creatam
desponsaui michi in vxorem, desiderans habere cum ea indicibilem dulcedinem deitatis mee. 4 Desponsaui
autem eam in fide et dileccione et perseuerancia virtutum. Huic autem anime edificaui domum, quando ei dedi
corpus mortale, in quo probaretur et in virtutibus exerceretur. 5 Domus vero hec, idest corpus, quatuor
proprietates habet, scilicet nobilitatem, mortalitatem, mutabilitatem et corruptibilitatem. 6 Nobile ergo est
corpus, quia a Deo creatum est et participacionem habet cum omnibus elementis, et resurget in die nouissimo ad
eternitatem. Sed ignobile est respectu anime, quia de terra est et anima spiritualis. 7 Ergo, quia corpus quandam
nobilitatem habet, ideo debet ornari virtutibus, vt possit in die iudicii glorificari. Est eciam corpus mortale, quia
de terra est. 8 Ideo oportet, quod forte sit contra delectamenta, quibus si succubuerit, amittit Deum. Corpus
quoque mutabile est et ideo stabiliri debet racione anime. 9 Quia si sequitur motus suos, simile est iumentis.
Quarto corpus corruptibile est et ideo semper sit mundum, quia dyabolus desiderat immundiciam, que refugit
custodiam angelorum. 10 Habitatrix ergo huius domus, scilicet corporis, est anima, in quo quasi in domo tegitur
et viuificat ipsum corpus. Sine presencia enim anime corpus ipsum horridum est et fetidum et abhominabile ad
intuendum. 11 Habet enim eciam anima seruos quinque, qui deseruiunt domui ad solamen. Primis igitur seruus
est visus, qui debet esse tamquam bonus speculator, qui discernat inter hostes venientes et amicos. 12 Tunc
autem veniunt hostes, quando oculi desiderant videre pulchras facies et delectabilia carnis et ea, que nociua sunt
et inhonesta. 13 Tunc vero veniunt amici, quando delectat videre passionem meam et opera amicorum meorum
et ea, que sunt honoris Dei. Secundus seruus est auditus, qui est quasi bonus hostiarius, qui aperit amicis et
claudit inimicis. 14 Tunc autem aperit amicis, quando delectat audire verba Dei et sermones et opera amicorum
Dei; claudit vero hostibus, quando detracciones et scurrilia et inania prohibentur. 15 Tercius seruus est gustus
comedendi et bibendi. Hic est quasi bonus medicus, qui cibaria ordinat ad necessitatem, non ad superfluitatem et
delectacionem. Nam alimenta sumenda sunt quasi medicamenta. 16 Ideo duo consideranda sunt in gustu, scilicet
quod cibus nec multus sumatur nec modicus. Si enim multus cibus sumitur, generat infirmitatem; si vero minus
debito sumitur, facit tedium in seruicio Dei. 17 Quartus seruus est tactus. Hic sit quasi bonus laborator,
laborando manibus iuste ad sustendandum corpus, laborando prudenter ad domandum illicita carnis, laborando
desideranter ad consequendam eternam salutem. 18 Quintus seruus est odoratus delectabilium. Hic propter
mercedem eternam in multis potest abesse. Ideo hic seruus sit quasi bonus dispensator cogitando, si expedit
anime, si meretur, si sine eo subsistere potest corpus. 19 Si vero considerat, quod corpus sine delectabili odoratu,
in quibuscumque sit, stare potest et viuere et abstinet se ab eo propter Deum, meretur a Deo magnam mercedem,
quia virtus illa multum est placita Deo, quando eciam a licitis animus cohibetur. 20 Cum ergo anima tales habet
seruos, debet eciam habere pedissequas quinque compositas, que dominam custodiant et incautent eam de
periculis suis. 21 Prima sit timorosa et studiosa, ne sponsus offendatur in transgrediendo mandata eius aut ne
domina negligens inueniatur. Secunda sit deuota, vt nichil querat nisi honorem sponsi et domine sue vtilitatem.
22 Tercia sit modesta et stabilis, vt domina nec in gaudio dissoluatur, nec in aduersis succumbat. Quarta sit
paciens et prudens, que dominam contra mala adueniencia valeat consolari. 23 Quinta sit sic pudica et casta,
quod nec in cogitatu nec in locucione aut operacione aliquid indecorum vel remissum inueniatur. 24 Igitur, si
anima talem habet domum, sicit dixi, ita compositos seruuos et pedissequas honestas, turpe est, si anima ipsa,
que domina est, non sit pulchra et deuota. Ideo ostendere tibi volo eciam anime ornatum et decorem. 25 Ipsa
quoque debet esse racionabilis in discernendo, quid debet corpori et quid Deo, quia participat cum angelis in
racione et dileccione. 26 Ideo habeat carnem sicut asinum, dando ei necessaria vite moderata, excitando eam
labore, corripiendo timore et abstinencia et obseruando motus eius, ne sic condescendat infirmitati carnis, quod
anima peccet contra Deum. 27 Secundo anima sit celestis, quia ymaginem habet celestis Dei, et ideo numquam
sapiat nec delectetur in carnalibus, ne ymagini ipsius dyaboli conformetur. 28 Tercio sit feruens caritate Dei,
quia soror est angelorum et immortalis et eterna. Quarto sit pulchra in omni virtute, quia pulchritudinem ipsius
Dei eternaliter videbit. 29 Si vero consentit carni, eternaliter erit deformis. Eciam oportet dominam, idest
247

