vtilem et presentaui eum celesti exercitui sanctorum et angelorum, a quibus ipse dilectus erat, ne, si in manibus
parentum mortuus fuisset, consolacione temporali impediretur. 13 Eius quippe bona voluntas sic placuit Deo, ac
si in paganismo moreretur contra infideles pugnando pro fide sancta catholica."
Caput 96 Dum Rome comburerentur campane ecclesie Sancti Petri, Christus dicit sponse, quod non miretur, quia
aliquando elementa ostendunt signa euentuum futurorum. Sic ille campane ostendunt propinquam mortem
cuiusdam pontificis, cui graue instat iudicium, nisi cito ad Deum conuertatur.
{ Paulo ante mortem cuiusdam pontificis mirabili casu comburebantur campane ecclesie Sancti Petri in Roma.
Que audiens sponsa stupefacta orabat. Et tunc apparuit ei Christus dicens: 2 "Vere, filia, magnum signum est
istud. Nam scriptum est, quod elementa omnia quasi compaciebantur michi in morte, quando splendorem et
solitum effectum suum retraxerunt. 3 Sic elementa et creature quandoque pugnant et iudicant pro Deo et
ostendunt in cursibus suis iram Dei et signa euentuum futurorum. Sed nunc ecclesie comburuntur campane et
quasi clamant omnes: 4 'Dominus mortuus est, dominus pontifex recessit! Sit dies ista benedicta, sed non
dominus iste!' O mirabiliter! Vbi enim omnes clamare deberent: 'Viuat diu et viuat feliciter iste dominus!', ibi
clamant et gaudenter dicunt: 5 'Descendat et non consurgat!' Nec mirum. Nam ipse, qui clamare debuerat:
'Venite, et inuenietis salutem animarum vestrarum!', ipse clamabat: 6 'Venite et videte me in pompa et ambicione
plus quam Salomonem! Venite ad curiam meam et exhaurite bursas vestras, et inuenietis perdicionem animarum
vestrarum!' Sic enim clamabat exemplo et facto. 7 Et ideo iam appropinquat tempus ire, et iudicabo eum sicut
dissipatorem gregis Petri. O o, quale iudicium instat ei! Verumptamen, si adhuc voluerit conuerti ad me, ego
occurram ei in media via sicut pius pater."
Caput 97 Qualiter Deus vult, quod peccatores moneantur ad confessionem oportune et importune et maxime in
fine vite, exemplo vnius, qui LX annis sine confessione vixerat et in fine quasi coacte inductus confessus est et
contricione optenta saluatus est.
{ Quidam magnus dominus secundum mundum, qui diu non fuerat confessus, grauiter infirmabatur. Cui
compaciens sponsa orabat pro eo. Christus vero apparens tunc sponse loquebatur ei dicens: 2 "Dic confessori
tuo, vt istum infirmum visitet audiendo confessionem eius." Cui venienti respondit infirmus non se indigere
confessione, testans se sepissime confessum. 3 Iterum vero sequenti die iubetur a Christo confessori redire. Qui
veniens ad infirmum simile sicut prius recepit responsum. 4 Tercia autem die iterum veniens confessor ad
infirmum ex reuelacione Christi sponse facta sic dixit ei: "Christus, filius Dei viui et dyaboli dominus dicit tibi: 5
'Tu habes in te septem demonia. Vnus sedet in corde ligans illud, ne de peccatis compungaris. Secundus sedet in
oculis, ne videas vtiliora anime tue. Tercius sedet in ore, ne loquaris ea, que sunt ad honorem Dei. 6 Quartus
sedet in inferioribus tuis; ideo dilexisti omnem impuritatem. Quintus est in manibus et pedibus tuis; ideo
homines spoliare et interficere non verebaris. 7 Sextus est in interioribus tuis, et ideo gule deditus es et ebrietati.
Septimus est in anima tua, vbi Deus sedere deberet, et modo ibi sedet dyabolus, inimicus eius. Ideo penitere
cicius, quia adhuc Deus propiciabitur tibi.'" 8 Tunc infirmus ille cum lacrimis respondit: "Quomodo persuadere
michi poteris veniam, qui tot publicis sceleribus sum irretitus?" 9 Respondit confessor: "Iuro tibi, quia expertus
sum, quod, eciam si maiora fecisses, per contricionem saluaberis." Tunc ille iterum cum lacrimis dixit: 10 "Ego
desperabam de salute anime mee, quia homagium feci dyabolo, qui michi multociens locutus est. 11 Ideo iam
sexagenarius numquam feci confessionem nec sumpsi corpus Christi, sed finxi michi negocia, quando alii
communicabant. Iam vero confiteor tibi, pater, quod tales lacrimas, quales nunc habeo, numquam recordor me
habuisse." 12 Igitur illo die quater confessus est, et sequenti die eciam post confessionem communicauit. Post
hec autem sexto die mortuus est. 13 De quo Christus ad sponsam sic loquebatur dicens: "Iste homo seruiuit
latroni illi, cuius periculum ostendi tibi prius. Et ab eo iam fugit dyabolus, cui homagium fecerat, et hoc fuit
propter contricionem, quam habuit. 14 Et iam venit ad purgatorium, et huius liberacionis signum est contricio,
quam habuit in fine. Sed potes querere: Quare meruit contricionem homo, qui tantis sceleribus inuolutus erat? 15
Respondeo tibi: Hoc fecit dileccio mea, qui vsque ad vltimum punctum expecto hominis conuersionem, et
meritum matris mee. 16 Nam licet homo iste non dilexit eam corde, tamen, quia consuetudo sua fuit compati
dolori eius, quociens eam considerabat et audiebat nominari, ideo compendium salutis sue inuenit et saluatus
erit."
Caput 98 Christus per sponsam comminando reprehendit quandam abbatissam, comparans eam vacce pingui
dyaboli, quia proprium habebat et utebatur mollibus et curiosis vestibus cum superbia et epulabatur splendide,
prebens sororibus perdicionis exemplum.
{ Filius Dei loquitur: "Illa abbatissa est de vaccis pinguibus, vadens in ceno et cauda sua lutosa aspergens
circumstantes. Sic ipsa aspergit sorores exemplo suo prauo. 2 Cuius vestimentorum ruge perhibent testimonium,
quod non est filia beati Benedicti mei, nec est sponsa humilis, quia immemor est sponsionis sue. 3 Nam regula
sua dicit habere vestem, que rudior et vilior inuenitur, et ipsa habet molliorem, pulchriorem et delectabiliorem. 4
Regula eciam precipit comedere necessaria cum parcitate et timore nichilque habere proprium, sed ista habens
proprium impinguat se sicut vacca dyaboli, sequendo propriam voluntatem. 5 Regula eciam dicit, quod omnia
sint in manu abbatisse. Non attendens intencionem beati Benedicti mei, qui ideo omnia posuit in manu abbatis,
vt abbas esset discretus et exemplum virtutum et regule precipuus imitator, 6 sed ista recipit nomen et verbum
potestatis ad dissolucionem suam, non attendens, quod de omnibus animabus sororum suarum redditura est
256

