ventus in flabello, sic ipse quamuis nature sue tribuit omne, quod appetit, consumens tempus suum inutiliter,
tamen remanet sibi eadem delectatio sicut ventus in flabello. 3 Nam voluntas eius est ad superbiam et
cupiditatem mundi, ex quibus induratis corde dat occasionem et exemplum peccandi, qui consumpti in peccatis
defluunt in infernum. 4 Non sic dispositus fuit ille bonus Ambrosius episcopus. Eius denique cor plenum fuit
diuina voluntate, eius cibus et somnus rationabilis, qui exsufflans peccati voluptatem. Tempus suum consumpsit
utiliter et honeste. 5 Ipse quippe bene vocari potest flabellum virtutum. Sanauit enim vulnera peccati verbis
veritatis. Incendit frigidos diuina caritate et bonorum operum suorum exemplo, feruentes quoque voluptate
peccati refriguerunt ex eius munda vita. Et sic ipse multos iuuit, ne intrarent mortem inferni, quia diuina
delectatio in eo permansit quamdiu vixit. 6 Iste vero episcopus similis est testudini, que iacens in innata
putredine trahit caput in terram. Sic iste iacet et delectatur in peccati abhominationem trahens animum ad terrena
non ad sempiterna. 7 Tria reduco sibi ad memoriam: Primo, quomodo tenuerit officium sacerdotij. Secundo, quid
significat illud verbum euangelij: 'Vestimenta sunt ouium, intrinsecus autem sunt lupi rapaces!' Tercio, cur ea,
que temporalia sunt, tantummodo feruent in corde. Creator vero omnium frigidus est in corde eius."
Caput 8 Verba Virginis ad sponsam de suiipsius perfectione et excellentia et de inordinato magistrorum
modernorum appetitu et de eorum falsa responsione ad Virginis gloriose questionem sibi per ipsam factam.
{ Mater loquitur: "Ego sum illa, que ab eterno in caritate Dei fui et ab infantia mea spiritussanctus perfecte erat
mecum. Et sicut de nuce exemplum habere poteris, que cum crescit dilatante se testa, que extrinsecus est,
dilatatur et crescit eciam nucleus, qui intrinsecus est, ita ut nux semper sit plena et nichil in ea vacuum, quod
capax sit alicuius rei exterioris. 2 Similiter et ego ab infantia mea plena eram spiritusancto et iuxta corporis et
etatis mee accrescentiam tam affluenter me totam repleuit spiritussanctus, quod nichil in me vacuum reliquit ad
peccati alicuius introitum. 3 Et ideo ego illa sum, que numquam peccatum commisi veniale nec mortale. Ego
quippe in caritate Dei tam ardens eram, quod nichil michi placuit nisi perfectio voluntatis Dei. 4 Feruebat enim
in corde meo ignis diuine caritatis. Deus quoque super omnia benedictus, qui me sua potentia creauit et
spiritussancti virtute repleuit, ad me ardentem caritatem habuit. 5 Et ex huius caritatis feruore misit nuncium
suum ad me faciens me voluntatem suam intelligere, ut videlicet fierem mater Dei. Quod dum noui esse
voluntatis diuine, statim ex igne caritatis, quam in corde ad Deum habui, per os meum exiuit vere obedientie
verbum, per quod nuncio respondi: 6 'Fiat', inquiens, 'michi secundum verbum tuum. Et in eodem puncto verbum
caro factum est in me et Dei filius factus est filius meus et sic ambo habebamus unum filium, qui utrumque Deus
est et homo et ego similiter mater atque virgo. 7 Cumque hic filius meus, qui est vir sapientissimus et Deus verus
Ihesus Christus, iaceret in utero meo, tantam ab ipso adepta sum sapientiam, quod non solum magistrorum
intelligere valeam sapientiam, verum eciam in cordibus eorum cerno, utrum verba ipsorum ex diuina caritate aut
ex solius litterature astutia procedunt. 8 Ergo tu, que verba audis, nuncia magistro illi, quod ego tria ab ipso
interrogo: Primum est, utrum maius est sibi desiderium ad habendum fauorem et amicitiam episcopi corporaliter,
vel an desiderat plus animam eius presentare Deo spiritualiter. 9 Secundo, utrum ex plurimorum florenorum
propria et singulari possessione in animo plus delectatur vel an ex nullorum. Tercio, quid sibi de hijs duobus
videtur magis placere, vocari scilicet magister et inter honoratos cum primis pro mundana gloria residere aut
simplex frater vocari et inter ultimos residere. 10 Hec tria diligenter perscrutetur. Si enim episcopum corporaliter
plus quam spiritualiter diligit, tunc sequitur, quod magis dicit ei illa, que delectant eum audire, quam omnia
peccaminosa prohibet, que delectant eum agere. 11 Si vero de plurimorum florenorum proprietate plus gratulatur
quam nullorum, tunc diuitias plus paupertate diligit et videtur tunc amicis suis consulere, quod magis teneant
quidquid possunt acquirere, quam dimittant quo carere libentius potuissent. 12 Si vero delectatur nomine
magistri propter honorem mundi et inter honoratos locari, tunc superbiam plus humilitate diligit et ex hoc
similior coram Deo apparet asino quam magistro. 13 Tunc enim vacua stramina masticat, que litterature scientie
sine caritate comparantur et deest optimum triticum, quod caritati comparatur, quia caritas diuina in superbo
corde firmari numquam potest." 14 Post excusationem autem magistri excusantis se et dicentis, quod maius esset
sibi desiderium presentare animam episcopi Deo spiritualiter et quod plus delectatur in nullis florenis, 15 tercio,
quod nichil curat de nomine magistri, respondit iterum mater: "Ego sum, que veritatem de ore Gabrielis audiui et
indubitanter credidi, unde et veritatis de meo corpore sibi carnem sumpsit et sanguinem et mansit in me. 16 Illam
eandem veritatem genui de me, qui utrumque Deus et homo est ex se. Et quia veritas, que Dei filius est ad me
venire et in me habitare ex meque nasci voluit, ideo plenissime intelligo, utrum in ore hominum sit veritas an
non. 17 Verum ego tria a magistro quesiui, quem michi bene respondisse probarem, si in verbis suis fuisset
veritas. Que quia in eis non erat, ideo de alijs tribus ipsum precaueo. Primum est, quod aliqua sunt, que
corporaliter diligit et desiderat et illa nullo modo obtinebit. 18 Secundum est, quod illud, quod nunc habet cum
mundana leticia citius amittet. Tercium est, quod pusilli intrabunt celum. Magni autem stabunt foris, quoniam
porta est angusta."
Caput 9 Verba Virginis ad sponsam, qualiter videntes et audientes et cetera fugiunt pericula virtute solis et
cetera, et aduenientia et occurrentia cecis et surdis et cetera.
{ Loquitur mater: "Quamuis cecus non videt, nichilominus tamen ipso cadente in precipicium sol resplendet in
sue claritatis splendore et pulcritudine, quam claritatem videntes homines itinerantes clarum visum habentes
gratulantur itineris sui pericula fugiendo. 2 Et quamuis surdus non audit, tamen torrens cum strepitu sui impetus
80

