hereditatem reduceret eum et eius sequaces. 36 Insuper et instituit prophetas, quibus modum redempcionis et
loca et tempora passionis sue ostendit. 37 Contra secundum, scilicet contra perfidiam, loquebatur Deus Moysi et
ostendit ei legem et voluntatem suam, et verba sua signis et operibus adimplebat. 38 Hiis impletis nec adhuc
malicia diaboli destitit, sed hominem ad deteriora semper instigans immisit cordi eius alia duo: primo scilicet
cogitare legem nimis intolerabilem et inquietari in eius obseruacione; 39 secundo immisit ei, quod quasi
incredibile videretur et nimis difficile ad credendum, quod Deus ex caritate vellet mori et ex caritate tribulari. 40
Contra hec duo Deus iterum alia duo remedia dedit. Primo, ne homo inquietaretur in legis duricia, misit filium
suum in virginis uterum; qui assumpta humanitate compleuit ea, que legis erant, et deinde ipsam legem mitigauit.
41 Contra secundum ostendit Deus virtutem maximam. Nam mortuus est Creator pro creatura, iustus pro impiis;
tribulatus est innocens usque ad ultimum punctum, sicut per prophetas fuit prophetatum. 42 Nec adhuc cessauit
nequicia diaboli, sed erexit se adhuc contra hominem alia duo immittendo. 43 Primo enim immisit cordi eius, ut
verba mea haberentur pro derisione; secundo ut opera mea quasi darentur obliuioni. 44 Contra hec duo virtus Dei
iterum incipit demonstrare alia duo remedia. Primo ut verba mea reducantur in honorem et opera mea ad
imitacionem assumantur. 45 Ideo duxit te Deus in spiritum suum et ostendit per te voluntatem suam in terra
amicis suis, specialiter propter duo. 46 Primo, ut misericordia Dei ostendatur, qua reuocari addiscant homines ad
memoriam caritatis et passionis Dei; secundo, ut iusticia Dei attendatur et seueritas iudicii mei timeatur. 47
Propterea dic isti, ut, quia misericordia mea iam venit, proferat eam in lucem, ut discant homines querere
misericordiam et de iudicio sibi precauere! 48 Insuper dic ei, quod, licet verba mea scripta sunt, tamen prius
annunciari debent et sic venire in opera, sicut per exemplum intelligere poteris. 49 Cum Moyses accepturus esset
legem, preparata erat virga et dolate tabule. Non tamen fecit miracula cum virga, antequam necessitas esset et
tempus requirebat. 50 Veniente vero tempore acceptabili, tunc ostensa sunt miracula et verba mea operibus
declarata. 51 Similiter et, veniente noua lege, primo corpus meum crescebat et proficiebat ad etatem debitam,
deinde verba audiebantur. 52 Attamen, licet verba audiebantur, non tamen habebant in se vim et fortitudinem,
antequam venerunt opera. Nec complecionem habebant, antequam per passionem compleui omnia, que de me
erant prophetata. 53 Sic eciam nunc est. Nam licet verba caritatis mee scripta sunt et portari debent in mundus,
non tamen vim habere poterunt, antequam in lucem plenariam venerint."
Caput 18 De tribus mirabilibus, que Christus fecit cum sponsa, et quomodo visio angelorum propter
pulchritudinem et visio demonum propter turpitudinem est intolerabilis in sua essencia et quare dignatus est
Christus talem viduam hospitari.
" {T ria mirabilia tecum feci. Vides enim spiritualibus oculis, tu eciam audis spiritualibus auribus, tu sentis
corporali manu spiritum meum in tuo viuenti pectore. 2 Visio, quam vides, non tibi videtur, sicut est. Si enim
videres spiritualem pulchritudinem angelorum et animarum sanctarum, corpus tuum non sufficeret videre sed
rumperetur quasi vas corruptum et putridum propter gaudium anime ex visione. 3 Si autem videres demones,
sicut sunt, aut viueres cum nimio dolore aut morereris per subitaneam mortem propter terribilem visionem
eorum. 4 Ideo videntur tibi spiritualia quasi corporalia. Angeli et anime videntur tibi in similitudine hominum,
qui habent vitam et animam, quia angeli viuunt cum spiritu suo. 5 Demones videntur tibi in forma, que est ad
mortem et mortalis, ut in forma animalium vel aliarum creaturarum. 6 Illa enim habent mortalem spiritum, quia
moriente carne moritur spiritus. Diaboli autem non moriuntur in spiritu; sine fine enim moriuntur et sine fine
viuunt. 7 Spiritualia vero verba cum similitudine tibi dicuntur; spiritus enim tuus aliter non potest capere. 8 Inter
omnia autem est istud mirabilius, quod spiritus meus in corde tuo sentitur moueri." 9 Tunc illa respondit: "O
Domine mi et filius Virginis, quare dignatus es tu tam vilem viduam hospitari, que sum pauper in omnibus bonis
operibus et modica in consciencie intellectu et consumpta in omni peccato longiturnitate temporis?" 10 Cui ille
respondit: "Ego habeo tria. Primo ego possum pauperem ditare, insipientem et modici intellectus facere
sufficientem et intelligentem. 11 Ego sufficio eciam antiquum renouare ad iuuentutem. Sicut enim Fenix
comportat in vallem stipulas siccas, inter quas comportat stipulas unius arboris, que exterius est sicca ex natura et
intus calida, in quam primo venit calor radii solis et incenditur, deinde ex ipsa omnes stipule accenduntur, sic
oportet te congregare virtutes, quibus a peccatis renouari possis. 12 Inter quas unum lignum habere debes, quod
interius est calidum et exterius siccum, idest cor, quod purum sit et siccatum exterius ab omni mundi
delectacione et interius plenum omni caritate, ut nichil velis, nichil desideres nisi me. 13 Tunc in hoc primo
veniet ignis caritatis mee, et sic incenderis omnibus virtutibus, in quibus concremata et a peccatis purgata
resurges quasi auis renouata, deposita pelle delectacionis."
Caput 19 Verba Christi ad sponsam, qualiter Deus loquitur amicis suis per suos predicatores et per tribulaciones,
et quomodo Christus per apum possessorem et Ecclesia per alueolum et Christiani per apes designantur, et
qualiter mali Christiani inter bonos permittuntur viuere.
" {E go sum Deus tuus. Spiritus meus introduxit te audire et videre et sentire: audire verba mea, videre
similitudines, sentire spiritum meum cum gaudio et deuocione anime. 2 In me est omnis misericordia cum
iusticia et in iusticia misericordia. Ego sum sicut ille, qui videt amicos suos cadere a se in viam, ubi chaos
horrendum est, de quo impossibile est consurgere. 3 Quibus amicis loquor per eos, qui habent intelligenciam
Scripture. Loquor per flagella, precaueo eos de periculo eorum. 4 Sed ipsi econtra vadunt in inuium non curantes
de verbis meis. Verba mea non sunt nisi quasi unum verbum. Hoc est: 'Conuertere, peccator, ad me! 5 Vadis
62

