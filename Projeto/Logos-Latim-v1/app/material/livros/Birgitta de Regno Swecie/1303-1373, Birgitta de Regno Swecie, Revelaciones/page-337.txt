corpus suum contra animam processum habeat contrarium, ideo ego, que sum regina celi et filio meo carissima
et proxima, soluo votum suum, quia filio meo sic placet. 7 Ego enim illa sum, de qua predicacionem suam
incipit. Ego enim prece mea, tamquam sidus ante solem, precedo eum ante filium meum et gubernando
subsequor. Ideo permitto ei, vt corpori suo, prout nature congruit et expedit, indulgeat, carnes comedendo diebus
carnium et pisces diebus piscium. 8 Insuper do ei tria. Primo formam in bonis operibus. Secundo sapienciam
copiosiorem in consciencia. Tercio robur maius et affectum in proferendis verbis diuinis. 9 Insuper et illum
timorem, quam pro excessu ciborum sumendorum habet, verto ei in bonum, ita vt cibus, quem sumpturus est, ad
corporalem ei fortitudinem et spiritualem proficiet et ad anime profectum liquescat." 10 Deinde filius apparens
loquebatur: "Ipsi iniunctum est officium apostolorum, ideo cibum apostolorum permitto ei habere. Apostoli
quippe, que apponebantur, comederunt. Sic ipse in refeccione corporis sui se habeat sicut apostolus. Ego enim
mitto eum non ad gentiles vt alios amicos meos sed ad malos Christianos. 11 Sicut enim sponsa, que a viri sui
consorcio contemptibiliter discesserat, difficilius est reuocari ad viri cohabitacionem quam illam, que non
gustauerat viri voluptatem, sic difficilius est malis Christianis ad Deum redire, quam qui nondum gustauerant
verba Dei et bonitatis eius dulcedinem. 12 Propterea quia amicus meus est et eum intime diligo, ideo quasi amico
laboriosius onus impono. Verumptamen omnia, cum attemptauerit, per graciam meam fiant ei leuia. In pascha
nunc appropinquante videat, vt sit paratus ire negocium meum. 13 Ipse quippe ponet nucleum in pingui terra, qui
pinguescet in multis et fructum faciet. Nucleus iste verba mea sunt, terra vero sancta ecclesia, que a sapientibus
exarata fructifera fiet. Ideo vadat securus, ego ero cum eo in corde et in ore."
Caput 86 Quare periculosa est leticia mundanorum et securitas.
" {M odica leticia est in illo risu, quem scitur pro certissimo ploratus secuturus. Sic est de risu mundanorum, post
quem sciunt homines omnium membrorum dolorem secuturum et corde crepante leticiam in luctum
conuersuram. 2 Magnum eciam est periculum non curare reconciliari iudici, antequam gladius separat caput a
corpore. Tale periculum instat homini non attendenti reconciliari iudici iusticie Deo, antequam gladius mortis
separat animam a corpore."
Caput 87 Gracia spiritus sancti indigni sunt quicumque nolentes dimittere peccata.
" {C onsuetudo est vobiscum, quod aliquo venienti cum sacco aperto vel vase mundo detur aliquid in illo. Sed si
portans saccum nolit pre pigricia sua aperire eum, et si vas suum fuerit immundum similiusque stercori quam
vasi purificato, quod eciam portans nullo pacto mundare proponit, quis daret ei sua preciosissima, cum indignus
sit? 2 Sic est eciam spiritualiter. Quando voluntas non proponit peccatum dimittere, tunc non est iusticia, vt illi
detur poculum spiritus sancti. Et quando non est voluntas in corde peccatum emendare, tunc non debet cibus
spiritus sancti illi infundi, siue talis sit rex siue cesar siue clericus siue pauper siue diues."
Caput 88 Accommodare mutuo pecuniam indigenti meritorium est, sed absque vsura.
" {S i quis mutuo petit a te accommodari sibi pecuniam pro nomine Dei, quem scis nolle eam contra Deum
expendere, quere ab eo, quo die reddere voluerit, et computatis et retentis, que tibi et tuis sunt pro cotidianis
sumptibus necessaria, mutua sibi, quantum vales et ipse indiget. 2 Qui licet prefixo die reddiderit, nichilominus
premium habebis a Domino pro quolibet denario. Si autem prefixo termino non reddiderit, potes ab eo exigere,
quod tuum est, secundum leges patrie, et nichilominus premium habebis a Domino pro labore et mutuacione tua,
et ita cum pecuniis tuis potes acquirere tibi lucra spiritualia magis, quam si haberes eas in scrinio reconditas. 3
Sed caue summopere, ne recipias vnum obulum pro vsura, prout aliqua premia desideras habere a Deo pro
concessione tua."
Caput 89 Visio, qualiter mater Christi iuuat omnes volentes reconciliari Deo et abbreuiat penam dampnandorum.
Et de malicia dyaboli ad homines.
{ Videbatur sponse Christi, beate Birgitte, quod quasi virgo Maria, mater Dei, staret prope eam, et quod a dextris
eius iacerent diuersa instrumenta, cum quibus in omnibus periculis posset se defendere, et quod a sinistris eius
iacerent quasi arma apta ad puniendum eos, qui se mala voluntate ad penas dampnauerant. 2 Tunc dixit beata
virgo ad sponsam: "Sicut tu vides diuersa instrumenta, quodlibet ad opus suum necessarium, sic ego veniam in
adiutorium cum instrumentis meis omnibus timentibus et diligentibus filium meum et viriliter contra
temptamenta dyaboli reluctantibus. 3 Hii sedent quasi intra muros castrorum, repugnantes cotidie contra insidias
malignorum spirituum, quibus venio ad defensionem cum armis meis. 4 Et dum inimici nituntur murum
suffodere et destruere, ego suppono sustentaculum. Si nituntur per scalas ascendere, furcis eos retundo. Si
nituntur foramina in parietibus murorum facere, ego cum trulla reparo et impleo formaina illa. 5 Tali modo cum
armis defensiuis adiuuo omnes volentes reconciliari filio meo et numquam vlterius contra eum scienter peccare.
Et licet tria tantum instrumenta nomino, innumerabilibus tamen armis amicos meos defendo. 6 De illis autem
instrumentis, que apparent ad sinistram tuam, volo tibi tria nominare. Primum est gladius meus, quo tamen
gladius lictoris acucior est. Secundum est laqueus. Tercium ligna, quibus illi comburentur, qui voluntate vsque in
finem peccandi in vltimo puncto ante mortem se ad penas perpetuas condempnauerunt. 7 Quando enim homo
proponit in animo vsque in finem contra Deum delinquere et non prius cessare, quam non poterit peccare, tunc a
diuina iusticia iudicandus est ad eterna supplicia. 8 Et sicut pro diuersis sceleribus inferuntur interficiendis
diuerse mortes in terris, ita eciam inferuntur diuersa genera suppliciorum dampnatis ad iehennam pro peccatis.
Ideo quando homo cogitat peccare, quamdiu vixerit, dignum est, vt dyabolus statim habeat potestatem super
337

