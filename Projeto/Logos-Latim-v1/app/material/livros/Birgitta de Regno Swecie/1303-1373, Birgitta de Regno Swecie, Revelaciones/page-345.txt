vento prostrati conculcantur. 29 Propterea, ne omnino vinum deficiat, plantabo michi de nouo vineam, in quam
tu portabis palmites verborum meorum, amicus meus ponet eos, ego vero ipse Deus apponam pinguedinem
gracie mee. 30 In hanc autem vineam mittam custodes, qui non dormient in nocte; statuam maceriam per
diuinam caritatem; stabiliam radices in ea bone voluntatis, que non suffodientur dyaboli temptacionibus; dilatabo
palmites operacionis eius, dulces faciam racemos opinionis eius et deuocionis eius multis. 31 Ideo tu, que debes
palmites portare, debes esse fortis et stabilis ad portandum, parata et vigilans ad recipiendum, fidelis et cauta ad
custodiendum, ne dyabolus decipiat te. 32 Ille vero, qui locaturus est palmites, debet esse consideratiuus, vt
ponat eos in loco debito, sollicitus et diligens in muniendo pro frigore vel ardore. 33 Ideo sta firmiter et dilige me
toto corde; fuge omnem superbiam et assume omnem humilitatem; serua os tuum et omnia membra tua ad
honorem meum; obedi, sicut tibi preceperam; discute omni hora conscienciam tuam, quantum excedis et
quomodo; 34 consurge statim ad me, si cadis; non cures mundi honores nec eius amicos, quia, cum me habueris,
omnia dulcescunt tibi et, cum tu me perfecte dilexeris, omnia preter me, que mundi sunt, amara fient tibi quasi
venenum!"
***
42 Christus dicit sponse, quod ipse vult dictare ore suo proprio istam nouam regulam, quam vult esse monialium
ad memoriam et honorem gloriose Virginis Marie, Matris sue. 43 Caput I.
44 "Hanc igitur religionem ad honorem amantissime Matris mee per mulieres primum et principaliter statuere
volo. Cuius ordinem et statuta ore meo proprio plenissime declarabo."
48 In principio huius regule Christus fundat eam super tres virtutes, scilicet humilitatis, castitatis et paupertatis,
prohibens monialibus, quod nichil habeant proprium sed abbatissa prouideat eis de omnibus necessariis. 49
Caput II.
50 "Principium itaque huius religionis et salutis est vera humilitas et pura castitas atque voluntaria paupertas.
Ideo nulli licitum est habere aliquod proprium, nullam omnino rem quamuis minimam, sed nec obulum quidem
possidere vel attrectare manibus 51 nec auri quid habere vel argenti, nisi forte pro intextura alicuius operis auri
vel argenti tactu opus sit et hoc eciam non absque consilio et licencia abbatisse. 52 Omnia autem necessaria de
abbatissa speranda sunt, scilicet indumenta regularia, lectisternia et instrumenta operis, nec quicquam habeant,
quod regula non permittit."
53 Christus disponit hic, quales lectos et lectisternia habeant moniales . 54 Caput III.
55 "Sciendum est autem, quod lectisternia regularia sint de straminibus. Super illa vero habeant duo thoralia de
burello sine linteaminibus et culcedris. Sub capite vero habendus est cussinus tela coopertus et ceruical similiter
coopertum tela."
56 Christus disponit hic de habitu et indumentis et calciamentis et velaminibus et corona monialium. 57 Caput
IV.
58 "Indumenta sororum erunt due camisie de albo burello, vna propter cottidianum vsum, alia propter locionem,
vna tunica de burello griseo et vna cuculla, cuius manice non longius quam ad summitatem medii digiti
protendantur. 59 Et dependentes sinus circa manum, quando manualia seruicia exercebunt, cum nodo instar
aliarum manicarum moderate ad brachia constringantur. Vnum eciam mantellum habendum est de burello griseo
sicut tunica et cuculla. 60 Quod quidem mantellum non sit deforis corrugatum nec accurate compositum sed ex
parte strictum et planum, totum habens vtilitatis, nichil vanitatis. Quod eciam in estate debet esse simplex, in
hyeme vero sufforatum non pellibus delicatis sed agninis vel ouinis. 61 De pellibus eciam huiusmodi pellicium
in hyeme haberi potest. Ipsum quoque mantellum ab vno palmo terram non pertingat et nodo ligneo in pectore
colligetur. Ad calciamenta autem pedum in estate habeant sotulares vsque ad talos et pedulos vsque ad genua, 62
in hyeme vero sotulares vsque ad genua altos, sufforatos burello, et pedulos eque altos. Ornamenta capitis erit
vitta, qua frons et gene circumdentur et ex parte operiatur facies; cuius extremitates vna acus in occipite
coniungat. 63 Super hanc ponatur velum de tela denigrata, quod ne defluat, tres acus adaptabunt, vna circa
frontem et due circa ambas aures. Deinde super velum ponatur corona de tela alba, cui assuantur quinque
particule de panno rubeo quasi quinque gutte; 64 prima particula sit in fronte, altera in occipite, tercia et quarta
circa aures, quinta in medio capitis in modum crucis. Hanc coronam vna acus in medio capitis stabiliet et capiti
coaptabit. Istam autem coronam tam vidue quam virgines portabunt in signum continencie et castitatis."
65 Christus statuit hic, qualiter moniales debeant incipere officium diuinum premissa in choro omni die peticione
venie et qualiter debent finire officium et quod omni die dicatur officium Virginis, tam diebus ferialibus quam
festiuis . 66 Caput V.
67 "Sorores omni die ob reuerenciam Matris mee, Virginis Marie, cantabunt solempniter horas ipsius cum tribus
leccionibus tam festis quam priuatis diebus. Omni eciam die signo facto ad vesperas sorores conueniant
adinuicem et primo dexter chorus legat vnum 'Aue Maria' et inclinans se alteri choro profunde dicat: 68
'Indulgete nobis propter Deum et piissimam Matrem eius Mariam, si vos verbo vel facto, signo vel nutu
offendimus; nos enim, si in vobis est aliquod delictum contra nos, libentissime dimittimus.' 69 Et altero choro
similiter inclinante et legente veniamque petente sic accedant ad vesperas. Ad finem vero omnium horarum
cantabunt antiphonam 'Aue Maria' cum collecta sub hac forma: 70 Oracio 'Omnipotens sempiterne Deus, qui
pro nobis de castissima Virgine nasci dignatus es, fac nos, quesumus, tibi casto corpore seruire et humili mente
345

