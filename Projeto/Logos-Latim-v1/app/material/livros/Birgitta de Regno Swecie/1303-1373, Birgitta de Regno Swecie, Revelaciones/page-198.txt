mei. Alioquin illi magni eloquentes de tam sublimibus non disputassent, nisi habuissent spiritum meum, nec ita
fatue contra me delirassent, nisi contra me sensissent et se ad superbiam inclinassent, volentes scire plura quam
debuissent." 45 "Item, cur dyabolus magis est presens et adheret aliquibus, respondeo: Dyabolus est quasi lictor
et probator iustorum. Ideo permissione mea vexat quorundam animas, aliorum obumbrat consciencias,
quorundam eciam vexat corpora. 46 Eorum autem vexat animas, qui contra racionem peccantes omni se subdunt
immundicie et infidelitati: illorum vero turbat consciencias et corpora, qui propter peccata aliqua in presenti
purgantur et vexantur. 47 Que quidem vexacio eciam infantibus promiscui sexus aduenit, tam paganis quam
christianis, vel propter incuriam parentum et nature defectum vel propter terrorem et humiliacionem aliorum vel
propter peccata aliqua, iusticia mea sic misericorditer disponente, vt hii, quibus aufertur occasio peccandi, vel
grauius non puniantur vel sublimius coronentur. 48 Similiter eciam brutis multa talia contingunt vel propter
aliorum punicionem vel propter celeriorem vite finem aut propter intemperanciam nature sue. 49 Ergo, quod
dyabolus aliquibus adheret et est vicinior, permissio mea est, aut propter maiorem humiliacionem et cautelam aut
propter maiorem coronam et sollicitudinem querendi me aut propter peccata purganda in presenti aut quia
exigentibus meritis quorundam pena inchoatur in presenti duratura sina fine."
Caput 111 Reuelacio vndecima in libro questionum, in qua Christus loquens sponse sue beate Birgitte dicit ei,
quare et quando inceperunt ei ministrari et infundi ab eo verba diuinarum reuelacionum in spirituali visione. Et
dicit ei, quod verba predicta reuelacionum, que in istis libris continentur, habent principaliter istas quatuor
virtutes: saciant enim spiritualiter sicientem veram caritatem, calefaciunt frigidos, turbatos letificant et debiles
animas sanant.
{ Filius Dei loquitur: "Per naturalia potest fieri saluber potus, scilicet de frigido ferro et duro lapide, de arbore
arida et herba amara. 2 Sed quomodo? Certe, si calibs caderet supra montem sulphureum fortiter, tunc quidem de
calibe exiret ignis, qui succenderet montem.3 Ex cuius calore oliua prope posita, licet extra arida intus tamen
plena pinguedine, inciperet fluere, in tantum eciam quod herba amara sub oliua posita ex defluenti oliua
dulcesceret et inde posset fieri saluber potus. 4 Sic ego spiritualiter feci tibi. Nam cor tuum erat quasi calibs
frigidum ad amorem meum, in quo tamen mouebatur scintilla quedam modica amoris ad me, scilicet quando
cogitasti me dignum amore et honore super omnes. 5 Sed istud cor tuum tunc cecidit supra montem sulphureum,
quando gloria et delectacio mundana aduersabantur tibi et ille maritus tuus, quem pre ceteris carnaliter dilexisti,
a te moriendo auferebatur. 6 Vere voluptas et delectacio mundana bene comparantur monti sulphureo, quia
tumorem animi et fetorem concupiscencie et ardorem pene secum habent. 7 Cumque tunc in morte eiusdem
mariti tui animus tuus grauiter turbacione concuteretur, tunc scintilla amoris mei, que quasi clausa latebat, cepit
exire, quia considerata vanitate mundi omnem voluntatem tuam michi dimisisti, me super omnia desiderando. 8
Propter istam itaque scintillam amoris oliua arida, idest verba euangeliorum et conuersacio doctorum meorum
sapuerunt tibi et abstinencia placuit tibi in tantum, quod omnia, que prius videbantur amara, ceperunt dulcescere
tibi. 9 Cumque oliua cepisset fluere et verba mea reuelacionum in spiritu tibi superuenerunt, quidam stans supra
montem clamauit dicens: 'Ex isto potu extinguitur sitis, frigidus calescit, letificatur turbatus, conualescit
infirmus.' 10 Itaque ego ipse Deus sum, qui clamo. Verba mea, que tu in spirituali visione frequenter a me audis,
saciant quasi bonus potus sicientes veram caritatem; secundo calefaciunt frigidos, tercio turbatos letificant,
quarto debiles in anima sanant."
Caput 16 Item apparuit religiosus qui supra stans in gradu suo et dicens: "O iudex, quero a te: Cur secundum
dictum euangelii edi ponentur ad sinistram, oues ad dexteram tuam? Numquid talibus delectaris?" 2 "Item, cum
tu sis Dei filius coequalis Patri, cur scribitur, quod nec tu nec angeli sciunt horam iudicii?" 3 "Item, cum Spiritus
Sanctus tuus locutus sit in euangelistis, cur tanta est euangeliorum dissonancia?" 4 "Item, cum tanta salus sit toti
humano generi in incarnacione tua, cur tanto tempore distulisti incarnari?" 5 "Item, cum anima hominis melior
sit toto mundo, cur vbique et semper non mittis amicos et predicatores tuos?" 6 Respondit iudex: "Amice, non
queris, vt scias, sed vt sciatur malicia tua. Denique in deitate nichil est carnale nec carnaliter effigiatum, quia
deitas mea spiritus est, nec mecum simul boni et mali cohabitare possunt, non magis quam lux simul et tenebre.
7 Sed nec dextera et sinistra in deitate mea est tamquam corporaliter effigiata, sed nec feliciores sunt, qui ad
dexteram meam erunt quam ad sinistram, sed per similitudinem hec dicta sunt. 8 Quia per dexteram intelligitur
sublimitas mee diuine glorie, per sinistram vero defectus et priuacio tocius boni. 9 Sed nec oues vel edi in illa
admirabili gloria mea sunt, vbi nichil corporale et inquinatum vel transmutabile est, sed in similitudinibus et
figuris animalium multociens scribuntur mores hominum, sicut in oue innocencia, in edo lasciuia, idest homo
incontinens, significatur, qui ponendus est ad sinistram, vbi defectus est tocius boni. 10 Ergo scito, quod ego
Deus humanis quandoque vtor verbis et similitudinibus, vt habeat paruulus, quod sugat, et perfecti, vt
perfecciores fiant, vt impleatur Scriptura, quia filius virginis positus est in contradiccionem, vt reuelentur ex
multis cordibus cogitaciones." 11 "Item, cur ego filius Dei ignorare me dixi horam iudicii, respondeo: Scriptum
est, quod Ihesus proficiebat etate et sapiencia. Omne itaque, quod proficit et deficit, habet mutabilitatem; deitas
vero immutabilis est. 12 Ergo, quod ego filius Dei coeternus Patri proficiebam, hoc habui ex humanitate. Quod
vero ignorabam, hoc ignorabat humanitas mea; secundum vero deitatem omnia sciebam et scio. 13 Nam nulla
facit Pater, nisi que ego Filius. Aut numquid aliqua scit Pater, que non ego Filius et Spiritus Sanctus?
Nequaquam. 14 Sed solus Pater, cum quo sum ego Filius et Spiritus Sanctus vna substancia, vna deitas et
198

