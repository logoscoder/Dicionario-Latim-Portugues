erant illuminabantur, qui frigidi inflammabantur; 11 qui feruentes erant, feruentiores efficiebantur. Et sic cum
hijs ignibus incepit religio Benedicti, que unumquemque iuxta dispositionem et capacitatem sensus sui dirigebat
in viam salutis et eterne felicitatis. 12 Nunc autem sicut de sacco beati Benedicti spirabat dulcedo spiritussancti,
per quem multa monasteria innouabantur, sic de sacco multorum fratrum eius discedit spiritussanctus, quia calor
cineris extinctus est et faces iacent disperse nec dantes ex se calorem nec splendorem sed fumum impuritatis et
cupiditatis. 13 Verumtamen ad solacium multorum dedit michi Deus tres scintillas, in quibus intelligo plures.
Prima extracta est de cristallo per solis calorem et splendorem, que se iam in arido fixit, ut fiat ex ea magnus
ignis. 14 Secunda extracta est de duro silice; tercia de ligno infructuoso, quod creuit cum radicibus suis et folia
sua dilatauit. 15 Per cristallum vero, qui est lapis frigidus et fragilis, significatur anima illa, que licet frigida sit in
amore Dei, tamen voluntate et affectu conatur ad perfectionem et rogat Deum sibi in adiutorium. 16 Ideo
voluntas ista portat eum ad Deum et meretur, ut accrescant ei temptationes, per quas frigescit a temptatione
praua, donec Deus irradians cor, sic figit se in anima a voluptate vacua, ut iam non velit viuere nisi ad honorem
Dei. 17 Per silicem vero significatur superbia. Quid enim durius est superbia mentis illius, qui omnium desiderat
laudes et tamen concupiscit vocari humilis et videri deuotus? 18 Quid abhominabilius anima illa, que omnibus in
cogitationibus se prefert et a nullis patitur obiurgari nec doceri? Verumtamen multi sic superbi petunt humiliter a
Deo, ut ab eorum cordibus auferatur superbia et ambitio. 19 Propterea Deus cooperante voluntate bona ammouet
a cordibus eorum contraria et, quandoque mollia quibus et a mundialibus retrahuntur et ad celestia incitantur. 20
Per lignum vero infructuosum significatur anima illa, que nutrita in superbia fructificat mundo et desiderat
habere mundum et omnem honorem suum. Attamen, quia timet mortem eternam multos stipites peccati extirpat,
que aliter, si non timeret, perpetraret. 21 Propterea Deus propter istum timorem appropinquat anime et inspirat
gratiam suam, ut lignum inutile fiat fructuosum. Itaque cum talibus scintillis religio beati Benedicti renouari
debet, que modo videtur multis desolata et abiecta."
Caput 22 Verba matris ad filiam de monacho habente cor meretricum in pectore, et quomodo per propriam
voluntatem et concupiscentiam et subterfugionem ab angelica vita a Deo apostatauit.
{ Item loquitur mater sponse: "Quid vides in isto, qui astat reprehensibile?" Respondit illa: "Quod rarissime dicit
missam." Cui mater: "Non est ideo iudicandus. Sunt enim multi, qui factorum suorum memores rationabiliter
abstinent et non minus michi sunt accepti, sed que vides in eo alia?" 2 Et illa: "Quod non habet vestes a beato
Benedicto institutas." Cui mater: "Contingit multotiens, quod consuetudo quedam inchoatur et omnes qui sciunt
eam esse malam et imitantur reprehendendi sunt, qui vero ignorant instituta laudabilia essentque libenter contenti
de abiectioribus, si non consuetudo longinqua preualeret, tales non sunt faciliter et improbe iudicandi. 3 Sed audi
et indicabo tibi, quod in tribus alijs reprehendendus est: Primo, quod cor eius, in quo Deus quiescere deberet, est
in pectore meretricum. Secundo, quod dimisit modicum suum et concupiscit multa aliena; promisit abnegare
seipsum et sequitur totam propriam voluntatem. 4 Tercio, quod Deus creauit animam suam pulchram quasi
angelum et ob hoc deberet habere angelicam vitam sed modo anima eius habet ymaginem illius angeli, qui per
superbiam a Deo apostatauit. 5 Hic apud homines magnus est sed qualis apud Deum nouit Deus. Ipse enim Deus
est, sicut ille qui clausum aliquid habens in pugno abscondit illud ab alijs, donec aperuit pugnum, sic Deus
infirma eligit et coronas eorum in presenti abscondit, donec unicuique reddet secundum opera sua." 6 Hic fuit
abbas nimis secularis nil curans de animabus, qui subito mortuus est sine sacramentis, de quo dixit
spiritussanctus. "O anima, dilexisti terram et iam terra recepit te. 7 Mortuus es vita tua et iam non habebis vitam
meam nec mecum eris particeps, quia societatem eius dilexisti, que a me per superbiam lapsus est et contempsit
humilitatem."
Caput 23 Responsio Dei patris ad precem sponse pro peccatoribus, et quomodo tres sunt qui testimonium dant in
terra, sicut tres in celo, et qualiter tota trinitas perhibet sponse testimonium, qualiter sponsa sua sit per fidem et
omnes, qui fidem rectam sancte ecclesie imitantur.
" {O , mi dulcissime Deus, rogo te pro peccatoribus, in quorum consortio ego sum, ut eis misereri digneris."
Respondit Deus pater: "Audio et scio voluntatem tuam, ideo perficietur oratio caritatis tue. Propterea, sicut dicit
Iohannes in epistula sua hodie, ymo ego per Iohannem: 2 'Tres sunt, qui testimonium perhibent in terra, spiritus,
aqua et sanguis et tres in celo, pater et filius et spiritussanctus.' Sic tres dant tibi testimonium. Nam spiritus, qui
custodiuit te in visceribus matris, testificatur anime tue, quod Dei es per fidem baptismi, quam profitebantur ex
parte tua parentes. 3 Testimonium perhibet tibi ipsa aqua baptismatis, quod humanitatis Christi es filia per
renouationem et emendationem prime transgressionis. Testimonium quoque perhibet tibi sanguis Ihesu Christi,
quo redempta es, quod deitatis es filia et a potestate dyabolica per sacramenta ecclesie segregata. 4 Nos quoque
pater et filius et spiritussanctus, tres in personis sed unum in substantia et potentia, testimonium tibi perhibemus,
quod nostra es per fidem, similiter et omnes, qui rectam fidem sancte ecclesie imitantur. 5 Et in testimonium,
quod velis facere voluntatem nostram, procede et recipe de manu sacerdotis corpus et sanguinem humanitatis
Christi, ut testimonium perhibeat tibi filius, quod eius es, cuius corpus sumis in robur an ime. 6 Testimonium
perhibeat tibi pater, qui est in filio, quod patris es et filij. Testimonium perhibeat tibi spiritussanctus, qui est in
filio et patre et spiritus in utroque, quod trium et unius es per fidem veram et dilectionem."
Caput 24 Responsio Ihesu Christi ad sponse preces pro infidelibus, scilicet quod Deus ex malicia malorum
hominum honoratur, licet non ex virtute eorum et voluntate, quod sibi probat per exemplum, in quo ecclesia vel
91

