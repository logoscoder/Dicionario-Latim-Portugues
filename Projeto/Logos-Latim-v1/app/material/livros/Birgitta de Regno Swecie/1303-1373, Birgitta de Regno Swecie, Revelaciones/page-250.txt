magister Petrus, confessor sancte Birgitte. Ipse namque de se ipso tamquam de alio scribit in epistula sua ad
dominum Nicolaum sancte memorie, tunc episcopum Lincopensem in regno Suecie, de curia Romana dicens: 3
"Quidam sacerdos fuit ex alienis partibus, cui vicarius pape iniunxit satisfacere peregrinis de lingua sua in
sacramento confessionis, dans ei auctoritatem absoluendi in omnibus casibus, in quibus ipse potuit. 4 Ideo multi
confluebant ad illum cum multis grauibus casibus, quos ipse absoluit. Inter quos venit vnus prediues et
grandeuus, dicens se peccasse cum quatuor paribus sororum, que non erant omnes ex vno patre et matre, sed
quodlibet par suis ex patre et matre distincte fuit. 5 Deinde subiunxit se cum ducentis mulieribus peccasse et
quod super hoc numquam incurrit notam aliquam infamie, nec accusatus fuit vmquam coram iudice spirituali seu
seculari. 6 Clericus prefatus, cum hec audisset, cepit abhorrere eum et, in quantum potuit, se ab eo elongauit.
Peccator autem ille diuino succensus igne desperare non permittebatur. 7 Ideo ab impeticione dicti clerici non
cessans accessit ad dominam Birgittam conquerendo, quod clericus ille nollet eum per beneficium absolucionis
iuuare. 8 Ideo ipsa se prostrauit in oracione interpellando pro sepedicto clerico et pro illo scelesto peccatore. Et
in eodem puncto audiuit vocem Patris de celis dicentem: 9 'Dic clerico, quod ex parte mea diligenter expediat
omnes venientes ad eum ex lingua et nacione sua, iniungendo eis penitenciam secundum graciam sibi collatam et
secundum dictamen sue recte racionis et secundum quod ipse penitens portare potest. 10 Et absoluat secure,
donec aliquis talis peccator venerit, de quo eum premonere facio dicendo: "Istum noli absoluere". Caueat tamen
sibi pro censuris Ecclesie manifestis et notoriis criminibus, que iudicari debent publice ab Ecclesie prelatis.'"
Caput 72 Christus precipit, quod prouideatur taliter, quod pro absolucione peccatorum nulla pecunia recipiatur et
quod parrochiales sacerdotes possint absoluere de omnibus peccatis occultis, ne peccatores, si remittantur ad
superiores non absoluti, propter timorem verecundie in suis mortalibus peccatis indurentur et in eisdem
dampnabiliter moriantur.
{ Filius loquitur: "Due macule sunt in Ecclesia mea. Vna est, quod pauci absoluuntur nisi pecunia precedente.
Secunda est, quod parrochiales sacerdotes non audent absoluere peccatores de omnibus peccatis suis occultis, 2
sed asserentes se non posse illos absoluere in aliquibus casibus episcopis reseruatis mittunt illos peccatores ad
episcopos, et tanto tempore discuciuntur, donec occulta peccata fiunt omnibus manifesta. 3 Ideo, qui habent
zelum animarum, debent talibus salubriter occurrere, ne anime vel pudore verecundie vel obduracione in peccatis
mortalibus moriantur."
Caput 73 Christus dicit de quodam penitenciario pape existente Rome, quod, quamuis viciosus est, nichilominus
absolucio, quam facit confitentibus, rata est apud Deum. Et predicit Christus eius subitaneam mortem.
"{ Iste penitenciarius leprosus est. Et sicut auis, que vocatur miluus, audax est in minimis, superbus vt leo. Et
ideo sicut papilio, qui habet alas latas et modicum corpus, cadet a minimo vento. 2 Attamen scias, quod
absolucio eius, quam facit confitentibus sibi auctoritate Ecclesie, ita rata est apud Deum sicut absolucio iustorum
sacerdotum. Item dic ei sic: 3 'Quod concupiscis, habebis sed non possidebis, ymmo congregata tua rapient alii.'"
Qui post hec optinuit archiepiscopatum et ipso die mortuus est.
Caput 74 Videbat sponsa visionem, quod a castro Sancti Angeli vsque ad Sanctum Petrum in Roma erant multa
habitacula circumdata muro. Et Christus declarat illam dicens, quod ille sanctus papa, qui spiritualiter et
feruenter dilexerit Ecclesiam, habitabit ibi cum cardinalibus et consiliariis suis.
{ Vidi in Roma a palacio pape prope Sanctum Petrum vsque ad castrum Sancti Angeli et a castro vsque ad
domum Sancti Spiritus, vsque ad ipsam ecclesiam Sancti Petri, quasi quod esset vna planicies. Et ipsam
planiciem circuibat firmissimus murus diuersaque habitacula erant circa ipsum murum. 2 Tunc audiui vocem
dicentem: "Papa ille, qui sponsam suam ea dileccione diliget, qua ego et amici mei dileximus eam, possidebit
hunc locum cum assessoribus suis, vt liberius et quiecius aduocare possit consiliarios suos." /Here Birgitta
prophesies the Vatican City. Earlier the Popes inhabited the Lateran, rather than the Vatican./
Caput 75 Christus precipit per sponsam cuidam deuoto magistro in theologia, quod predicet feruenter oportune et
importune, quod anime purgate vident faciem Dei. Dicit eciam, quod, qui semper vellent viuere et semper
peccare, eternaliter in inferno cruciabuntur.
{ Magistro Mathia de Suecia, qui composuit istius libri prologum, predicante vnus armigerorum quasi furiosus
clamauit: "Si", inquit, "anima mea non venerit in celum, vadat sicut bestia comedendo terram et arborum
cortices. 2 Longa enim mora est vsque ad iudicium. Nam ante illud iudicium nulla anima videbit gloriam Dei."
Quod audiens sponsa, que presens erat, ingemuit dicens: 3 "O Domine, rex glorie, scio, quod misericors es et
multum paciens. Omnes enim, qui tacent veritatem et dissimulant iusticiam, laudantur in mundo. Qui vero zelum
tuum habent et ostendunt, despiciuntur. Ideo, Domine, da isti magistro constanciam et feruorem loquendi!" 4
Tunc sponsa in excessu mentis vidit celum apertum et infernum ardentem, et audiuit vocem dicentem sibi:
"Vide", inquit, "celum, vide animas, quali gloria vestite sunt! 5 Dic ergo isti magistro tuo: 'Hec dicit non alius
nisi Deus tuus, creator et redemptor tuus. Predica secure! Predica constanter! Predica oportune et importune!
Predica, quod anime beate et purgate vident faciem Dei! 6 Predica feruenter, quia merces erit tibi sicut filii
audientis vocem patris sui! Si dubitas, quis sum ego, qui loquor, scias, quod ego sum ille, qui abstuli a te
temptaciones tuas.'" 7 Hiis autem auditis vidit iterum infernum. Ex cuius pauore conterrita audiuit vocem
dicentem: "Ne timeas spiritus, quos vides. Horum enim manus, idest potestates, ligate sunt et non possunt sine
me plus quam stramen ante pedes tuos. 8 Quid ergo cogitant homines presumentes de se, quod ego non capiam
250

