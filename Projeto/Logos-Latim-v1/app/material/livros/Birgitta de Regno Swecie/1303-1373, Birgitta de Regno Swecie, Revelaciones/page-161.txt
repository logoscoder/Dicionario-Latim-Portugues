{ Filius loquitur ad sponsam: "Noli turbari de superbia istorum, que cito transiet. Est enim quoddam genus
muscarum, quod vocatur papilio. Hoc habet latas alas et modicum corpus. Secundo habet multiplices colores. 2
Tercio volat alte propter subtilitatem suam et leuitatem, sed ascendens in aerem, quia modicum habet fortitudinis
in corpore, cadit cicius in quodcumque est vicinius, siue ad lapides siue ad ligna. 3 Istud genus muscarum
significat superbos, qui habent latas alas et modicum corpus, quia mens eorum intumescit superbia quasi pellis
inflata vento creduntque se omnia habere pro meritis suis et preferunt se ceteris arbitrantes se ceteris digniores; 4
qui et nomen suum extenderent per totum mundum, si possent, Sed quia vita eorum breuis est quasi unus
punctus, ideo, cum non recogitant, cadunt. 5 Secundo superbi habent multiplices colores sicut papilio, quia
superbiunt de pulchritudine membrorum, de bonis et de progenie, et iuxta omnem superbie sue adinuencionem
mutant statum suum, sed cum moriuntur non sunt nisi terra. 6 Tercio superbi, cum in altissimum gradum
superbie ascenderint, periculose et in momento cadunt in mortem. 7 Ideo caue tibi a superbia, quia ipsa subtrahit
faciem Dei ab homine nec gracia mea ingreditur ad eum, quem ipsa possidet."
Caput 113 Christus monet sponsam, quod humiliter viuat nec curet de magna fama et nomine, quia ipse ad
predicandum euangelium non elegit magnos doctores sed humiles piscatores. Qui enim laborant ad acquirendum
sibi in hoc mundo magnum nomen, grauiter in inferno punientur.
{ Filius loquitur: "Legat Scripturas, qui voluerit, et inueniet, quod de pastore feci prophetam et spiritu prophecie
repleui iuuenes et ydeotas. Verum, quamuis non omnes receperint verba mea salutis, tamen, ut innotesceret
caritas mea, ad plerosque verba mea peruenerunt. 2 Similiter ad predicandum euangelium non elegi doctores sed
piscatores, ne gloriarentur de sapiencia sua et ut intelligent omnes, quod, sicut Deus in se est mirabilis et
inexcogitabilis, sic et opera eius inscrutabilia sunt et in minimis maxima operatur. 3 Omnis itaque homo qui
vadit post mundum ad habendum gloriam eius et voluptatem suam perficiendam, hic talis magnum onus imponit
sibi. 4 Ecce dico tibi exemplum de uno viro. Ipse toto desiderio ibat post mundum, qui nomen magnum
acquisiuit sibi a mundo et maximum onus peccati imposuit dorso suo. 5 Ideo magnum nomen nunc habet in
inferno, maximum vero onus pro premio excellenciorem locum in supplicio. Nam in locum illum quidam
descenderunt ante eum, aliqui cum eo, alii post eum. 6 Illi vero ante eum descenderunt, qui eum ad maliciam
suam dilatandam confortabant auxiliis et consiliis suis. Cum ipso vero descenderunt retribuciones operum
suorum. Sed illi descendenrut post eum qui exempla eius imitabantur. 7 Ideo primi clamant ad eum quasi de
prelio ZZZ et dicunt: 'Quia obedisti consiliis nostris, ideo ardemus de presencia tua. Propterea maledictus sis tu
et suspendio illo dignus, ubi funis non rumpitur, sed ignis manet perpetuus, confusio quoque sit tibi pessima pro
superbia et ambicione tua.' 8 Opera vero eius clamant et dicunt: 'O, miser, terra non potuit pascere te cum fructu
suo, ideo concupisti omnia. Aurum et argentum non valuerunt implere desiderium tuum, ideo vacuus relictus es
ab omnibus. 9 Propterea viuentes corui dilaniabunt animam tuam, que discerpitur et numquam minuetur,
liquescet et tamen viuet.' 10 Illi vero qui post eum descenderunt clamant: 'Ve tibi, quia natus es. Voluptas tua
vertetur tibi in odium Dei in tantum, quod nolis unum verbum loqui, quo Deus possit consolari. 11 Itaque sicut in
amore et honore Dei est omnis consolacio et delectacio bona et gaudium ineffabile, quo et nos propter tui
imitacionem sumus indigni, 12 sic tibi sit tristicia et discordia ex demonum societate, deformitas pro honore,
ardor pro libidine, frigus pro tui amore, nulla requies pro carnis consolacione. 13 Insuper et pro magno nomine,
quod indigne portasti, sit tibi malediccio, pro sede vero gloriosa sit tibi despectissimus locus.' 14 Ecce per
similitudinem loquendo talia merentur, qui talibus ultra constitucionem Dei implicantur." 15 Quidam miles
semper studebat inuenire nouos modos, et multos verbis et exemplis traxit ad perdicionem. Hic idem inuidens
domine Birgitte, cum non auderet iniuriam loqui sibi per se ipsum, incitauit quendam, qui se fingebat ebrium, ut
eidem domine Birgitte verba contumeliosa loqueretur. 16 Qui quidem domine sedenti in mensa dixit audientibus
magnatibus: "O, domina, nimis sompnias, nimis vigilas. Expedit tibi plus bibere et plus dormire. Numquid Deus
reliquit religiosos et cum superbis mundi loquitur? Vanum est verbis tuis dare fidem." 17 Illo itaque loquente
circumstantes volebant vindicare in eum, sed domina prohibuit dicens: "Permittite eum loqui, quia Deus misit
eum. Ego enim, que in tota vita mea quesiui laudem meam et blasphemaui Deum, quare non audiam iusticiam
meam? Iste enim dicit michi veritatem." 18 Quod audiens dominus ille compunctus est et reconciliatus est
domine. Venit Romam et ibi laudabili fine quieuit.
Caput 114 Christus monet sponsam, quod caueat a conuersacione mundialium, que est quasi affatura Dyaboli.
Virgo Maria eciam instruit eam, quod in omnibus operibus suis virtuosis habeat intencionem rectam, ut scilicet
honor Dei augeatur, quia multi seruiunt Deo opere sed intencio eorum corrupta obfuscat omne bonum.
{ Filius loquitur: "Attende tibi de affatura Dyaboli, quam Dyabolus igne luxurie et cupiditatis decoquit. Vbi enim
pinguedo applicatur igni, necesse est quod aliquid inde distillet. 2 Sic ex conuersacione et societate mundialium
procedunt peccata. Quamuis autem omnium ignoras consciencias, tamen exteriora signa produnt, quod in animo
latet intus." 3 Item loquitur Mater: "Omnis accio tua sit racionabilis et intencio tua recta, ut omne quod agis ea
intencione facias, ut honor Dei perficiatur et utilitas anime delectacioni corporis preferatur. 4 Nam multi seruiunt
Deo opere, sed intencio corrupta obfuscat omne bonum, sicut per exemplum intelligere poteris. Est quoddam
animal quod vocatur ursus. 5 Hoc cum inedia afficitur et videt predam desideratam, unum pedem infigit prede et
cum alio querit, ubi figat eundem pedem fortiter, ne preda sibi euadat aut forte subtrahatur, donec comedat et
vertat eam ad suam voluntatem. 6 Hic ursus sine intermissione respicit predam nec querit aurum nec redolentes
161

