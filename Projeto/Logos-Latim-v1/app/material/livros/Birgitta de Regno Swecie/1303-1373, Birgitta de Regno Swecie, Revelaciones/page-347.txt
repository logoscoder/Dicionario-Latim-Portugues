scilicet coniugii, voti et excommunicacionis?' 105 Que si responderit: 'Vere libera sum', subiungat episcopus:
'Numquid pudor aut forte dolor mundane aduersitatis compellit te ad religionem? Aut forte copia debitorum
tuorum non solutorum coartat te?' Respondente illa: 'Nequaquam dolor seu pudor aliquis incitat me ad ista sed
feruens amor Christi et omnia debita mea iuxta facultatem meam iam solui', tunc adhuc addat episcopus: 106
'Petis', inquit, 'ingressum huius religionis in nomine Ihesu Christi et in honore sanctissime Matris eius, Marie
Virginis?' Dicente illa: 'Peto', introducat eam episcopus in ecclesiam dicens: 'Ecce nunc illa digne ingreditur hanc
religionem!' 107 Et cum ingreditur ecclesiam, feratur ante illam vexillum rubeum, in quo ymago corporis mei
passi depicta sit ex parte vna et ymago Matris mee ex parte altera, vt aspiciens noua sponsa signum noui sponsi
in cruce passi discat pacienciam et paupertatem et aspiciens Virginem Matrem discat castitatem et humilitatem.
108 Introducta igitur illa in ecclesiam statuatur circa fores ecclesie et episcopus in aliam partem modicum ab ea
secedens consecrabit annulum eius. Accensis autem duabus faculis, que ante vexillum ad eam accense
portabuntur et ardebunt, quamdiu missa celebratur, dicat episcopus: 109 'Omnipotens sempiterne Deus, qui
desponsasti tibi sponsam nouam in misericordia et miseracionibus, benedic annulum istum, vt, sicut exterius
famula tua signum noue sponse portat in manibus, sic interius fidem tuam et caritatem portare mereatur. In
nomine Patris et Filii et Spiritus Sancti. Amen.'"
110 Christus ponit hic modum consecracionis, benediccionis et introduccionis monialium ad monasterium. 111
Caput XI.
112 "Deinde benedicto annulo episcopus appropinquans ad famulam Dei dicat: 'Tu debes promittere Deo et
michi ex parte eius te obedire prelatis tuis et regulam istam tenere iuxta vires tuas vsque ad finem vite.' 113
Promittente illa se ista facturam subiungat episcopus: 114 'Tali intencione oportet te dare fidem Deo tuo et
vouere, vt nichil omnino sicut Deum tuum diligas, et toto desiderio conuenit tibi assentire in ipsum.' 115 Tunc
respondet illa: 'Assencio in Deum meum toto corde et tota mente offerens me illi in omni simplicitate cordis.'
Cui sic iterum respondet episcopus: 'Et ego ex parte Dei omnipotentis et vnigeniti Filii eius, Domini nostri Ihesu
Christi, assencio in te.' Et legat istam oracionem: 116 Oracio Deus omnipotens Ihesus Christus, verus Deus et
verus homo, qui in vterum Virginis descendere dignatus est, firmetur in anima tua et tu in ipso. In nomine Patris
et Filii et Spiritus Sancti. Amen.' 117 Deinde imponat annulum digito dextre manus eius dicens: 'Benedico te in
sponsam Dei et in perpetuam eius possessionem. In nomine Patris et Filii et Spiritus Sancti. Amen.' Post hec
episcopus accedens ad altare incipiet missam cantando de Sancta Trinitate et famula Dei interim stabit inferius
iuxta sanctuarium. 118 Cum autem incipit offertorium, ipsa procedens ad altare offerat et statim redeat ad locum
suum. Dicto vero offertorio vestimenta eius, que regula iubet habere, preparata a conuentu apportentur ad altare
ante episcopum. Que ipse benedicet legens istam oracionem: 119 Oracio'Domine Ihesu Christe, qui non vis
mortem peccatorum sed desideras penitenciam, quesumus clemenciam tuam, vt hec vestimenta, que in signum
humilitatis et penitencie hec famula tua ferre proponit, tu benedicere digneris, vt vanitate huius seculi relicta te
per veram humilitatem induere mereatur. In nomine Patris et Filii et Spiritus Sancti. Amen.' 120 Vestimentis
ergo sanctificatis vnus clericorum vocabit famulam Dei ad altare ante episcopum. Que nudis pedibus incedens et
exterioribus vestimentis ante altare se exuens in vna tunica remaneat consecratum habitum susceptura. Induatur
deinde per episcopum tunica regulari dicente episcopo: 121 'Deus omnipotens det tibi veram penitenciam in tua
consciencia et perfectam contricionem in corde. In nomine Patris et Filii et Spiritus Sancti. Amen.' 122 Deinde
ipsa muniat pedes suos sotularibus dicente episcopo: 123Oracio 'Dominus noster Ihesus Christus faciat rectum
gressum pedibus tuis et det tibi sic nunc procedere in via salutis, vt numquam amplius consencias peccato,
donetque tibi de peccatis commissis emendacionem veram et de futuris cautelam. In nomine Patris et Filii et
Spiritus Sancti. Amen.' 124 Cum autem induitur cuculla, dicat episcopus: 125Oracio 'Dominus Ihesus Christus,
spes omnium christianorum, det tibi spem et fiduciam in animo tuo, vt sic speres de Dei misericordia, vt non
obliuiscaris eius iusticiam, et sic timeas eius seueritatem, vt non negligas eius pietatem et bonitatem. In nomine
Patris et Filii et Spiritus Sancti. Amen.' 126 Deinde adaptato mantello dicat: 127 Oracio 'Dominus Deus
omnipotens, principium vere fidei, corroboret et confirmet animam tuam in vera fide et det tibi, que credenda
sunt, credere et ad finem vite in bono incepto persistere. In nomine Patris et Filii et Spiritus Sancti. Amen.' 128
Dehinc coniungatur mantellum cum nodo ligneo dicente episcopo: 129 'Dominus noster Ihesus Christus, qui
propter nimiam caritatem, qua dilexit nos, ligno crucis affixus est et amarissima morte dampnatus, 130 ipse
animam tuam configat et transuerberet memoria passionis sue, vt caritas tua ad solum Deum ferueat et ignis
caritatis diuine amplexans te tribuat tibi requiem in suo benedicto brachio, in quo omnes sancti requiescunt. In
nomine Patris et Filii et Spiritus Sancti. Amen.' 131 Postea ipsa velabit caput suum vitta episcopo imponente
acum et dicente: 132 OracioDominus noster Ihesus Christus sit tue anime in vmbraculum et refrigerium, vt nulla
ei nociua nocere valeant. In nomine Patris et Filii et Spiritus Sancti. Amen.' 133 Imposito autem velo dicat
episcopus: 134Oracio 'Dominus Ihesus Christus det intellectui tuo spirituale lumen et sapienciam, vt terrena
omnia et, que anime tue sunt nociua, ante oculos tuos sint mortua et via, que ducit ad celestia, illuminetur ante
animam tuam, quatenus eum, qui te elegit, cognoscere possis. In nomine Patris et Filii et Spiritus Sancti. Amen.'
135 Hiis finitis reuertatur famula Dei ad locum, vbi stabat prius, et episcopus compleat missam suam. Qui cum
venerit ad partem illam misse, in qua sacerdos in sponsali missa solet se conuertere et benedicere sponsum et
sponsam, conuertet et ipse se episcopus et vno clerico vocante famulam Dei ad altare imponat ei coronam super
347

