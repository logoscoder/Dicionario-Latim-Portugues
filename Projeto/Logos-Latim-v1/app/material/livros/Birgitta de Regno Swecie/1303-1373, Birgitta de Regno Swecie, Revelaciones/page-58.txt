minimus vermis et non minimum granum sine me est nec sine me subsistere potest, nec tam minimu m, quod se a
presciencia mea occultare possit, quia omnia a me sunt et omnia in presciencia mea. 13 Inter omnia tamen, que
feci, verba mea, que proprio ore locutus sum, digniora sunt, tamquam aurum ceteris metallis. 14 Ideo famulis
meis, cum quibus aurum meum per terras mitto, tria facienda sunt. 15 Primo ut non committant aurum meum
illis, qui non habent lucidos et claros oculos. 16 Sed potes querere: 'Quid sibi hoc vult habere clarum visum?' 17
Utique, ille clare videt, qui diuinam sapienciam habet cum diuina caritate. Sed quomodo hoc cognoscendum est?
18 Certe hoc manifeste patet. Ille enim, qui secundum hoc, quod intelligit, viuit, qui se a mundi vanitate et
curiositate subtrahit, qui nichil sic querit sicut Deum suum, hic habet clarum visum. Huic committendum est
aurum meum. 19 Ille autem, qui habet scienciam sed non diuinam caritatem in operando, quod intelligit, ipse est
similis ceco, qui videtur quidem oculos habere ad Deum sed non habet, quia vertit eos ad mundum et occiput ad
Deum. 20 Secundo non est committendum aurum meum ei, qui non habet conscienciam. 21 Quis habet
conscienciam nisi qui disponit temporalia ista et caduca in eterna, qui animum habet in celo et corpus in terra,
qui cotidie ruminat, quomodo exeat de terra et respondeat Deo de factis suis? Huic committetur aurum meum. 22
Tercio debet habere aurum meum venale pro decem talentis bis ponderatis. 23 Quid notatur in statera, in qua
ponderatur aurum, nisi consciencia? Quid vero manus, que ponderare debent, nisi voluntas bona et desiderium?
Quid autem sunt pondera imponenda nisi corporalia et spiritualia opera? 24 Aurum ergo meum, idest verba mea,
qui emere et habere voluerit, debet in consciencie sue statera examinare et considerare cum bona voluntate, ut
reddentur pro eo decem talenta, ad voluntatem meam bene ponderata. 25 Primum talentum est visus hominis
modestus, ut homo cogitet, quantum distat inter corporalem visum et spiritualem, que utilitas in pulchritudine et
visu corporali, que honestas in pulchritudine et honore angelorum et virtutum celestium, qui vincunt splendore
omnia celi sidera, que dulcedo et quale animi gaudium in mandatis Dei et eius honore. 26 Hoc talentum, scilicet
corporalis visus et spiritualis, quod est in mandatis Dei et pudicicia, non equa lance appendi debent, sed
spiritualis visus corporali preponderet et plus in statera appendat, quia ad anime utilitatem et corporis
necessitatem aperiendi sunt oculi, ad inania vero et scurrilia sunt claudendi. 27 Secundum talentum est auditus
bonus. Consideret ergo homo, ad quid valent verba scurrilia, ad quid inepta et risoria. Recte non sunt nisi vanitas
et quasi aer pertransiens. 28 Ergo audire debet laudes Dei et cantica eius, audire debet facta et dicta sanctorum
meorum, audire debet necessaria anime et corporis in bono edificatoria. 29 Iste auditus plus appendet in statera
quam auditus scurrilium. Iste bonus auditus, cum alio appensus in statera, totum pondus contineat, alius vero
quasi vacuus ascendens euanescat. 30 Tercium talentum est talentum oris. Appendat enim homo in statera
consciencie sue verba edificatoria et modesta, quantum sint utilia et honesta. 31 Attendat eciam verba vana et
ociosa, quantum sint nociua et inutilia, et dimittat verba vana et diligat bona. 32 Quartum talentum est gustus.
Quid enim est gustus mundi nisi miseria? In principio ingressionis labor, in progressu dolor et amaritudo in fine.
33 Ergo appendat homo diligenter spiritualem gustum cum temporali, et spiritualis temporali gustui preponderet.
Qui spiritualis gustus numquam terminatur, numquam tedio habetur, numquam minuitur. 34 Hic gustus incipit in
presenti in refrenacione voluptatis et modesta disposicione vite sue et durat sine fine in celis in fruicione et
dulcedine Dei. 35 Quintum talentum est talentum tactus. Appendat enim homo, quantam sollicitudinem et
miseriam sentit ex corpore, quantam inquietudinem a mundo, quantam contrarietatem a proximo, et ubique sentit
miseriam. 36 Appendat eciam, qualis requies est anime et animi bene disciplinati, quanta dulcedo non sollicitari
in superuacuis, et tunc ubique senciet consolacionem. 37 Qui ergo bene ponderare voluerit, apponat ad stateram
tactum spiritualem et corporalem, et sic appendat, ut spiritualis plus appendat et ponderet quam corporalis. 38
Hic tactus spiritualis incipit et progreditur in paciencia contrariarum rerum, in perseuerancia mandatorum Dei, et
durat eternaliter in gaudio et pace quietissima. 39 Qui autem plus appendit corporalem requiem et tactum mundi
et eius gaudii quam eterni, non est dignus tangere aurum meum nec frui leticia mea. 40 Sextum talentum est opus
hominis. Appendat homo diligenter in consciencia sua spirituale opus et corporale! 41 Illud ducit ad celestia et
istud ad mundum, illud ad eternam vitam sine supplicio, istud vero ad tribulacionem magnam cum supplicio. 42
Sed qui aurum meum desiderat, appendat plus spirituale opus, quod est in dileccione mea et ad honorem meum,
quam corporale opus, quia spiritualia manent, corporalia autem casura sunt. 43 Septimum talentum est disposicio
temporis. Aliud tempus accepit homo ad solam spiritualium rerum vacacionem, aliud ad corporis necessitatem,
sine qua non potest esse, quod et inter spiritualia, si racionabiliter fit, reputatur; aliud ad corporalis utilitatis
exercitacionem. 44 Et quia homo racionem temporis sui sicut et operum redditurus est, ideo tempori corporalis
laboris spirituale tempus preponderet, et sic disponatur tempus, ut spiritualia plus reputentur quam temporalia, et
nullum tempus sine discussione et equa iusticie lib/e/racione pertransire permittatur. 45 Octauum talentum est
equa dispensacio temporalium bonorum concessorum, ut, qui diues est, in quantum facultas se extendit, cum
caritate diuina pauperibus tribuat. 46 Sed potes querere: 'Quid debet dare pauper, qui nichil habet?' 47 Utique
habeat voluntatem et consideret sic secum: 'Si haberem aliquid, libens largiter darem.' 48 Hec enim voluntas
reputatur ei pro opere. Si autem talis fuerit voluntas pauperis, quod libenter haberet temporalia sicut et ceteri,
non tamen vellet dare pauperibus nisi modicum et abiecciora, talis voluntas reputatur ei pro modico opere. 49
Ergo homo diues, qui habet bona, faciat opera cum caritate. Qui vero non habet, habeat voluntatem dandi, et
proderit ei. 50 Qui autem plus appendit temporale quam spirituale, qui unum denarium da/n/t michi et centum
mundo et sibi mille, non eque mensurat, et talis mensurator indignus est habere aurum meum. 51 Quia ego, qui
58

