reprehendit me tamquam iniustum in iudicio, blasphemat eciam me, quia paciens sum. Verum quia mitis sum,
suffero insipienciam eorum, et quia iudex sum, expecto conuersionem eorum vsque ad vltimum punctum. 41
Demum, quia homo credit magis falsitati quam veritati, diligens plus mundum quam me Deum suum, ideo non
mirum, si malus tolleratur in malicia sua, quia nec vult inquirere veritatem nec resipiscere a malo suo."
Caput 107 Reuelacio septima in libro questionum, in qua Christus loquens sponse sue beate Birgitte laudat
frequentacionem confessionis, ne homo amittat graciam Dei, quam habet.
{ Filius Dei loquitur: "Vbi ignis est in domo, necesse est foramen, quo exeat fumus, vt inhabitator ex calore
gaudeat. 2 Sic quicumque spiritum et graciam meam diuinam tenere desiderat, vtile est sibi confessione
continua, per quam egrediatur peccati fumus. 3 Quia licet spiritus meus diuinus in se ipso immutabilis sit, tamen
a corde illo se cicius subtrahit, quod humilitatis confessio non custodit."
Caput 108 Reuelacio octaua in libro questionum, in qua Christus loquitur sponse dicens, quod homines, qui
delectantur in carnalibus et terrenis deliciis, desideria celestia et caritatem ac memoriam passionis eius et eterni
iudicii negligentes, istorum oracio est quasi sonus collisorum lapidum, et proicientur a conspectu Dei
abhominabiliter tamquam abortiuus et immundus pannus menstruate.
" {I lle cantabat: 'Eripe me, Domine, a viro iniquo!' Hec vox est in auribus meis quasi sonus duorum lapidum
collisorum. Eius quippe cor quasi cum tribus vocibus clamat ad me. 2 Prima dicit: 'Ego volo habere voluntatem
meam in manu mea, dormire et surgere et loqui placencia. Dabo nature, quod appetit. 3 Pecuniam desidero in
bursa, molliciem vestium in dorso. Cum hec et alia habuero, reputo feliciora ista omnibus aliis donis et virtutibus
spiritualibus anime.' 4 Secunda vox eius est ista: 'Mors non est nimis dura, iudicium non est ita seuerum, vt
scribitur; minantur duriora propter cautelam, dantur minora propter misericordiam. 5 Ideo, si habuero voluntatem
meam in presenti, anima transeat in futuro, sicut potest.' 6 Tercia vox est ista: 'Deus non redemisset hominem,
nisi dare vellet ei celestia, nec fuisset passus, nisi reducere vellet nos in patriam. Aut quare passus est aut quis
compulit eum pati? 7 Nempe celestia non intelligo nisi ex auditu, et vtrum credendum sit scripturis, nescio.
Tamen, si habere possem voluntatem meam, hoc reciperem pro celesti regno.' 8 Ecce talis est eius voluntas. Ideo
quasi sonus lapidum est vox eius in auribus meis. 9 Sed, o amice, respondeo tibi ad vocem primam: Via tua non
tendit ad celum nec passio caritatis mee sapit tibi. Ideo apertus est tibi infernus, et quia diligis infima et terrena,
ideo vades ad inferiora. 10 Ad secundam vocem respondeo tibi: Fili, mors erit tibi dura, iudicium intollerabile et
fuga impossibilis, nisi te emendes. 11 Ad terciam vocem dico tibi: Frater, omnia opera mea ex caritate feci, vt tu
esses michi similis et auersus redires ad me. Nunc autem opera mea sunt mortua in te, verba mea onerosa et via
mea neglecta. 12 Ideo restat tibi supplicium et societas demonum, quia vertis ad me dorsum, calcas sub pedibus
tuis signa humilitatis mee et non attendis, qualis in cruce steti ante te et pro te. 13 Ego quippe tripliciter steti pro
te. Primo sicut homo, cuius oculum cultellus penetraret; secundo sicut homo, cuius cor gladio perforaretur; tercio
sicut homo, cuius omnia membra pre dolore instantis tribulacionis contremiscerent. 14 Passio quippe mea
amarior michi erat quam punctura in oculo; attamen eam ex caritate paciebar. 15 Dolor quoque matris mee plus
mouit meum cor quam proprius; attamen eum sustinebam. Omnia eciam interiora mea et exteriora diu ex instante
passione et dolore tremuerunt; non tamen dimisi nec recessi. 16 Sic igitur steti ante te, sed tu omnia obliuisceris
et negligis et contempnis; ideo sicut abortiuum et pannus menstruate proicieris."
Caput 13 Item apparuit religiosus qui supra in gradu suo dicens: "O iudex, quero a te: Cur ab aliis cicius
subtrahitur gracia tua et alii diu tollerantur in malicia sua?" 2 "Item cur aliis in iuuentute tribuitur gracia, alii in
senectute priuantur ea?" 3 "Item cur alii tribulantur vltra modum, alii sunt quasi securi a tribulacione?" 4 "Item
cur aliis intelligencia et ingenium datur incomparabiliter docile, alii sunt sicut asini sine intellectu?" 5 "Item cur
aliqui nimis indurantur, alii consolacione mirabili gratulantur?" 6 "Item cur malis datur maior prosperitas in
mundo quam bonis?" 7 "Item cur vnus vocatur in principio, alius circa finem?" 8 Respondit iudex: "Amice,
omnia opera mea ab inicio sunt in presciencia mea et omnia, quecumque facta sunt, ad solacium hominis creata
sunt. 9 Verum quia homo prefert voluntatem propriam voluntati mee, ideo ex iusticia auferuntur ei bona sibi data
gratuite, vt sciat homo omnia racionabilia et iusta apud Deum. 10 Et quia multi ingrati sunt gracie mee et tanto
indeuociores fiunt, quo plus multiplicantur eis dona, propterea auferuntur ab illis cicius dona, vt consilium
deitatis mee manifestetur celerius et ne homo in maius iudicium suum gracia mea abutatur. 11 Item, cur in
malicia aliqui diu tollerantur, racio est, quia multi inter mala sua habent aliquod tollerabile. 12 Nam aut
proficiunt aliis aut cautela sunt aliis, sicut Saul, cum argueretur a Samuele, modicum videbatur in conspectu
hominum peccasse sed Dauid plus; 13 attamen instante probacione Saul inobediens recessit a me Deo suo et
consuluit phitonissam, Dauid vero in temptacione factus est fidelior, sustinens pacienter illata et reputans
accidencia sibi pro peccatis suis. 14 In hoc igitur, quod ego pacienter sustinui Saulem, demonstratur ingratitudo
Saulis et paciencia deitatis mee; quod vero Dauid electus est, ostenditur presciencia mea et humilitas futura
Dauidis et contricio eius." 15 "Item, cur aliquibus gracia aufertur in senectute, respondeo: Omnibus datur gracia
ad hoc, vt ab omnibus diligatur dator gracie. 16 Ergo, quia multi sunt circa finem ingrati mee gracie diuine sicut
Salomon, ideo iustum est, vt auferatur in fine, quod non custodiebatur sollicite ante finem. 17 Nam donum et
diuina gracia mea aufertur quandoque propter negligenciam accipientis, quia non attendit, qualia accepit et que
redderet, quandoque propter cautelam aliorum, vt vnusquisque stans in gracia semper metuat et de casu aliorum
timeat. 18 Quia eciam sapientes ceciderunt ex negligencia et eciam, qui amici mei videbantur, per ingratitudinem
193

