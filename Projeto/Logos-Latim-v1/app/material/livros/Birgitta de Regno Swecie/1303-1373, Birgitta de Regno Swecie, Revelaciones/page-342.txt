deberet admittere, Christus apparens ei dixit: "Numquid pro amicicia reddenda est inimicicia? Aut pro bono
reddendum est malum? Aut in frigido vase reponenda est nix, vt plus frigescat? 3 Ideo quamuis regina ex frigido
corde tibi dedit, quod optulit, tamen cum caritate et reuerencia a te suscipiendum est et orandum pro ea, vt ad
diuinum calorem valeat peruenire. 4 Quia scriptum est: 'Aliorum habundancia suppleat pauperum defectus', et
quod nulla bona opera coram Deo in obliuione erunt."
Caput 111 Bona clericorum sunt proprium Christi, vnde vult quod pauperes sustententur.
{ Cum beata Birgitta semel in peregrinacione, pecunia, quam secum tulerat, pro honore Dei iam consumpta,
inopiam pateretur, Dominus Ihesus, pro cuius amore sua largiendo alienis indigebat, apparens dixit ei oranti: 2
"Quamuis mundus meus sit et omnibus omnia dare possim, tamen, quod ex caritate offertur, accepcius est michi.
Et ea libencius exigo, que propria mea sunt. Nunc autem quia bona vestra expendistis hilariter pro honore meo,
ideo tempore necessitatis vestre de meo accipietis. 3 Fac ergo dici archiepiscopo huius ciuitatis sic: 'Sicut omnes
ecclesie sunt mee, ita et omnes elemosine mee sunt. Da ergo michi in amicis meis de hiis, que mea sunt. Quia
licet acceptum sit michi erigere muros ecclesiarum, eque tamen acceptum michi est iuuare indigentes amicos
meos, qui pro amore meo bona sua exposuerunt. 4 Recordare, quod Helyam ad pauperem viduam destinaui,
quem prius per coruos paueram. Non quia eo tempore aliqui vidua ista diciores non erant vel quia sine vidua
prophetam, qui XL diebus impastus sustinuerat, absque alimoniis sustentare non poteram, sed hoc feci, quia de
caritate vidue volui experimentum sumere, quam ego, scrutans corda et renes Deus, bene noueram, vt aliis fieret
manifesta. 5 Tu ergo, qui pater es et dominus vidue, benefac viduis de meis. Quia quamuis sine te possum omnia
et tu sine me nichil, volo tamen interim caritatem tuam in eis contemplari.'"
Caput 112 Quam malum est inquietare amicos Dei.
{C um sancta Birgitta staret Rome, coquus eius ipsam sic nequiter est affatus: "Domina", inquit, "iam filius
vester dominus Karolus est suspensus." Cui ipsa respondit dicens: "Prohibeat hoc Deus, et a quo hoc audiuisti?"
Et ille: "Peregrini michi hoc dixerunt." 2 Postea circa finem anni idem coquus contritus et confessus obiit. Beata
vero Birgitta, pro anime ipsius sollicita salute, oracioni se dedit. Elapsis autem diebus septem rapta in visionem
spiritualem vidit quasi vnam trabem transuersum super infernum positam, in cuius medio sedebat anima predicti
mortui. 3 Tunc apparuit virgo Maria dicens ei: "Nullus homo credit, in quanto timore sedet hic anima ista. Et hoc
ideo, quia existens in corpore inquietauit amicos Dei. Verumptamen scias, quod est de numero saluandorum."
Caput 113a Quod cantus sororum Ordinis Sancti Saluatoris et hore, quos dictauit magister Petrus, confessor
sancte Birgitte, et legenda matutinalis et regula sunt ex spiritu sancto.
{ Maria dixit sancte Birgitte: "Mitte illi amico meo horas meas. Et dic ei, quod idem dictauit eas, qui dictauit
regulam, et idem spiritus, qui tibi dedit lecciones scribere, ostendit et illi cantum dictare cum rebus mirabilibus. 2
Ipsi namque tantus in aures aer aduenit, quod caput eius et pectus replebantur et cor calefiebat ad caritatem Dei
et, secundum quod flatus ille ei ostendit, lingua eius cantum et verba proferebat. Ideo non oportet ea breuiari. 3
Sed dic sibi, quod ostendat ea dilecto amico meo vero, episcopo Hemmingo; quod ipse velit, potest addere vel
planare. Totum autem, quod ibi de infancia mea scriptum est, verum est. Et huic ecclesia contradicere non potest.
4 Et quamuis ibi non sit magistrale Latinum, pocius tamen michi verba placent ex ore istius dilecti amici mei
quam ex ore alicuius magistri mundani. 5 Postea vero debent hore cum regula custodiri in monasterio Aluastri,
donec locus monasterii mei consummetur."
Caput 113b Quod idem spiritus dictauit regulam, lecciones sororum et cantum.
{ Mater Dei loquitur: "Mittas illi amico meo horas et dicas sibi, quod ille, qui dictauit regulam, et ille spiritus,
qui tibi pronunciauit lecciones, idem spiritus infudit sibi dictare cantum cum signis et indiciis mirabilibus. 2 Illi
enim aduenit tam vehemens ventus in auribus, ita quod cellule capitis et pectus medullitus replerentur, in qua
replecione totum cor eius inflammabatur ad amorem Dei, vnde secundum replentem illam inflammacionem et
leuem mocionem lingua protulit verba et notas; ideo non decet ea abbreuiare. 4 In cantu meo non est
compositum magistrale et rethoricum Latinum, tamen magis placent michi verba illa de istius amici mei dilecti
ore dictata quam subtilia aliquorum magistrorum mundialium."
Caput 114a Spiritus sanctus dupliciter illuminat intellectum hominis, et quod lectura et cantus sororum Ordinis
Sancti Saluato sunt ex spiritu sancto.
{ Virgo Maria loquebatur sponse Christi: "Deo non est difficilius facere quam loqui. Ipse fecerat vermes
venenosos, vt sciant, quo prodire possint iuxta suam necessitatem. 2 Libencius autem se homini inclinat ad
illuminandum conscienciam eius, secundum quod sibi placet, cum suorum verborum intelligencia. Et hoc facit
duobus modis. 3 Primo, sicut tibi videtur, quod quasi aliqua persona dicenda tibi ostendit. Secundo modo, prout
magistro tuo videbatur, quod aures sue et os aere replebantur et cor tamquam vesica ex ardenti ad Deum caritate
extumescebat. 4 Vnde optinuit ipse illa scire verba, que prius ignorauit, quomodo scilicet responsoria, antiphonas
et ympnos componere et cantum debuit ordinare. 5 Et ideo nullum eorum abbreuiari debet aut adaugeri.
Permittitur tamen, quod verbum aliquod elucidetur, si obscurum forsitan videatur."
Caput 114b Qualiter idem dominus Petrus dictauit predictum cantum.
{ Mater Dei loquitur: "Scire debes, quod non est difficilius facere et creare quam loqui. Ipse creauerat vermes
venenatos et dederat eis intelligenciam talem, vt sciant, quo possunt repere pro victu et vita conseruanda. 2
Magis tamen ipse benignus Deus inclinatur humane nature, idest homini, ipsius mentem illuminando secundum
342

