deceret te et pro tali honore laborare teneris.' 16 Talibus igitur verbis natus serpentinus instructus a matre et ad
terrena calefactus ex frigore diuine caritatis incipit terrena desiderando comedere et comedendo arcius estuare.
17 Deinde, vt addiscat mouere membra et erigere caput, pungitur in cauda a matre, quando ab ea informatur et
inducitur, vt alios sibi alliciat promissionibus, 18 alios associet sibi verbis et fauoribus, quando non iubetur
parcere bonis, vt vocetur bonus, non parcere vite, vt vocetur strenuus, non habere quietem, vt celebretur nomen
eius. 19 Docet eciam mater natum serpere et precedendo ducit ad feruorem solis, quando seuiendo superbe et
dissolute incitat eum ad consimilia, dicens ei priuatim et publice: 20 'Sic vixit pater tuus et antecessores tui, sic
magnates decet incedere. Pudor est, si velis esse illis sanccior, dedecus est, si tu velis esse illis humilior, qui ex
blanda locucione acquisierunt fauorem hominum et ex conformacione morum eorum optinuerunt magnum
nomen.' 21 Hiis monitis natus serpentinus illectus sequitur matrem ab vno peccato in aliud, vsque dum venerit in
luxuriam carnis tamquam in solis ardorem. Vbi cum inceperit quiescere et dulcescere carnis ardor, tunc docetur a
matre pungere et stimulare. 22 Verum quia mater considerat infirmitatem eius in stimulo ac paupertatem in
facultatibus et in viribus defectum, ideo suadet ei primo molliora, scilicet vt acquirat primo temporalia minoris
reputacionis, ascendat ad honores minores, que omnia videntur in principio mollia et suauia ad habendum. 23
Qui venenato acquiescens consilio pungit miseros, quibus vis resistendi nulla est, ablacione suorum; pungit alios
iniuria, alios pungit odio atque priuat vita. 24 Deinde confortato malicie stimulo in istis inferioribus perflatus
iterum a matre incipit ad alciora ascendere, maioribus inuidere, prodiciones tendere et suscitare litigia in tantum,
quod eciam in fortissima non formidat extendere stimulum suum, idest ad sancte Ecclesie iniuriam, nisi sollicite
ante preuideatur et sapienter caueatur. 25 Ad huius vero stimuli extirpandam maliciam non est nisi vnum
remedium, idest vt abscidatur lingua serpentis. Hoc vero erit sapiencium discernere, quomodo abscidatur et que
sit eius lingua." 26 Deinde subiunxit ei Dominus: "Sicut pannus transfoditur et non sentit, et sicut pomum
decoriatur et possessor eius non leditur, sic passio mea est in corde istius serpentis, quia numquam eam in corde
suo attente recordatur. 27 Nam in predestinacione ponit fidem suam dicens: 'Si Deus presciuit me dampnandum,
cur amplius laborabo? Si vero saluandum, faciliter recipiet penitenciam meam.' Ve illi, nisi se cicius
emendauerit, quia nullus propter prescienciam meam reprobatur. 28 Scias eciam, quod illa serpens femella,
mater istius, non consequetur, quod insipienter desiderat. Sed nec filii nec generacio illa prosperabitur, ymmo
ipsa in amaritudine morietur et memoria eius erit in obliuione." 29 Filius Dei loquitur: "Caueatur summopere, ne
de genere femelle et serpentis queratur auxilium et stabilitas regni, quia iam appropinquant iudicio Dei et dies
eorum non prolongabuntur." 30 Item alias Christus apparuit dicens: "Scias pro certissimo, quod hec domina non
consequetur, quod desiderat. Nec filii eius prosperabuntur nec facient semen, nec memoria eorum in generacione
et generacionem erit."
Caput 33 Deus Pater loquitur Filio, qualiter ipse est similis sponso, qui tantum dilexit sponsam, quod propter
eam crucifixus est, ipsa vero dilexit adulterum et interfecit sponsum. Et qualiter anime per sponsam, thalamus
per Ecclesiam, porte thalami per voluntatem, adulter vero per corporis delectaciones designantur. Predicit eciam
de futura sponsa sponsanda Christo.
{ Pater loquitur ad Filium: "Tu es similis sponso, qui desponsauit sibi sponsam decoram facie et honestam
moribus et induxit eam in thalamo suo et dilexit sicut se. Sic tu, fili mi. 2 Tu desponsasti sponsam nouam,
quando ad animas hominum tanta arsisti caritate, vt te ipsum pro eis lacerari et in stipite extendi voluisti. 3 Has
introduxisti in sanctam Ecclesiam tuam, quam tuo sanguine dedicasti, quasi in quendam thalamum. Sed vere
sponsa tua nunc facta est adultera, fores thalami sunt clause et in loco sponse iacet adultera pessima, qua cogitat
sic apud se: 4 'Quando vir meus dormiet et nudus iacuerit, tunc producam contra eum gladium acutum et
interficiam eum, quia non placet michi.' Quid notat sponsa nisi animas, quas sanguine tuo redemisti? 5 Que
quamuis multe sunt, tamen propter vnitatem fidei et dileccionis vna vocari possunt. Et multe hee nunc sunt facte
adultere, quia diligunt mundum plus quam te. 6 Delectacionem alterius querunt, non tuam, fores thalami, idest
Ecclesie, sunt clause. Quid significant fores nisi voluntatem bonam, per quam ad animam ingreditur Deus? 7
Hec clausa est quasi nullius boni habens effectum. Voluntas vero inimici tui completur, nam quidquid placet,
quidquid delectat ad corpus, hoc diligitur, hoc honoratur, hoc sanctum et bonum predicatur. 8 Voluntas autem
tua, que est, quod homines debeant diligere te feruenter, desiderare te prudenter, omnia pro te dare racionabiliter,
omnino clausa est et neglecta. 9 Necnon et aliqui, qui forte quandoque fores thalami tui patenter intrant, non hac
intencione intrant, vt voluntatem tuam faciant et vt te toto corde diligant, sed pre verecundia hominum, ne
videantur iniqui, ne sciantur publice ab hominibus, quales sunt intus apud Deum. 10 Sic igitur male clausa est
ianua thalami tui et plus est delectacio adulteri quam tua. Cogitant eciam apud se, quod, cum nudus et dormiens
fueris, interficient te. 11 Tunc quippe videris eis nudus, quando corpus tuum, quod de purissimis visceribus
virginis suscepisti non tamen amittendo diuinitatem, vident sub specie panis in altari. 12 Et nichil cernentes in eo
de diuinitatis tue potencia reputant te quasi panem modicum, cum tamen vere Deus et homo sis, quem oculis
videre non possunt tenebris mundi obscurati. 13 Tunc quoque videris eis dormiens, quando pateris eos
impunitos, et ideo presumptuose ingrediuntur thalamum tuum cogitantes apud se: 14 'Ingrediar et recipiam
corpus Christi sicut ceteri.' Nichilominus tamen post sumpcionem faciunt, quod eis placet. 'Quid enim obest, si
non sumpsero, et quid michi prodest, si sumpsero?' 15 Ecce miseri per tales cogitaciones et per talem voluntatem
interficiunt te a cordibus suis, ne regnes in eis, quamuis immortalis es et in omni loco per potenciam tue
221

