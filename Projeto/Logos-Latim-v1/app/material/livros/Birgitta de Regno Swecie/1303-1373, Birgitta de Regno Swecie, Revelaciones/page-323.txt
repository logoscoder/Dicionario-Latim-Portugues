paciendis. 4 Hic similis est militi, qui immemor iusticie et cause optinende corone grandem querit
remuneracionem tempore felicitatis, qui noluit sequi dominum suum tempore necessitatis. 5 Tercius fructus est,
qui se et omnia sua non solum relinquit in manus Dei, sed, quidquid intelligit, omnia a se alienat, factus sicut
iumentum et non homo, solam querens dulcedinem domini, in aduersitatibus gaudens, in prosperitatibus humilis
et timorosus. 6 Hic fructus meretur, vt Deus exurgat in miseracionibus et vt ascendat promissum gaudium, quo
gentiles letificabuntur et tepidi recalescent et frigidi ignientur."
Caput 41 Christus precipit sancte Birgitte ire ad Romam, dicens, quod regula Sancti Saluatoris proficiet etc.
{ Filius Dei loquitur: "Iam regula descripta est, iam flores ei appositi et colores ordinati. Vade nunc ad locum,
vbi visura es papam et imperatorem. 2 Nam hec regula procedet quasi lumen in laterna et coartabit se, vt
proficiat, donec tercius fructus ascendet, qui conteret aristas et purum granum recondet in horreum meum."
Caput 42 Christus precipit sancte Birgitte scribere imperatori pro confirmacione regule Sancti Saluatoris.
{ Loquebatur Christus ad sponsam dicens: "Scribe ex parte mea imperatori verba hec: Ego sum lux illa, que
illuminaui omnia, quando tenebre operiebant omnia. 2 Ego sum eciam lux illa, que, inuisibilis per deitatem,
visibilis vero apparui per humanitatem. Ego sum eciam lux, que te quasi speciale lumen constitui in mundo, vt in
te inueniretur maior iusticia pre aliis, et vt tu dirigeres omnes ad iusticiam et pietatem. 3 Ideo significo tibi ego,
vera lux, qui te ascendere feci ad sedem imperialem: Quia sic placet michi, loquor cum vna femina verba iusticie
et misericordie mee. 4 Suscipe igitur illa verba librorum, que ipsa mulier scripsit de ore meo, et perscrutare illa et
labora, vt iusticia mea timeatur et misericordia mea discrete desideretur. 5 Scias eciam tu, qui imperium tenes,
quod ego, omnium conditor, dictaui vnam regulam monialium ad honorem amantissime virginis matris mee et
dedi illam isti mulieri, que scribit tibi. 6 Perlege igitur eam et conare cum summo pontifice, vt dicta regula, ore
meo proprio dictata, per eum, qui in mundo vicarius meus est, eciam apud homines approbetur, quam ego Deus
coram exercitu meo celesti approbaui."
Caput 43 Christus ostendit per sanctam Birgittam cuidam regi inobedienti sibi viam, per quam reconciliari potest
etc.
{ Filius Dei loquitur: "Quia ille, quem vocaui filium meum, factus est inobediens et similior puero discolo quam
filio obedienti ideo, quia primam viam, scilicet eundo ad paganos, non impleuit, ideo ostendo ei nunc secundam
viam, quam si tenuerit, beatus erit. 2 Hec autem est via, quod scilicet vadat ad summum pontificem, quia summa
delicta apud summum dominum et per consilia summi domini sunt emendanda. 3 Si autem exierit, non erubescat
exponere ei, quod fuerat depredator communitatis, proditor animarum, contemptor ecclesie, iuramenti et legis
publice violator, corone regie et facultatum eius prodigus alienator et dissipator. 4 Impetret insuper
absolucionem peccatorum suorum et confirmacionem regule mee, quam in regno eius ostendi, vt apes
congregande et loca iam preparata et speranda suis benediccionibus solidentur. 5 Non differat ergo exire, ne
forte, si distulerit, locuste et bruchi occupent loca apibus preparata et sic fecibus suis deturpent et dissipent, vt
maior labor sit in purgando loca et renouando, quam fuerat in edificando."
Caput 44 Reuelacio de indulgenciis Sancti Petri ad Vincula et confirmacione regule Saluatoris.
{ Filius Dei loquitur ad sponsam: "Qui habet glomeracionem filorum, in qua est intus aurum optimum, non
desinit filare, donec inuenerit aurum. Quo inuento vtitur eo possessor ad honorem et commodum suum. 2 Sic iste
papa Vrbanus aurum est ductile ad bona, sed sollicitudinibus mundi vallatus est. Ideo vade et dic ei ex parte mea:
'Tempus tuum breue est; surge et attende, quomodo anime tibi commisse saluentur. 3 Ego optuli tibi regulam
religionis, que fundari et incipi debet in loco Watzstenom in Suecia, que de ore meo processit. Nunc autem volo,
vt non solum auctoritate tua confirmetur sed et benediccione tua, qui vicarius meus es in terris, roboretur. 4 Ego
dictaui eam et dotaui spirituali dote, scilicet concedendo indulgencias, que sunt in ecclesia Sancti Petri ad
Vincula in Roma. Tu ergo approba coram hominibus, quod coram exercitu meo celesti est sanctitum. 5 Si autem
queris signum, quod hec ego loquor, hoc iam ostendi tibi, quia, quando primum audisti verba mea, anima tua in
aduentu nuncii mei spiritualiter fuit consolata. Si autem queris vlterius signum, dabitur tibi, sed non sicut Ione
prophete.' 6 Tu autem, sponsa mea, cui dictam graciam feci, si non poteris habere litteram et graciam pape et
sigillum super concessione indulgencie dicte, nisi precedente pecunia, sufficit tibi benediccio mea. 7 Ego enim
approbabo et confirmabo verbum meum, et omnes sancti erunt michi testes. Mater mea sit tibi sigillum, pater
meus confirmator et spiritus sanctus adueniencium ad monasterium tuum consolator."
Caput 45 Christus per sanctam Birgittam precipit priori Petro de Aluastro scribere regulam Sancti Saluatoris etc.
{ Filius Dei loquitur: "Dic illi, vt scribat regulam a spiritu meo dictatam, sed caue diligenter, ne de spiritu tuo aut
minuas aut addas nisi ea, que tibi a me dicuntur. 2 Si vero scriptor aliquid de regulis patrum addiderit, vbi
materie congruere viderit et attractum spiritus mei solitum sibi adesse senserit, non erit michi ingratum. 3 Nam
Benedictus et Franciscus et alii patres more apum de patribus suis in regulis suis multa constituerunt, et gratum
est michi, quia spiritum meum habuerunt et voluntas eorum erat secundum voluntatem meam. Ideo quidquid
statuerunt, gratum est michi."
Caput 46 Christus precipit sancte Birgitte dicere domino Petro, priori Aluastri, qualis regula haberetur in
monasterio Sancti Saluatoris, addens racionem, cur sibi et non aliis ista loqueretur.
" {E go ostendere tibi volo, qualis regula in monasterio matris mee habeatur, vt sciatur, quia eciam heremite et
sancti patres infusiones a spiritu meo habuerunt. 2 Propterea quecumque audieris in spiritu meo, defer ad
323

