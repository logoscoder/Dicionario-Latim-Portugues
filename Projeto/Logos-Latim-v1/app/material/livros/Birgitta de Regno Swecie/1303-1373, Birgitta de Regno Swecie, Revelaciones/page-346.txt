placere.' 71Alia oracio ad Virginem 'Oramus et te, piissima Virgo Maria, mundi regina et angelorum, vt eis,
quos purgatorius examinat ignis, impetres refrigerium, peccatoribus indulgenciam, iustis in bono
perseueranciam. Nos quoque fragiles ab instantibus defende periculis! Per Christum, Dominum nostrum.' 72
Omnibus quoque diebus festis et priuatis missa de Matre mea per sorores cantabitur et omni sabbato sorores post
missam Matris mee cantabunt 'Salue Regina'."
73 Christus statuit hic, qualiter et quibus horis per moniales silencium teneatur. 74 Caput VI.
75 "Ad conseruandam grauitatem silencii a summo mane vsque ad post missam cantatam de Matre mea nulli
loqui aliquid licitum sit. Finita autem illa missa in locis debitis inter horas, vsquequo legantur benedicciones
mense, de collacione spirituali et obseruancia ordinis ac de quibuscumque veris necessariis licencia loquendi
conceditur. 76 Scurrilia vero et ociosa in omni loco omnique tempore penitus caueantur. Deinde lectis graciis in
ecclesia inter se sorores loqui possunt, donec vesperas incipiant, et tunc eciam silencium, donec gracias post
cenam in ecclesia legerint, sollicite est tenendum. 77 Illo quoque modico interuallo, quod est inter gracias et
collacionem, loquendi licencia condonatur. Incepta vero collacione omni studio silencium teneatur, donec in die
sequenti vsque ad finem missa cantata fuerit de Matre mea gloriosa. 78 Et sciendum est, quod ad omnia silencia
iam conscripta sorores vniuersaliter astringantur preter eas, que ad officia talia deputantur, que sine loquela
competenter non possunt exequi. Omnia enim racionabiliter debent fieri et vt occasio a prauis excludatur."
79 Christus prohibet hic, quod nulla persona secularis seu religiosa claustrum monialium ingrediatur neque eis
loquatur nisi certis temporibus. 80. Caput VII.
81 "Remota omni occasione cuiuscumque necessitatis siue supplicacionis nullus secularium virorum seu
mulierum, nullus religiosorum seu aliorum clericorum claustra monasterii monialium ingrediatur. Colloquium
quoque omnium nisi certis temporibus eis interdicitur."
82 Christus determinat hic, quibus diebus et qualiter moniales possint loqui ad cratem personis secularibus. 83
Caput VIII .
84 "Hiis autem temporibus moniales secularibus loqui possunt, scilicet a nona vsque ad vesperas et hoc tantum
dominicis diebus et magnis festis sanctorum, non tamen exeundo sed ad fenestras deputatas sedendo. 85 Nulli
enim post introitum suum licebit de monasterii claustris exire. Si qua forte a parentibus vel amicis honestis caris
videri desiderat, aperire potest fenestram; si autem non aperit fenestram, eo copiosior merces ei repromittitur in
futuro."
86 Christus ordinat hic de temporibus et modo ieiuniorum fiendorum per moniales. 87 Caput IX
88 "In aduentu omnes in cibis quadragesimalibus ieiunabunt vsque ad diem natiuitatis mee. Feria quoque sexta
proxima ante dominicam quinquagesime ieiunare incipient in cibis quadragesimalibus vsque ad pascha. 89 Feria
vero sexta proxima post ascensionem meam vsque ad festum penthecostes ieiunabunt in piscibus et lacticiniis. A
festo autem exaltacionis sancte crucis ieiunabunt vsque ad festum sancti Michaelis in piscibus et lacticiniis. 90 A
festo eciam omnium sanctorum vsque ad aduentum ieiunabunt in piscibus et lacticiniis. Hiis autem diebus debent
ieiunare in pane et aqua, scilicet ante quatuor solempnitates Matris mee Marie, purificacionis, annunciacionis,
assumpcionis et natiuitatis, 91 in vigiliis omnium apostolorum, hoc excepto, quod, vbicumque duo apostoli in
vna solempnitate combinantur, vtputa Petri et Pauli, Philippi et Iacobi, Symonis et Iude, ieiunium vnius diei
stabit pro ambobus, Iohannis ante Portam Latinam, Iohannis Baptiste, beati Michaelis archangeli, omnium
sanctorum, parasceues et ante solempnitatem corporis mei. 92 Hiis diebus omnes in pane et aqua ieiunabunt. Et
est sciendum, quod in omnibus ieiuniis excipiende sunt egrote et antique. Illis quoque compaciendum est, que
intelliguntur ad peragenda officia sua vere debiles existere, dum ieiunant. 93 Ceteris autem temporibus tocius
anni in omni ebdomada quater vescantur carnibus, scilicet die dominico, die lune, die martis et die iouis. In cenis
autem horum dierum piscibus vescantur et lacticiniis. 94 Die autem mercurii abstinebunt a carnibus tam in
prandio quam in cena. Licebit tamen illo die vesci piscibus et lacticiniis. In sextis feriis tocius anni ieiunabunt in
cibis quadragesimalibus. 95 Sabbatis quoque in lacticiniis et piscibus ieiunabunt. Preterea omnibus aliis
ieiunalibus diebus secundum statuta ecclesie ieiunabunt."
96 Christus disponit hic tempus et modum probacionis et recepcionis monialium ad religionem.
97 Caput X.
98 "Si qua ad religionem suscipi rogauerit, numquam ante vnum annum integrum recipiatur sed dicatur ei primo:
'Reuertere ad nos post tres menses et interim deliberabimus de te.' 99 Cumque statuto tempore redierit, inquirat
ab ea abbatissa, quo desiderio petit religionem quibusue vinculis tenetur in mundo, et auditis causis eius et
proposito dicatur ei: 100 'Filia, quandoque sub specie boni latet falsitatis laqueus et inconsideracio futurorum
multos supplantat. Reuertere ergo ad nos post aliquos menses et ostende nobis desiderium tuum, si perseuerat in
bono!' 101 Reuertente ergo illa et humiliante se sicut prius, predicentur ei dura et aspera ordinis, contemptus
mundi et obliuio parentum. Que omnia si se seruaturam promiserit, tunc circa finem anni omnis congregacio
consenciet in eam. 102 Que si talis persona fuerit, quod de eius vita non est dubium, in ipso principio peticionis
eius omnes consentire possunt in eam sed ante annum ad introitum et professionem seu habitus recepcionem
nullatenus admittatur. 103 Adepto itaque consensu ingressionis mittatur pro episcopo, qui rogatus veniens
consecrabit eam. 104 Veniens autem episcopus descendet ad ianuam ecclesie; et eam, que religionem ingressura
est, expectantem episcopus ante fores interroget dicens: 'Es tu libera et ab omni vinculo ecclesie immunis,
346

