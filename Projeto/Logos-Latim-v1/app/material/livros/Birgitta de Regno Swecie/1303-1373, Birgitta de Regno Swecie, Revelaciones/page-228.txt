nec necesse est nobis tibi loqui, quia omnia scis. Sed quia caritatem tuam ostendere vis, ideo insinuas voluntatem
tuam, quibus tibi placet. 64 Ego namque a principio, quo anima istius fuit cum corpore iuncta, fui semper cum
eo. Ego eciam scripsi vnum librum de bonis suis. Si autem librum istum audire volueris, in potestate tua est." 65
Respondit iudex: "Non possum iudicare nisi auditis prius et cognitis bonis et malis suis. Quibus iuste pensatis,
sicut tunc iusticia exigit, secundum ea debet iudicari siue ad mortem siue ad vitam." 66 Respondit angelus:
"Liber meus est obediencia sua, qua obediuit tibi, et in hoc sunt septem columpne. Prima est baptismus. Secunda
est abstinencia sua in ieiunio et ab illicitis operibus et peccatis et eciam a voluptate et temptacione carnis sue. 67
Tercia columpna erat oracio et propositum bonum, quod ad te habuit. Quarta columpna erat opera sua bona in
elemosinis et aliis operibus misericordie. 68 Quinta columpna erat spes sua ad te. Sexta columpna erat fides,
quam sicut christianus tenuit. Septima columpna erat diuina caritas." 69 Quibus dictis dixit iterum iudex ad illum
angelum bonum: "Vbi est liber tuus?" Ille autem respondit: "In visione et caritate tua, domine mi." 70 Tunc
Maria exprobrando dixit ad dyabolum: "Quomodo custodisti librum tuum et quomodo deletum est ab eo illud,
quod in eo scriptum erat?" 71 Tunc clamauit dyabolus: "Ve, ve, quia decepisti me!" Deinde dixit iudex ad
piissimam matrem suam: "Tu vere racionabiliter optinuisti in hac questione sentenciam et lucrata es istam
animam cum iusticia." 72 Deinde dyabolus clamauit: "Ego perdidi, ego victus sum! Sed dic michi, iudex,
quamdiu tenebo istam animam pro perismatibus istis?" 73 Respondit iudex: "Ego indicabo tibi. Libri enim aperti
sunt et lecti. Sed dic michi, dyabole, licet ego omnia sciam, utrum hec anima debet intrare celum secundum
iusticiam an non. Ecce enim permitto te videre et scire modo veritatem iusticie." 74 Respondit dyabolus:
"Iusticia est in te, quod, si quis decesserit sine peccato mortali, non intrabit penas inferni et, quicumque habet
diuinam caritatem, de iure tenetur habere celum. 75 Ergo, quia ista anima non decessit in mortali peccato et
habuit diuinam caritatem, digna est accepta prius purgacione sua intrare in celum." 76 Respondit iudex: "Ergo,
quia modo aperui tibi intellectum et permisi te videre lumen veritatis et iusticie, dic audientibus, quibus michi
placet, qualis debet esse iusticia istius anime." 77 Respondit dyabolus: "Vt purgetur taliter, quod non sit in ea vna
macula, quia licet adiudicata est tibi ex iusticia, tamen adhuc immunda est nec peruenire potest ad te nisi
percepta prius purgacione. 78 Et quia tu, iudex, quesiuisti a me, nunc ego eciam quero a te, quomodo purgari et
quamdiu in manibus meis esse debeat." 79 Respondit iudex: "Tibi precipitur, dyabole, vt non intres in eam nec
absorbeas eam in te, sed debes eam purgare, vsquequo fiat munda et immaculata. Ipsa enim secundum modum
culpe pacietur penam suam. 80 Tripliciter enim peccauit in visu, tripliciter in auditu et tripliciter in tactu. Et ideo
tripliciter debet puniri in visu. Primo enim debet videre personaliter peccata sua et abhominaciones. 81 Secundo
debet videre te in malicia tua et in terribili deformitate tua. Tercio debet videre miserias et penas terribiles
aliarum animarum. Similiter affligatur tripliciter in auditu. 82 Primo namque audiat ve horribile, quia audire
voluit laudem propriam et delectabilia mundi. Secundo debet audire horribiles clamores demonum et irrisiones.
83 Tercio audiet obprobria et intollerabiles miserias, quia audiuit magis et delectabilius mundi amorem et
fauorem quam Dei et quia feruencius seruiuit mundo quam Deo suo. 84 Tripliciter eciam affligatur in tactu.
Primo quidem ardeat igne ardentissimo interius et exterius, ita quod non minima macula sit in ea, que non
purgetur igne. Secundo paciatur frigus maximum, quia ardebat cupiditate sua et frigidus erat caritate mea. 85
Tercio erit in manibus demonum, vt non sit aliqua quantumcumque minima cogitacio nec minimum verbum,
quod non purgetur, donec fiat tamquam aurum, quod in fornace et formella purgatur ad voluntatem possessoris."
86 Tunc iterum ait dyabolus: "Quamdiu erit ista anima in pena ista?" Respondit iudex: "Quamdiu voluntas sua
fuit viuere in mundo. Et quia ipsa talis erat, quod libenter vixisset in corpore vsque ad finem mundi, ideo pena
ista tenetur durare vsque in finem mundi. 87 Hec enim est iusticia mea, quod, quicumque habet diuinam
caritatem ad me et omni desiderio desiderat me, cupiens esse mecum et separari a mundo, iste talis sine pena
tenetur habere celum, quia examinacio presentis vite est purgacio sua. 88 Qui autem timet mortem propter
acerbam penam mortis et propter penam futuram et vellet ideo longius viuere, vt emendaret se, iste tenetur
habere leuem penam in purgatorio. 89 Qui vero voluntatem habet viuere vsque ad diem iudicii, licet non peccet
mortaliter, propter voluntatem tamen perpetuam viuendi, quam habet, tenetur habere penam perpetuam vsque ad
iudicium." 90 Tunc respondens piissima mater dixit: "Benedictus sis tu, fili mi, pro iusticia tua, que est in omni
misericordia. 91 Licet enim nos omnia videmus et scimus in te, attamen ad aliorum cognicionem dic, quale
remedium adhiberi debeat, quod minuat tam longum tempus pene, et quale ad hoc, quod extinguatur tam seuus
ignis, et quomodo eciam liberari possit ista anima a manibus demonum." 92 Respondit Filius: "Tibi nichil potest
negari, quia tu mater misericordie es et misericordiam et consolacionem omnibus procuras et inquiris. Tria enim
sunt, que faciunt minui tam longum tempus pene et extingui ignem et liberari de manibus demonum. 93 Primum
est, si per aliquem reddantur ea, que iniuste ab aliis abstulit et extorsit vel reddere iuste aliis tenebatur. 94 Hoc
enim est iusticia, vt tam diu anima purgetur, donec illa, que iniuste per eam ablata sunt, restituantur vsque ad
minimum quadrantem aut per preces sanctorum aut per elemosinas et opera amicorum vel per purgacionem ad
hoc dignam. 95 Secundum est copiosa elemosina; per hanc enim extinguitur ignis. Tercium est corporis mei
oblacio in altari pro eo et amicorum meorum preces. Hec autem tria sunt, que liberabunt eum ab illis tribus
penis." 96 Respondit iterum mater misericordie: "Quid ergo valent sibi nunc opera bona, que fecit pro te?"
Respondit Filius: "Non ideo queris, quia ignoras, cum omnia scis et vides in me, sed hoc inquiris, vt aliis
caritatem meam ostendas. 97 Certe non aliquod minimum verbum nec eciam minima cogitacio, quam ad
228

