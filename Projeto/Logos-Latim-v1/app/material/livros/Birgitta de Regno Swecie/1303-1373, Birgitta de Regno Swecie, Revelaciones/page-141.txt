quod aliud ostendebatur tibi spiritualiter et aliud audiebatur corporaliter, in eo scilicet, quod ille miles, qui viuit
corporaliter, ostendebatur tibi mortuus spiritualiter et spirituali auxilio indigere? 8 Sed audi nunc certitudinem.
Omnis namque veritas ex Deo est omneque mendacium a Dyabolo, quia pater mendacii est. 9 Ideo, quamuis
veritas ex Deo est, tamen de Dyaboli malicia et mendaciuo, quod Deus quandoque permittit occulto iudicio,
virtus Dei fit manifestior, sicut per exemplum indicabo tibi. 10 Virgo quedam fuit, que sponsum suum tenerrime
diligebat et similiter sponsus virginem; ex quorum dileccione Deus glorificabatur et parentes amborum
letabantur. 11 Quod inimicus eorum considerans cogitauit taliter: 'Scio,' inquiens, 'quod sponsus et sponsa per
tria conueniunt, scilicet per litteras, per mutua colloquia aut per corporum unionem. 12 Ergo, ne nuncii et
portatores litterarum aditum obtineant, implebo vias omnes stipitibus, spinis et uncinis. Ne vero appropinquent
ad mutua colloquia, faciam clamores et strepitus, quibus distrahentur in colloquendo. 13 Ne vero conueniant
nudi in lecto, statuam custodes tales, qui quamlibet rimam obseruabunt, ne aliquam occasionem obtineant
conueniendi.' 14 Sponsus itaque astucior hoste intelligens ista dixit seruis suis: "Hostis meus ponit michi insidias
in talibus. Et vos illis locis attendite, quod si ita inueneritis, sinite eum laborare, donec posuerit laqueos, 15 et
postea consurgentes ne interficiatis eum sed deludendo inclamate eum, ut conserui vestri videntes astucias hostis
efficantur solliciciores in vigilando et custodiendo.' 16 Simili modo est eciam in spiritualibus. Nam littere,
quibus sponsus et sponsa id est Deus et anima bona conueniunt, nichil aliud sunt nisi oraciones et suspiria
bonorum. 17 Sicut enim littere corporales indicant affectum et voluntatem mittentis eas, sic oraciones bonorum
ingrediuntur ad cor Dei et coniungunt animam Deo in unum vinculum caritatis. 18 Sed Dyabolus impedit
quandoque corda hominum, ne rogent ea que salutis anime sunt aut quod carnali voluptati contrarium est.
Impedit quoque, ne rogantes pro aliis peccatoribus exaudiantur; qui peccatores pro se utiliora anime non petunt
nec rogant ea que sunt ad utilitatem sempiternam. 19 Quid vero sunt mutua colloquia, quibus sponsus et sponsa
efficiuntur cor unum et anima una, nisi penitencia et contricio? In quibus quandoque Dyabolus tantum facit
clamorem, quod ad inuicem non audiuntur. 20 Quid autem est clamor eius nisi suggestio eius praua suggerens
cordi fructuose volenti penitere, dicens inspiracionibus suis: 'O, anima,' inquiens, 'delicata. Durum est aggredi
inconsueta et insolita; numquid omnes possent esse perfecti? 21 Sufficit tibi esse unum de multis; quid maiora
attemptas? Cur facis quod nemo? Perseuerare enim non poteris; derideris ab omnibus, si te nimis humilias et
submittis.' 22 Talibus igitur anima delusa inspiracionibus cogitat secum: 'Graue,' inquit, 'est consueta relinquere,
ideo faciam confessionem de preteritis. Sufficit enim michi sequi viam plurium, non valeo esse perfecta. Deus
quippe misericors est nec redemisset nos, si perire nos voluisset.' 23 Talibus clamoribus impedit Dyabolus
animam, ne audiat Deus. Non quod non audit Deus omnia sed quia in audiendo talia non delectatur, quando
anima consentit magis temptacioni sue quam proprie racioni. 24 Quid vero est quod Deus et anima coniunguntur
nudi nisi desiderium celeste et caritas pura, quibus anima flagrare debet omni hora? Sed hec caritas impeditur
quadrupliciter. 25 Primo instigat Dyabolus animam aliquid facere contra Deum, quod licet non reputatur graue,
tamen delectat animum. Et huiusmodi delectacio, quia leuigatur nec curatur, odiosa est apud Deum. 26 Secundo
inspirat Dyabolus anime aliqua bona facere propter placenciam hominum et omittere quandoque bona, que
posset facere, propter honorem et timorem mundi. 27 Tercio Dyabolus immittit obliuionem faciendorum
bonorum anime et tedium, per que animus absortus attediatur in faciendo bona. 28 Quarto Dyabolus sollicitat
animam in curis mundialium aut in gaudio et dolore superuacuo seu in timore dispendioso. 29 Per talia itaque
impediuntur littere id est oraciones iustorum et mutua colloquia sponsi atque sponse. Sed licet Dyabolus astutus
est, tamen Deus sapiencior atque forcior comminuens laqueos hostis, ut littere misse peruenire valeant ad
sponsum. 30 Tunc autem franguntur laquei, quando Deus immittit cogitare que bona sunt, et cor desiderat, ut
obtineat voluntatem fugiendi que praua sunt et faciendi que placita sunt Deo. Dissipatur eciam clamor hostis,
quando anima discrete penitet habens velle confessa non iterandi. 31 Scito eciam, quod Dyabolus non solum
facit clamorem et strepitum hiis, qui sunt inimici Dei, sed eciam amicis Dei, sicut per exemplum intelligere
poteris, quasi esset virgo, cui cum loqueretur vir apparuit quoddam antipendium inter eos, quod quidem vir vidit
sed non virgo. 32 Finita autem collocucione virgo eleuatis oculis vidit antipendium et timens cogitauit secum:
'Prouideat,' inquit, 'Deus, ne forte laqueis hostis sim decepta.' Sponsus vero videns virginem contristatam remouit
antipendium et ostendit ei omnem veritatem. 33 Sic eciam perfecti homines visitantur inspiracionibus diuinis,
quibus Dyabolus facit tunc clamores, quando vel eleuantur subita superbia aut eiciuntur nimio timore seu
inordinate condescendendo tolerant aliorum peccata aut nimia leticia vel tristicia dissoluuntur. 34 Similiter
factum est tecum. Dyabolus quippe instigabat quosdam scribere tibi illum esse mortuum, qui viuebat, unde
magnum concepisti dolorem. Sed Deus ostendit tibi spiritualem mortem eius, ut quod scriptores dixerunt
corporaliter esse falsum, hoc Deus consolando te spiritualiter ostendit esse verum. 35 Ideo verum est quod
dicitur, quod tribulaciones inductiue sunt ad spiritualia bona, quia, nisi propter mendacium auditum fuisses
contristata, tanta virtus et pulchritudo anime ostensa tibi non fuisset. 36 Propterea et ut intelligeres occultam Dei
dispensacionem, quasi quoddam antipendium erat inter animam tuam et Deum loquentem, quia anima apparuit
in specie indigentis auxilio, et Deus in omni locucione sua istam obseruauit conclusionem: 'Vtrum,' inquit,
'mortuus est vel viuit, scies tempore suo.' 37 Ostensa vero pulchritudine anime et ornatu, quo anima perfici debet
ad ingressum celi, ablatum est antipendium et ostensa veritas, quod scilicet homo ille corporaliter viuebat et
spiritualiter erat mortuus, et talibus virtutibus armari debet quicumque patriam celestem est ingressurus. 38
141

