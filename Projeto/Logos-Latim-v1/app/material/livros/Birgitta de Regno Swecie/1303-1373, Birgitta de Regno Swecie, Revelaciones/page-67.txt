tempore suo perfundaris.' 7 Secundus magister ait: 'Si sapienciam meam secutus fueris, ducet te in vallem
floridam et ex omni terre fructu amenam. 8 Mollicia est in via sub pedibus et in descensu modicus labor. 9 Si
perstiteris in ista sapiencia, habebis, quod extra est fulgidum, sed cum frui eo volueris, fugiet a te. Habebis
eciam, quod non durat sed statim finitur. 10 Et cum liber perlectus fuerit, simul et liber et lectura annichilatur et
vacuus relinqueris.' 11 Quibus auditis cogitabat ille secum: 'Audio hic duo mirabilia. 12 Si ascendero in montem,
debilitantur pedes et grauatur dorsum. Si vero optinuero, quod extra est obscurum, quid michi prodest? 13 Si
autem laborauero in eo, quod nullum habebit finem, quando tunc erit consolacio? 14 Alter quoque magister
promittit, quod fulgidum est extra sed non mansurum, sapienciam cum lectura finituram. Que ergo michi in istis
utilitas, si carent stabilitate?' 15 Cumque si cogitabat in animo, affuit ex improuiso quidam homo inter duos
magistros et ait: 16 'Licet mons altus est et difficilis est in ascensu, tamen supra montem nubes est lucida, et qua
habebis refrigerium. 17 Si autem, quod promittitur, exterius est tenebrosum, frangi quidem potest, et sic
optinebis aurum, quod intus latet, quod cum leticia eternaliter poteris possidere.' 18 Duo isti magistri duplex est
sapiencia, spiritualis videlicet et carnalis. Spiritualis est voluntatem propriam Deo relinquere et toto desiderio et
opere in celestia suspirare. 19 Non enim veraciter sapiencia dici potest, nisi cum verbis concordat opus. 20 Hec
sapiencia ducit ad vitam beatam. Sed ista sapiencia est petrosa in perueniendo et prerupta in ascendendo. Durum
quippe est et petrosum videtur affeccionibus suis resistere. 21 Preruptum est consueta delectabilia calcare, mundi
honorem non amare. 22 Quamuis autem sic difficile est, attamen quicumque cogitat secum, quia tempus breue
est et mundus finiturus, animumque constanter firmauerit ad Deum, huic supra montem apparebit nubes, idest
consolacio Spiritus sancti. 23 Eius denique erit dignus consolacione, qui non alium consolatorem querit nisi
Deum. Quomodo enim incepissent tam ardua et amara omnes electi Dei, nisi bone voluntati hominis tamquam
instrumento bono cooperatus fuisset spiritus Dei? 24 Hunc autem spiritum adduxit eis voluntas bona, inuitauit
diuina caritas, quam habebant ad Deum, quia laborabant voluntate et affectu, donec opere fiebant fortes. 25
Adepta vero consolacione spiritus, optinebatur et mox aurum diuine delectacionis et caritatis, qua non solum
paciebantur multa contraria sed in paciendo considerata retribucione delectabantur. 26 Hec delectacio videtur
mundi amatoribus tenebrosa, quia diligunt tenebras; Dei vero amatoribus lucidior est sole et fulgencior auro, quia
frangunt tenebras viciorum et ascendunt in montem paciencie, contemplantes nubem consolacionis, que non
finitur sed incipit in presenti et quasi circulus circumuoluitur, donec venerit ad perfeccionem. 27 Mundi vero
sapiencia ducit ad vallem huius miserie, que florida videtur in habundancia rerum, amena in honoribus, mollis in
voluptate. 28 Ista sapiencia cicius finietur nec aliquid plus utilitatis habet nisi quod solummodo videbat et
audiebat. 29 Ergo, filia mea, inquire sapienciam a sapiente, idest a filio meo! Ipse quippe est sapiencia, a quo est
omnis sapiencia; circulus ille ipse est, qui numquam terminatur. 30 Ego clamo ad te quasi mater ad filium: dilige
sapienciam, que intus est quasi aurum, extra contemptibilis, intus feruens caritate, extra laboriosa et opere
fructuosa! 31 Et si turbaris ex onere, spiritus Dei erit consolator tuus. 32 Accede et conare tamquam homo
progrediens, donec assuescit! Non retrocedas, donec venias ad montis summitatem! 33 Nichil enim tam difficile
est, quod in continuacione stabili et racionabili non erit facile. 34 Nichil tam honestum in principio aggressionis,
quod ex imperfeccione consumacionis non obfuscetur. 35 Ergo accede ad spiritualem sapienciam! Hec ducet te
ad labores corporis, ad mundi contemptum, ad modicam tribulacionem et perpetuam consolacionem. 36 Mundi
vero sapiencia fallax est et pungitiua. Hec ducet te ad temporalium congregacionem et ad presentem honorem,
sed in fine ad maximam infelicitatem, nisi sollicite preuideatur et caueatur."
Caput 23 Verba Virginis gloriose sue humilitatis declaracionis ad filiam et qualiter humilitas per mantellum
designatur et de condicionibus vere humilitatis et de eius fructu mirabili.
" {M ulti mirantur, cur tecum loquor. Certe ideo, ut humilitas mea ostendatur. 2 Sicut enim cor de membro
corporis infirmo non gaudet, antequam iterum receperit sanitatem, et recepta sanitate plus letatur, sic ego,
quantumcumque homo peccat, si ex toto corde et vera emendacione ad me reuersus fuerit, statim parata sum
recipere reuertentem. 3 Nec attendo, quantum peccauerit sed cum quali intencione et voluntate redit. 4 Ego vocor
ab omnibus 'mater misericordie'. Vere, filia, misericordia filii mei fecit me misericordem et misericordia eius
visa compacientem. 5 Ideo miser erit, qui ad misericordiam, cum possit, non accedit. Ergo tu, filia mea, veni et
absconde te sub mantello meo! 6 Hic est exterius contemptibilis, intus vero utilis propter tria. Primo obumbrat ab
aere tempestuoso, secundo munit a frigore urente, tercio defendit contra nubium imbrem. 7 Hic mantellus
humilitas mea est. Hec videtur a mundi amatoribus valde contemptibilis et supersticiosa ad imitandum. 8 Quid
enim contemptibilius est quam vocari fatua et non irasci vel verba reddere? 9 Quid despeccius quam omnia
relinquere et omnibus indigere? 10 Quid dolorosius apud mundiales quam iniuriam suam dissimulare et omnibus
se credere et tenere indigniorem et humiliorem? 11 Talis, o filia, erat humilitas mea, hoc gaudium meum, hec
voluntas tota, que nulli nisi filio meo placere cogitabam. 12 Verumptamen hec humilitas sequentibus me valet ad
tria. 13 Primo pro aere corruptiuo et tempestuoso, idest pro obprobrio hominum et despeccione. Sicut enim aer
impetuosus et fortis ab omni parte impellit hominem et infrigidat, sic hominem impacientem et futurorum
inconsideratiuum obprobria faciliter deiciunt et animum a caritate remittunt. 14 Sed quicumque ad humilitatem
meam sedule attendit, cogitet, qualia ego, domina omnium, audiui, querat laudem meam, non suam. 15
Consideret, quod verba non sunt nisi aer, et mox habebit refrigerium. 16 Ut quid enim mundiales tam
impacientes sunt ad verba et obprobria, nisi quia plus querunt laudem propriam quam Dei? Et humilitas in eis est
67

