respondet michi anima: 'Iudicium meum dicit michi consciencia mea et ipsum est pena digna pro meri tis, quia
non obediui tibi.' 23 Cui ego respondeo: 'Ego, iudex tuus, suscepi omnem penam pro te et notum feci tibi
periculum tuum et viam eundi, ne tu venires in penam. 24 Iusticia quippe fuit, ut ante satisfaccionem culpe
celum non intrares. Hanc ego sustinui pro te, quia personaliter impotens eras ad paciendum. 25 Ego ostendi tibi
per prophetas, que michi erat futura, et nec minimum punctum, de quo prophete vaticinabantur, preteriui. 26 Ego
ostendi tibi omnem dileccionem, quam poteram, ut verteres te ad me. Sed quia auertisti te a me, ideo iusticia
nunc es dignus, quia misericordiam contempsisti. 27 Verumptamen adhuc ita misericors sum, quod, si possibile
esset me iterato mori, magis eandem penam, quam in cruce semel paciebar, iterum magis paterer pro te quam tali
iusticia viderem te iudicari. 28 Sed iusticia dicit impossibile esse me iterato mori. Misericordia vero dicit, si
possibile esset, morerer libenter pro te. 29 Ecce quomodo misericors sum eciam in dampnatos et quam
caritatiuus! Quidquid enim facio, hoc facio, ut ostendam caritatem meam. 30 Ab inicio quippe dilexi hominem,
eciam cum iratus viderer, sed dileccionem meam nullus curat nec attendit. 31 Nunc ergo, quia iustus et
misericors sum, moneo eos, qui dicuntur milites, ut querant misericordiam meam, ne inueniat eos iusticia mea,
que est stabilis sicut mons, ardens sicut ignis, horribilis quasi tonitruum, subita quasi arcus extensus ad
sagittandum. 32 Ego moneo eos tripliciter. Primo sicut pater filios, ut reuertantur ad me, quia ego pater et creator
eorum sum. 33 Reuertantur, et dabo eis patrimonium, quod paterno iure debetur eis! Reuertantur, quia, licet
contemptus sum, attamen cum gaudio suscipiam eos et occurram eis cum caritate! 34 Secundo rogo eos sicut
frater, ut recordentur vulnerum et operum meorum. Reuertantur, et suscipiam eos quasi frater! 35 Tercio rogo ut
dominus, ut reuertantur ad dominum suum, cui dederunt fidem, cui et obsequium tenentur et iuramento se
obligauerunt. 36 Ergo, o milites, reuertimini ad me, patrem vestrum, qui cum caritate educaui vos! Considerate
me, fratrem vestrum, pro vobis et vobiscum factum similem! 37 Reuertimini ad me, pium dominum! Inhonestas
quippe magna est alii domino dare fidem, alii obsequium. 38 Vos enim dedistis michi fidem, quod defenderetis
Ecclesiam meam, quod miseris subueniretis. 39 Et ecce inimico meo datis obsequium, deponitis eciam vexillum
meum et vexillum inimici mei erigitis! 40 Ergo, o milites, redite ad me cum vera humilitate, qui a me per
superbiam discessistis! Si durum vobis videtur aliquid pro me pati, considerate, quid ego feci pro vobis! 41 Ego
iui causa vestri sanguinolentis pedibus ad crucem, ego habui pro vobis manus et pedes perforatos, ego nulli
membro meo peperci pro vobis. Et tamen hoc totum negligitis recedendo a me. 42 Redite ergo, et dabo vobis in
auxilium tria! Primo fortitudinem contra inimicos corporales et spirituales. 43 Secundo magnanimitatem, qua
nichil nisi me timebitis, qua delectabile videbitur vobis pro me laborare. 44 Tercio dabo vobis sapienciam, qua
intelligetis veram fidem et Dei voluntatem. 45 Ergo redite et state viriliter! Ego enim, qui moneo vos, sum ille,
cui angeli seruiunt, qui patres vestros obedientes liberaui, inobedientes iudicaui et superbos humiliaui. 46 Ego fui
primus in bello, primus in passione. Sequimini ergo me, ne sicut cera ab igne dissoluamini! 47 Cur rescinditis
promissionem vestram? Cur iuramentum contempnitis? 48 Numquid ego minor et indignior sum amico vestro
temporali, cui si datis fidem soluitis? Michi autem, datori vite et honoris, conseruatori sanitatis, non redditis
promissum. 49 Propterea, boni milites, soluite promissum et, si non sufficitis opere, saltem conemini voluntate!
Ego enim, compaciens seruituti vestre, qua diabolus opprimit vos, voluntatem recipiam pro opere. 50 Si reditis
ad me cum caritate, laborate pro fide Ecclesie mee, et ego cum omni exercitu meo quasi pius pater occurram
vobis! Daboque vobis pro premio quinque bona: 51 Primo honor etrnus numquam recedet de auditu vestro; 52
secundo facies et gloria Dei numquam recedet a visione vestra; 53 tercio laus Dei numquam recedet de ore
vestro; 54 quarto anima vestra habebit omnia, que desiderabit et nichil aliud desiderabit nisi, quod habet; 55
quinto numquam separabimini a Deo vestro, sed sine fine durabit gaudium et sine fine in gaudio viuet vita
vestra. 56 Ecce, o milites, talis erit retribucio, si fidem meam defenditis et pro honore meo plus quam vestro
laboratis! 57 Recordamini, si intellectus est vobis, quia ego paciens in vos sum et quod infertis michi talem
contumeliam, qualem vos ipsi a vestris non vultis pati. 58 Sed, licet omnia ex potencia mea possum et licet
iusticia clamat super vos vindictam, adhuc tamen misericordia mea, que est in sapiencia et bonitate, parcit vobis.
59 Propterea querite misericordiam! Ex caritate enim prebeo ea, ad que rogari humiliter deberem."
Caput 13 Verba potencie Christi ad sponsam contra huius temporis milites et de forma tenenda in militibus
procreandis et quomodo Deus talibus robur et auxilium in agendis prestat et administrat.
" {E go sum cum Patre et Spiritu sancto unus Deus, trinus in personis. Unus non separatur ab alio nec diuiditur,
sed Pater est in Filio et Spiritu et Filius in Patre et Spiritu et Spiritus in ambobus. 2 Deitas misit verbum suum
Marie virgini per angelum suum Gabrielem. Nichilominus tamen idem Deus mittens et missus a se ipso erat cum
angelo, erat in Gabriele et ante Gabrielem in Virgine. 3 Dicto autem verbo ab angelo verbum factum est caro in
Virgine. Hoc verbum ego sum, qui loquor tecum. 4 Pater misit me per se ipsum cum Spiritu sancto in ventrem
Virginis, non sic, quod angeli caruerunt visione et presencia Dei, sed ego Filius, qui fui cum Patre et Spiritu
sancto in ventre virgineo, idem eram in celo cum Patre et Spiritu sancto in visione angelorum, omnia gubernans
omniaque sustentans, licet humanitas mea, a me solo Filio assumpta, requieuit in ventre Marie. 5 Ego igitur, in
deitate et humanitate unus Deus, ad ostensionem caritatis mee et in robur fidei sancte non dedignor loqui tecum.
6 Et licet humanitas mea videatur esse iuxta te et loqui tecum, verisimilius est tamen, quod anima tua et
consciencia tua mecum est et in me. Nichil enim michi impossibile est et nichil difficile in celo et in terra. 7 Ego
quippe sum sicut rex potens, qui, cum exercitu suo veniens ad ciuitatem, omnia loca implet, omnia occupat. Sic
56

