miserabiliter precipitauit, 30 et multos alios eciam vidi temporibus meis, qui tales spirituales personas simplices
et ydiotas et visiones earum spirituales vanas et quasi confictas aut fantasticas reputantes inobedientes Deo
effecti sunt, 31 propter quod super se et subditos suos sentencias Dei crudelissimas, sibi per illas personas et
earum visiones ante prenunciatas, miserabiliter experti sunt ( 32 exemplum vide in destruccione regni Cypri,
quia non credidit princeps visionibus beate Brigide, cui presens liber extitit reuelatus, vt habetur in vltimo Libro
Celesti, XIX capitulo; 33 alios eciam vidi et audiui, qui credebant illusionibus et ex hoc periculose corruerunt, 34
exemplum huius vide in VI Libro Celesti, LXVIII capitulo et in libro Collacionum Patrum Iohannis Cassiani,
collacione II, capitulo "Et vt hanc eandem" cum multis similibus)- 35 ideo consulcius est visiones et personas
tales cum magna maturitate discutere et eas tunc bene et cum deliberacione et maturitate discussas et discrete
iudicatas aut approbare aut eciam reprobare. 36 Ait enim apostolus: Probate spiritus,vtrum a Deo sint. Et si tunc
in examine inuentum est, quod a Deo sint, debemus humiliter illas credere et eis totaliter obedire. 37 Si vero a
dyabolo sint, vt illusiones pessimas illas debemus despicere et eis nullatenus fidem dare.
Caput 2 Ponitur hic in theorica modus examinis faciendi de qualitate persone videntis visiones et de modo
habendi eas ac de qualitate materie visionum et reuelacionum.
{ Dicunt sancti patres et doctores Ecclesie, quod persona visiones videns debet tali modo examinari, 2 an scilicet
sit persona spiritualis vel an sit mundana et secularis, 3 an eciam viuit sub disciplina et obediencia speciali,
continua, spirituali alicuius senioris, discreti, virtuosi et maturi, catholici et experti patris spiritualis vel an in
proprio arbitrio et voluntate, 4 item vtrum temptaciones suas et illas tales visiones, quas habet, statim supposuerit
examini et iudicio sui patris spiritualis vel aliorum discretorum seniorum patrum spiritualium, cum humilitate
timens illudi vel an eas occultauerit nulliusque examini et iudicio eas supposuerit, 5 aut ex illis de se
presumpserit et se iactauerit vel se reputando alios despexerit. 6 Item examinari debet, vtrum ab ista persona
vidente visiones resultent veri actus et virtutes obediencie, humilitatis et caritatis et intente oracionis, 7 vel an
procedant ab ea actus reputacionis et iactancie aut superbie seu ostentacionis et elacionis vel appetitus laudis
humane aut negligencia oracionis siue ambicio honoris vel dignitatis, 8 item vtrum ista persona apud viros
spirituales reputetur vere catholica et fidelis et obediens prelatis et rectoribus Ecclesie, vel an sit suspecta de fide
vel de obediencia prelatorum et rectorum Ecclesie, 9 item vtrum in vita spirituali virtuose et in penitencia et in
habendo frequentes visiones humiliter et diu perseuerauerit, vel an in hoc sit recens et nouicia, 10 item an ista
persona visiones videns habeat bonum intellectum naturalem et spiritualem et verum et discretum iudicium
racionis et spiritus, vel an sit leuis intellectus vel subita aut fantastica- 11 dicit enim Gregorius in Dyalogo, quod
sancti viri inter illusiones atque reuelaciones ipsas visionum voces aut ymagines quodam intimo sapore
discernunt, vt sciant vel quid a bono spiritu percipiant vel quid ab illusore paciantur 12 et vtrum ista persona
fuerit alias examinata de materia et modo visionum per viros litteratos et spirituales et approbata vel an non. 13
Et hec sufficere videntur quantum ad examinacionem persone. Quantum vero ad modum videndi et audiendi
spiritualiter et recipiendi reuelaciones seu visiones dicunt sancti patres et Ecclesie sancti doctores, quod debet
examinari subtiliter, 14 vtrum ista persona videns visiones et audiens locuciones earum videt eas vigilando vel an
dormiendo et sompniando 15 et vtrum in visione corporali vel an in visione ymaginaria et spirituali vel vtrum
forte in visione intellectuali supernaturali 16 et vtrum in illo raptu mentali, qui extasis vocatur, scilicet quando
talia videt, senserit aliquam mentalem supernaturalem dulcedinem amoris diuini vel an non, 17 et vtrum tunc
videt et audit aliquem sibi aliqua misteria loquentem aut diuinas doctrinas et spirituales demonstrantem vel an
non, et in qua specie tales personas videt, 18 et vtrum tunc sentit illuminacionem seu quandam illustracionem
supernaturalis luminis intelligencie manifestacionis veritatis diuine illius materie illorum visorum vel an non. 19
De qualitate eciam et materia ipsarum visionum debet examinari, vtrum visiones ille concordant cum Diuina
Scriptura vel an discrepant ab ea, 20 et vtrum visio illa sit ad humanorum actuum virtuosam direccionem et
salutem animarum, vel an inducat in errorem catholice fidei vel an inducat aliquid monstrum et nouum vel
aliquid, quod a racione discordet, aut a bonis, virtuosis et humilibus moribus nos auertat, 21 et an iste visiones
semper vere sint an aliquando mendaces et false, scilicet quod illa, que predicunt, aliquando sint vera et
aliquando non, 22 et an predicunt nobis futuros honores aut diuicias aut laudes humanas an humilitatem in
omnibus, an eciam inducunt nos, quod extollamur aut quod presumamus et confidamus de aliquibus virtutibus
nostris, an quod humiliemur, 23 item vtrum nos monent ad obediendum eciam puris et simplicibus virtuosis
personis spiritualibus et prepositis nostris an ad contrarium. 24 Et causa breuitatis finaliter dico, quod ad
perfectam examinacionem faciendam in ista materia tam de qualitate persone videntis visiones quam de qualitate
et modo videndi, quam eciam de qualitate materie visionum et de modo discernendi spiritus, qui illas ostendunt,
infundunt seu ministrant, vtrum boni spiritus an mali sint, 25 vide plenissime in Libro Celesti Reuelacionum Dei
ad istam beatam Brigidam de Suecia, de qua hic agitur, in libro I, IIII capitulo et eodem libro, LIIII capitulo et in
III libro, X capitulo et in IIII libro, XXIII capitulo et CX capitulo et in VI libro, LII capitulo et LXVIII capitulo
cum multis similibus, 26 vbi predicta domina a Christo et virgine Maria plene instruebatur de ista materia
discernendi spiritus et visiones et mentalia sentimenta. 27 Nam si talis subtilis exminacio non precesserit, error
periculosus poterit euenire in approbante vel reprobante indiscusse et ex arrupto talia videntem et eius visiones et
reuelaciones, 28 quia forte iste subitus et indiscretus ex arrupto approbans talem videntem et eius visiones
recipiet falsa pro veris, et vera vt falsa periculosissime reputabit, 29 et sic bone et vere visiones seu locuciones
376

