142 ... mi Ihesu Christe, benedicentur lumbi tui et laudentur super omnem angelicam mundiciam in celo et super
omnium puritatem, qui castitatem seruauerunt in hoc mundo, quoniam omnium castitas tue mundicie minime
valet comparari. 143 Domine mi Ihesu Christe, glorificentur genua tua cum poplitibus et tybiis super omnes, qui
suis magistris honorem exibent, quoniam cum omni humilitate ante discipulos tuos flectebantur. 144 Domine mi
Ihesu Christe, benedicentur perhenniter tui pedes super omnes magistros, qui sapienciam adepti sunt, quoniam
duriorem viam elegerunt quam alios incedere docuerunt. 145 Domine Ihesu Christe, honor et gaudium sit toti
sacratissimo corpori tuo cum omnibus eius membris a summitate verticis vsque ad ymum plantarum tuarum,
quod in memoriam tue dignissime passionis humanis oculis in specie panis, coram angelis autem et tota celesti
curia cum humanitate et deitate viuentem te ostendis ex tua ineffabili caritate.
146 Benedicta sis tu, domina mea Virgo Maria, Dei mater sanctissima, cuius tu es vere optima creatura
nullusque tam intime sicut tu ipsum diligebat. 147 Gloria sit tibi, Virgo Maria, mater Dei, que per eundem
angelum, quo et filius tuus, patri et matri tue nunciata es et de honestissimo coniugio concepta et genita es. 148
Benedicta sis tu, domina mea Virgo Maria, que statim, dum ablactata eras, a parentibus a templum Dei ferebaris
et custodie deuoti episcopi cum aliis virginibus fuisti mancipata. 149 Laus sit tibi, domina mea Virgo Maria, que,
dum ad tantam etatem deuenisses, vt Deum intelligeres tuum existere creatorem, confestim ipsum intime amare
super omnia incepisti diei noctisque tempora per diuersa officia ad Dei honorem distinguendo sompnum quoque
ac cibum corporis tui temperando, vt ad seruiendum Deo existeres magis apta. 150 Gloria sit tibi, domina mea ...

374

