me contingere, sed terreremini. 16 Ipsi autem quasi fures et proditores produnt me; ipsi quasi meretrices
contingunt me; ipsi quoque immundiores pice non erubescunt appropinquare michi, qui Deus sum et Dominus
glorie. 17 Propterea, sicut dictum est Israeli, septem plage venient super vos. Vere ille septem plage venient
super sacerdotes!"
Caput 133 Christus comparat se Moysi educenti Israel per mare rubrum, ubi aque stabant a dextris et sinistris
quasi murus; et quod Israel, id est mali sacerdotes negligunt Christum et diligunt vitulum aureum, id est
mundum; et quod Christus honorauit sacerdotes septem ordinibus, a quibus septempliciter sunt auersi.
{ Mater loquebatur: "Sic auidi fuerunt inimici filii mei in sanguinem eius, ut eciam eo mortuo vulnerauerunt
eum. Prepara ergo te, quia filius meus cum exercitu magno venit loqui tibi!" 2 Inde veniens ipse ait: "Ego
similaui me prius Moysi in figura, qui cum educeret populum, stabat aqua quasi murus a dextris et a sinistris. 3
Ego certe sum ille Moyses in figura, qui eduxi populum Christianum, id est aperui eis celum et ostendi eis viam,
quam incederent, liberans eos a Pharaone, id est a Dyabolo, qui eos oppresserat. 4 Ibant autem quasi inter duos
muros maris a dextris et sinistris, quorum unus non ulterius procederet, alter non retrocederet, sed sic ambo
firmiter starent. 5 Hii duo muri erant due leges. Primus erat vetus lex, que ulterius non procederet. Secundus erat
noua lex, que non retrocederet. 6 Inter hos duos muros scilicet leges firmiter stantes ego ibam ad crucem quasi
per mare rubrum, quia sanguine meo rubricatum est totum corpus meum, rubricatum est lignum prius album,
rubricata est lancea, et redemi populum meum captiuatum, ut me diligeret. 7 Nunc autem negliget me Israel, id
est sacerdotes, et diligunt alium deum. Diligunt enim, sicut prius dixi, vitulum aureum per affectum mundi; qui
est dulcis per voluptatem, et ardet in eis per affeccionem, stat fortis cum pedibus et capite et gutture gule. 8
Habent me insuper pro ydolo et claudunt super me, ne ingrediar; offerunt michi thus sed non placent michi, quia
non pro me sed pro se faciunt; curuant michi genu obediencie et voluntatis sue, sed ad desiderium suum, ut eis
aliquid temporale impendam, clamant sed aures mee non audiunt, quia non ex deuocione nec intencione. 9
Audite, o exercitus meus et omnes angeli! Elegi sacerdotes pre omnibus angelis et iustis et dedi eis solis
potestatem, ut corpus meum tractarent. Si enim voluissem, potuissem bene elegisse angelum aliquem ad tale
officium. 10 Sed tantum dilexi sacerdotes, ut eis tantum honorem concederem, et constitui eos, ut starent ante me
quasi in septem ordinibus. 11 Deberent enim esse pacientes quasi oues, stabiles quasi murus boni fundamenti,
animosi quasi milites, sapientes quasi serpentes, pudici quasi virgo, mundi quasi angelus, ardentes amore quasi
sponsa ad cubile viri sui. 12 Nunc autem auerterant se pessime. Sunt enim feri quasi lupi rapaces, qui in fame et
cupiditate sua nulli cedunt, nulli deferunt honorem, nichil erubescunt; 13 secundo instabiles quasi lapis in muro
infirmo, qui diffidunt de fundamento, id est de Deo, quod non possit eis dare necessaria vel non velit sustentare
eos; 14 tercio sunt in tenebris quasi fures ambulantes in tenebris viciorum nec sunt audaces quasi milites ad
pugnandum pro honore Dei vel ad aggrediendum opus virile; quarto stant quasi asinus, qui caput inclinat ad
terram: sic ipsi stolidi et insipientes semper terrena meditantur et presencia, nunquam futura; 15 quinto impudici
sunt quasi meretrices, procedunt ad me in habitu meretricio, omnia membra habent ad luxuriandum; sexto sunt
quasi pice deformiter maculati: omnes qui accedunt ad eos deturpantur; septimo sunt abhominabiles quasi
vomitus et leuius et melius esset mihi accedere ad vomitum quam ad delectacionem habendam cum eis. 16 Ita
autem abhominabiles sunt, ut omnis exercitus celi abhominetur eos. Quid autem turpius est quam quod aliquis
nudus os suum in inferiora membra mitteret et comederet stercora sua et biberet urinam suam? Sic sunt isti
turpes in conspectu meo. 17 Cum autem induunt se vestibus sacerdotum, que sunt vestes anime in figura, quia
vestes ille designant talem debere animam esse, induunt se quasi veri proditores. 18 Sicut enim ille qui fidem
dederat inimico domini sui, si pugnare debet cum domino suo contra eum, hebetat omnia arma sua, ne noceant
inimico, sic isti cum induunt vestes sacerdotum, que sunt vestes anime in figura, quibus contra Dyabolum muniri
debent, omnia hebetata sunt, ne noceant Dyabolo et ne timeat ea. 19 Sed queritur: Quomodo? Vtique cum
induunt se armis continencie, hebetata sunt per luxuriam. Ideo non pungunt Dyabolum. Cum autem induunt se
armis caritatis, nichil nocent, quia hebetata sunt per maliciam. Arma itaque ista, id est vestes, quibus induuntur,
non sunt ad defensionem Domini sed ad visionem solam, sicut solent proditores aliud facere et aliud ostendere.
20 Sic itaque, o amici mei, isti maledicti sacerdotes simulatorie accedunt ad me quasi proditores. Attamen ego
idem, qui sum Deus et Dominus vester et tocius creature in celo et in terra, venio ad eos et iaceo ante eos in altari
verus Deus et verus homo. 21 Postquam dixerint illa verba "Hoc est corpus meum", venio ad eos ut sponsus, ut
voluptatem deitatis cum eis habeam, sed inuenio in eis Dyabolum. Ideo cum applicant me ad os suum, recedo ab
eis cum deitate et humanitate mea, et Dyabolus, qui in presencia Domini fugit perterritus, letus redit. 22 Audite
insuper, amici mei, qualem dignitatem contuli sacerdotibus pre omnibus angelis et hominibus. Ego dedi eis
quinque: Primo potestatem ligandi et soluendi in celo et in terra; secundo dedi eis, ut de inimico pessimo facerent
amicum, de Dyabolo angelum meum; 23 tercio dedi eis potestatem predicandi verba mea; quarto potestatem
consecrandi et sanctificandi corpus meum, quod nullus angelorum facere potest; quinto tractare corpus meum,
quod nullus vestrum, si iaceret ante vos, auderet contingere. 24 Nunc conqueror super eos quinque: Primo, quod
infernum aperiunt et claudunt celum ingredientibus; secundo, quia de amico faciunt inimicum et eum, qui accedit
ad eos cum uno vulnere, vulnerant duobus, quia videns vitam confusam sacerdotum cogitat secum: 'Si ipse facit,
magis ego faciam;' 25 tercio, verba mea adnichilant et mendacium suum affirmant, veritatem meam negant;
quarto, vendunt me ore suo, quem sanctificare deberent; quinto corpus meum amarius crucifigunt quam Iudei. 26
176

