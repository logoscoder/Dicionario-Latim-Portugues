animal paratum ad voluntatem possessoris, quia de tali mente ego Deus multum glorior. 56 Ergo, quod aliqui
indurantur, hoc facit voluntas hominis michi contraria, quia licet ego omnes volo esse saluos, tamen non
perficitur, nisi homo personaliter cooperatus fuerit, conformando omnem voluntatem suam voluntati mee. 57
Quod vero non omnibus datur equalis processus et gracia, hoc est occultum iudicium meum, qui scio et modero
vnicuique, quid ei expedit et debetur, qui et restringo conatum hominis, ne profundius cadat. 58 Nam multi
habent talentum gracie, qui operari sufficerent, sed renuunt. Alii abstinent a peccato timore supplicii et quia
facultatem peccandi non habent vel quia peccatum non delectat eos. Ideo aliquibus non tribuuntur dona maiora,
quia ego, qui noui solus mentes hominum, scio distribuere dona mea." 59 "Item, cur mali quandoque
prosperantur in mundo magis quam boni, respondeo: Hoc est indicium magne paciencie et caritatis mee et
probacio iustorum. 60 Nam si solis amicis meis darem temporalia bona, desperarent mali et superbirent boni.
Sed ideo dantur omnibus bona temporalia, vt ego Deus, omnium dator et creator, diligar ab omnibus et vt, cum
boni superbiunt, per malos erudiantur ad iusticiam. 61 Intelligant eciam omnes, quod temporalia non sunt
diligenda nec michi Deo preponenda sed habenda ad solam sustentacionem, et sint ad seruicium meum tanto
feruenciores, quo minus in temporalibus inueniunt aliquid stabilitatis." 62 "Item, cur vnus vocatur in principio,
alter circa finem, respondeo: Ego sum quasi mater, que videns in filiis spem vite aliis dat forciora, aliis leuiora.
Hiis vero, de quibus non est spes, eciam compatitur et facit, quantumcumque potest. 63 Sed si filii ex
medicamento matris fiunt deteriores, quid necesse est tunc laborare? 64 Sic ego facio homini. Cuius voluntas
preuidetur feruencior et humilitas et stabilitas constancior, huic accedit gracia in principio et subsequitur in
finem. 65 Qui vero inter mala sua eciam conatur et afficit, vt melior fiat, hic meretur vocari circa finem. Qui vero
ingratus est, non meretur admitti ad vbera matris."
Caput 109Reuelacio nona in libro questionum, in qua Christus loquens sponse sue beate Birgitte ostendit ei,
qualiter de domo mundi et viciorum est iam erepta et liberata et quod iam est deducta ad habitandum in
mansione Spiritus Sancti. Et ideo monet eam, quod conformet se cum eodem Spiritu, perseuerando semper
munda, humilis et deuota.
{ Filius loquitur ad sponsam: "Tu es illa, que in paupere domo nutrita in societatem magnorum venisti. Quippe in
domo paupere tria sunt, scilicet parietes maculosi, fumus nociuus et fuligo replens. 2 Sed tu es ducta in domum,
vbi pulchritudo est sine macula, calor sine fumo, suauitas sine fastidio replens. 3 Domus vero pauper est
mundus, cuius parietes sunt superbia, obliuio Dei, habundancia peccati, inconsideracio futurorum. Hii parietes
maculant, quia opera bona annichilant et abscondunt ab homine faciem Dei. 4 Fumus vero amor est mundi. Hic
nocet oculis, quia intellectum anime obfuscat et facit eam in superuacuis sollicitari. Fuligo vero voluptas est,
quia et si delectat ad tempus, numquam tamen saciat nec replet bonitate eterna. 5 Ab hiis igitur tu es abstracta et
ducta es in mansionem Spiritus Sancti, qui est in me et ego in eo, qui et concludit te in se. 6 Ipse quippe
mundissimus est et formosissimus stabilissimusque, quia omnia sustentat. Ergo conforma te habitatori domus,
manendo munda, humilis et deuota."
Caput 14 Item apparuit religiosus qui supra in gradu suo dicens: "O iudex, quero a te: Cur animalia paciuntur
incommoda, cum non habebunt eternam vitam nec vtuntur racione?" 2 "Item cur nascuntur omnia cum dolore,
cum in omnium natiuitate non sit peccatum?" 3 "Item cur infans portat peccatum patris, cum non nouit peccare?"
4 "Item cur hoc contingit frequencius, quod non preuidetur?" 5 "Item cur moritur malus bona morte sicut iustus
et iustus quandoque mala morte sicut iniustus?" 6 Respondit iudex: "Amice, licet inquisicio tua non sit ex
caritate, tamen respondeo tibi ad aliorum caritatem. Queris, cur animalia paciuntur infirmitates. 7 Hoc ideo est,
quia in eis sicut in ceteris omnia sunt inordinata. Nam ego sum omnium naturarum conditor et dedi vnicuique
nature temperamentum suum et ordinem, in quo vnumquodque moueretur et viueret. 8 Verum postquam homo,
propter quem omnia facta sunt, dilectori suo, idest michi Deo suo, se opposuit, ceperunt et omnia alia
inordinacionem suam suscipere et omnia, quecumque ei reuereri deberent, ceperunt se ei opponere et aduersari. 9
Propterea ex huius inordinacionis vicio sicut homini sic et animalibus plurima contingunt molesta et aduersa. 10
Ceterum animalia eciam quandoque paciuntur propter intemperanciam nature sue, quandoque propter
mitigacionem feritatis sue et purgacionem ipsius nature, quandoque propter peccata hominum, vt, cum illa
plagantur et subtrahuntur, que diligit homo, attendat ipse homo, quanta pena dignus sit, qui maiori vtitur racione.
11 Etenim nisi exigerent peccata hominum, non ita singulariter animalia, que ad manum hominis sunt,
affligerentur. Sed nec ipsa sine magna iusticia paciuntur. 12 Nam aut erit eis ad celeriorem vite finem aut ad
minorem miserie laborem et nature fortis consumpcionem aut propter mutacionem temporum aut ex incuria
hominis labore proueniente. 13 Timeat ergo homo pre ceteris me Deum suum et tanto micior sit circa creaturas
meas et animalia, quibus et propter me, earum creatorem, misereri debet. 14 Ideo enim ego Deus precepi homini
de sabbato, quia cura est michi de omnia creatura mea." 15 "Item, cur omnia nascuntur cum dolore, respondeo:
Homo, quando contempsit delectacionem pulcherrimam, statim incurrit vitam laboriosam. 16 Et quia inordinacio
cepit in homine et per hominem, iusticia mea est, vt eciam aliis creaturis, que sunt propter hominem, aliqua
amaritudo sit propter temperamentum delectamenti sui et fomentum nutrimenti sui. 17 Ergo nascitur homo cum
dolore et progreditur cum labore, vt ad quietem veram festinare studeat. Moritur vero nudus et pauper, vt refrenet
inordinatum motum suum et timeat futuram discussionem. 18 Animalia eciam ideo pariunt cum dolore, vt
excessum temperet amaritudo et participes sint hominis in labore et dolore. Propterea homo, quanto nobilior est
195

