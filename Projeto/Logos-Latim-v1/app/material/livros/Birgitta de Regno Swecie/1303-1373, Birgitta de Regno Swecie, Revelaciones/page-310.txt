sancti dei diuersimode acceperunt spiritum sanctum. 98 Quidam enim eorum presciebant tempus, quo euenirent
ea, que eis ostendebantur, sicut prophete. Alii sancti sciebant in spiritu illa, que personis ad se venientibus
responderent, quando ab eis aliqua interrogabantur. 99 Alii vero sciebant, vtrum illi erant viui vel mortui, qui
remote ab eis erant. Quidam eciam presciebant, qualem finem et exitum habere posset prelium aliquod,
antequam in eo preliantes intrarent. 100 Sed tibi non est licitum scire alia nisi spiritualia audire et videre et illa,
que vides, scribere et dicere illis personis, quibus tibi precipitur. 101 Nec licitum est tibi scire, vtrum illi viui vel
mortui sunt, quibus tibi precipitur scribere vel vtrum obedient vel non consiliis scripture tue in visione spirituali
pro eis diuinitus tibi datis. 102 Sed licet iste rex contempserit verba mea, veniet vtique alius, qui recepturus est
ea cum reuerencia et honore, et fruiturus est eis ad salutem suam.
Caput 57 Mater dei dicit sponse, quod propter tria peccata plaga dei venit super regnum, et ideo deus propter alia
tria bona placari potest.Primo quod gentes assumant humilitatem veram et honestatem in habitu; secundo per
certas elemosinas, tercio processiones et missas hic contentas.
{ Mater dei loquebatur ad sponsam dicens: Propter tria peccata plaga venit super regnum, scilicet propter
superbiam et incontinenciam et cupiditatem, et ideo deus placari potest per tria, vt tempus plage abbreuietur. 2
Primum est, quod omnes assumant veram humilitatem in vestibus, habendo vestes moderatas, non nimis longas
more feminarum nec nimis strictas more scurrarum nec scissuras vel fissuras vestium dispendiosas et vanas et
inutiles, quia talia displicent deo. 3 Corpora eciam sua sic honeste gerant, vt nec prominenciora appareant, quam
deus creauit ea, propter ostentacionem, nec breuiora vel subtiliora per aliquas ligaturas vel nodos vel similia
artificia, sed omnia sint ad vtilitatem et honorem dei. 4 Mulieres eciam deponant vestes ostentacionis, quas
propter superbiam et vanam gloriam assumpserunt, quia dyabolus dictauit mulieribus contemnentibus mores
patrie sue antiquos quandam nouam abusionem et ornamenta indecencia in capitibus et pedibus et reliquis
membris ad prouocandum luxuriam et irritandum deum. 5 Secundum est, quod fiant elemosine cum hilaritate
mentis. Tercium est, quod quilibet parrochialis sacerdos semel in mense per annum integrum cantet missam de
sancta trinitate. 6 Ad quam totus populus eius conueniat confessus et contritus, et ieiunet illa die orando et
obsecrando intente, vt peccata remittantur et ira dei mitigetur. 7 Episcopi quoque similiter in quolibet mense
faciant per se ipsos vel per alios in cathedralibus ecclesiis suis processiones solennes celebrando missam de
sancta trinitate, et colligant pauperes lauentque humiliter pedes eorum.
Caput 58 Celestis imperator christus pro tribunali sedens arguit grauiter reges et principes terre et omnes status
de ingratitudine ipsorum cum comminacione terribilis sentencie ire sue. Admonet tamen eos, quod conuertantur,
et recipiet eos cum misericordia sicut pater.
{ Vidi palacium grande simile celo sereno, in quo erat exercitus celestis milicie innumerabilis quasi athomi solis
etc. Require in VII libro capitulo XXX .
Caput 59 Item de quodam rege indigno et eius iudicio.
{ Filius dei loquitur: Quia rex iste non querit etc. Require extra. capitulo XXVII .
Caput 60 Item de VI regibus iniquis etc.
{ Filius dei loquitur: Ostendi tibi prius quinque reges etc. Require extra. capitulo LXXVIII .
Caput 61 Rex quidam monebatur ad corrigendum se; alias priuaretur regno.
{ Virgo maria mater dei loquebatur sponse christi dicens: Ego sum, ad quam angelus etc. Require extra. capitulo
LXXX .

310

