separari, quam suus predulcis filius a te, o serenissima mater, decreuerat assumere; 9 nam Filius in Patre et Pater
in Filio essencialiter inseparabiles existunt vnus Deus. 10 Intellexit Abraham carnem a sua carne genitam
putrefieri debere atque in puluerem redigi veluti suam carnem propriam; 11 sciebat autem Deus tuam
mundissimam carnem non magis resolui debere vel putrescere quam carnem suam sanctissimam a tua virginali
carne generandam. 12 Edificauit ea voluntate Abraham suo filio habitaculum, antequam conciperetur, vt
videlicet quod, quando natus esset, habitaret in eo; 13 tibi vero, o incomparabilis virgo, domus, in qua habitares,
eternaliter preordinata erat, scilicet ipse Deus omnipotens. 14 O ineffabilem domum, que non solum deforis
circumdedit te, ab omnibus periculis defendendo te, verum eciam intra te mansit, ad omnium virtutum
perfeccionem corroborando te! 15 Tria deinde Abraham filio suo nondum concepto, frumentum videlicet, vinum
et oleum, prouidebat, vt ex eis, dum natus fuisset, reficeretur. 16 Hec enim tria a se erant differencia in aspectu,
essencia et sapore. 17 Tibi vero, o desiderabilis virgo, ad tuam interminabilem refeccionem ab eterno
prouidebatur ipse Deus in tribus personis a se secundum diuinam essenciam minime differentibus. 18 Et hic
idem Deus per te, o Maria, alitrix pauperum, pauperi humano generi ad eternum nutrimentum prouidebatur. 19
Per illa enim tria, que patriarcha suo prouidit filio, intelligi possunt tres persone, scilicet Pater et Filius et Spiritus
Sanctus. 20 Nam sicut olei pinguedo ardere non potest, antequam liccinus apponatur, sic et Patris feruentissima
caritas manifeste non lucebat in mundo, antequam suus Filius a te, o sponsa Dei preelecta, humanum corpus,
quod per liccinum intelligitur, sibi assumeret. 21 Quemadmodum eciam frumentum non potest panis effici,
antequam preparatum fuerit pluribus instrumentis, 22 ita et Filius Dei, qui est refeccio angelorum, sub specie
panis ad hominis refeccionem non apparuit, antequam corpus suum in tuo benedicto vtero ex pluribus membris
et lineamentis compositum fuit. 23 Sicut eciam vinum portari non potest, nisi vasa prius fuerint preparata, simili
modo gracia Spiritus Sancti, que per vinum denotatur, homini ad eternam vitam donari non debuit, 24 antequam
corpus tui amantissimi Filii, quod per vas intelligitur, per mortem et passionem fuisset preparatum. 25 Hoc enim
vase salutifero omnium dulcedo graciarum copiosissime angelis et hominibus propinatur.
Caput 4 Feria secvnda. In istis tribus leccionibus subsequentibus ostendit angelus, qualiter angeli post lapsum
Luciferi beatam Virginem debere creari nouerunt et quantum de ipsius futura creacione gaudebant et qualiter
post mundi creacionem coram Deo et angelis ipsa Virgo assistere videbatur. Ad societatem ciuium supernorum
perducat nos regina angelorum.Amen.
{ Sciens itaque Deus omnia sibi in se ipso ad suam exultacionem eternaliter sufficere, ex solo sue caritatis
feruore ad aliquid creandum mouebatur, vt alii sui ineffabilis gaudii possent fieri participes. 2 Creauit igitur
inenarrabilem angelorum multitudinem conferens eis liberum arbitrium faciendi iuxta suum posse, quod eis
placeret, vt, sicut ipse nulla coactus necessitate sed ex proprie caritatis ardore eos sibi ipsis ad interminabilem
delectacionem creauerat, 3 ita et ipsi non inuiti sed libera voluntate caritatem pro caritate et reuerenciam pro
indesinenti consolacione suo factori indesinenter exhiberent. 4 In eodem denique puncto, quo fuerunt creati,
quidam ipsorum liberi arbitrii gratissimo dono pessime abutentes ceperunt maliciose creatori suo inuidere, quem
pro sua maxima dileccione summe debuissent diligere. 5 Vnde protinus de felicitate eterna in miseriam
interminabilem cum sua malicia merito corruerunt. 6 Alii vero angeli in gloria sibi preparata cum sua caritate
remanserunt; qui Deum pro sua dileccione ardenter diligebant, contemplantes in eo omnem pulchritudinem,
omnem potenciam omnemque virtutem. 7 Intellexerunt eciam angeli ex Dei contemplacione sine principio et
sine fine ipsum solum existere, se quoque ipsos ab eo creatos et, quidquid boni habebant, ex eius bonitate et
potencia se habere. 8 Nouerunt eciam in eius glorifica visione ex eius sapiencia se ita sapientes effectos, quod
omnia futura iuxta diuine permissionis moderamen clare prospicerent, ex quibus hoc intimo amplectebantur
affectu, 9 quod prenoscebant Deum humilitate et caritate sua illas celestes mansiones ad suam gloriam suique
exercitus consolacionem iterum velle replere, a quibus inobedientes angeli pro superbia et inuidia sua
miserabiliter corruerunt. 10 Intuebantur quoque in illo benedicto speculo, scilicet Deo, creatore suo, sedem
quandam reuerendam ipsi Deo ita propinquam, quod impossibile videbatur aliquam aliam sedem sibi fieri
propiorem, et hoc tamen adhuc increatum esse nouerunt, cui ab eterno sedes illa extitit preparata. 11 Ex intuitu
eciam claritatis Dei omnes eos sine dubio in vno puncto ita diuina caritas inflammabat, quod quilibet alium sicut
se ipsum diligebat. 12 Verumptamen Deum maxime et super omnia atque illud increatum plus se ipsis amabant,
quod in sede Deo propinquiori erat collocandum; videbant namque Deum illud increatum summe diligere ac de
illo permaxime gratulari. 13 O omnium consolacio Virgo Maria, hoc ipsum tu es, ad quod angeli a principio sue
creacionis tanta arserunt caritate, quod, licet ex suauitate et claritate, quam ipsi in Dei visione et
appropinquacione habebant, ineffabiliter letabantur, plurimum tamen ex eo gauisi sunt, 14 quod tu ipsi Deo eis
propinquior fieri debebas, et ex eo, quod maiorem caritatem maioremque suauitatem, quam ipsi habebant, tibi
nouerunt reseruari! 15 Videbant eciam super sedem illam coronam quandam tante pulchritudinis tanteque
dignitatis, quod nullius maiestas nisi solius Dei ipsam debebat excellere. 16 Vnde, quamuis nouerunt Deum
magnum honorem et gaudium ex hoc veraciter habere, quod ipsos creasset, maiorem tamen honorem et maius
gaudium ex hoc Deo debere prouenire videbant, quod tu ad tam sublimem coronam creari debebas. 17 Et ideo
ipsi angeli de hoc magis exultabant, quod te Deus creare volebat, quam ex eo, quod ipsos creauerat. 18 Et sic tu,
o virgo sanctissima, angelis mox, vt creati fuerunt, gaudium fuisti, que ipsi Deo sine principio summa delectacio
356

