morum pulchritudine excellebat. 21 Vnde sicut Deus et angeli ex eius virtuosa constancia iocundabantur in celo,
ita homines considerantes, quam pacienter se habebat in tribulacionibus et quam prudenter in consolacionibus,
ex ea maxime letabantur in mundo.
Caput 17 Qui nos saluauit precio sui sanguinis, defendat nos prece sue matris virginis. Amen.
{ Inter alia, que voces prophetice de Dei Filio predixerunt, precinebant eciam, quam duram mortem in suo
innocentissimo corpore sustinere volebat in hoc mundo, vt homines vna cum ipso eterna vita fruerentur in celo. 2
Prophetabant denique prophete et scribebant, qualiter idem Dei Filius pro humani generis liberacione ligandus et
flagellandus erat et quomodo ad crucem ducendus et quam vituperose tractandus et crucifigendus. 3 Vnde quia
ipsos bene nouisse credimus, qua de causa immortalis Deus mortalem carnem sibi assumere voluit et tam
diuersis modis in eadem carne tribulari, 4 ideo fides christiana non dubitet, quin virgo nostra et domina, quam
ante secula sibi Deus preordinauit in matrem, clarius hoc sciebat, nec virginem ipsam latuisse iustum est credere
racionem illam, quare ipse Deus humana carne in eius vtero dignabatur vestiri. 5 Et vere procul dubio
credendum est, quod ex inspiracione Spiritus Sancti ipsa perfeccius intellexit, quidquid prophetarum eloquia
figurabant, quam ipsi prophete, qui ex eodem Spiritu verba oretenus protulerunt. 6 Vnde verissime credendum
est, quod, quando virgo Dei Filium, postquam eum peperit, primo suis manibus tractare cepit, subito ipsius menti
occurrit, qualiter ipse prophetarum scripturas adimplere debebat. 7 Quando autem ipsum pannis inuoluebat, tunc
in corde suo considerabat, quam acutis flagris totum ipsius corpus lacerandum erat, ita quod eciam quasi
leprosus apparere debebat. 8 Recolligens quoque virgo sui Filii paruuli manus et pedes leniter in fascia
recordabatur, quam duriter ferreis clauis debebant perforari in cruce. 9 Aspiciens quippe faciem eiusdem sui Filii
speciosi forma pre filiis hominum meditabatur, quam irreuerenter ipsam impiorum labia suo sputo debebant
maculare. 10 Reuoluebat eciam ipsa mater sepius in animo, quantis alapis maxille eiusdem sui Filii cederentur
quantisque obprobriis et contumeliis eius benedicte aures replerentur, 11 modo considerans, qualiter ipsius oculi
ex proprii cruoris influxu caligarent, modo, qualiter ipsius ori acetum felli admixtum infunderetur, modo ad
mentem reducens, qualiter ipsius brachia funibus ligari oportebat, 12 neruos eciam et venas atque omnes
compagines quomodo immisericorditer in cruce debebant extendi, precordia eius in ipsa morte contrahi
totumque ipsius corpus gloriosum qualiter intus et foris omni amaritudine et angustia vsque ad mortem oportebat
cruciari. 13 Sciebat enim virgo, quod exalato in cruce spiritu ipsius Filii latus lancea acutissima perforaret et
ipsius cor per medium transfigeret. 14 Vnde sicut omnium matrum erat letissima, quando Dei Filium iam de se
natum videbat, quem vere sciebat verum Deum et hominem existere, mortalem quidem in humanitate sed in
deitate eternaliter immortalem, ita eciam omnium matrum erat mestissima ex ipsius amarissime passionis
presciencia. 15 Per talem enim modum eius maximam leticiam semper grauissima comitabatur mesticia, acsi
alicui mulieri parturienti ita diceretur: 16 "Filium peperisti viuum et omnibus membris sanum sed pena illa,
quam in partu habuisti, vsque ad tuam mortem perdurabit" et illa hec audiens de sue prolis vita et sospitate
gauderet, de passione vero et morte propria tristaretur; 17 talis vtique matris mesticia procedens ex illa
recordacione pene et mortis sui proprii corporis certe non esset grauior quam dolor Virginis Marie,
quocienscumque sui amantissimi Filii mortem futuram in animo reuoluebat. 18 Intelligebat virgo prophetarum
vaticinia olim predixisse, quod oportebat suum predulcem Filium multas et graues penas sustinere, et eciam ille
iustus Symeon non quasi a longe vt prophete sed in faciem virginis predixit, quod ipsius animam debebat gladius
pertransire. 19 Vnde vere notandum est quod sicut vires anime ad senciendum bonum vel malum corporis
viribus forciores et sensibiliores existunt, 20 ita benedicta virginis anima, quam gladius ille pertransiturus erat,
grauioribus torquebatur langoribus, antequam suus Filius pateretur, quam alicuius matris corpus sustinere
valeret, antequam suam prolem parturiret. 21 Ille namque doloris gladius cordi virginis omni hora tanto se
propius approximabat, quanto suus dilectus Filius passionis tempori magis appropinquabat. 22 Vnde sine dubio
credendum est, quod ille piissimus Dei Filius innocentissimus sue matri filialiter compaciens dolores eius
frequentibus consolacionibus temperabat. Alioquin eius vita vsque ad Filii mortem illos sustinere minime
valuisset.
Caput 18 Passio virginis Filii nos commendet manibus Patris altissimi. Amen.
{ Eo denique tempore, quo Filius virginis predixit: "Queretis me, et non inuenietis", dolorosi cuspis gladii cor
virginis acriter stimulauit. 2 Ipso quoque deinde a proprio discipulo prodito et a veritatis ac iusticie emulis, sicut
ei placuit, captiuato, tunc doloris gladius cor et precordia virginis transfigebat atque ipsius animam duriter
pertransiens vniuersis corporis sui membris dolores grauissimos inferebat. 3 Tociens enim in anima virginis
gladius ille cum omni amaritudine versabatur, quociens eius amantissimo Filio obiciebantur passiones et
obprobria. 4 Videbat quidem Filium impiorum palmis colaphizatum crudeliter et impie flagellatum, a iudeorum
principibus morti turpissime adiudicatum ac ipsum, toto vociferante populo: "Crucifige proditorem!" ligatis
manibus ad locum passionis eductum, 5 aliis eum iam crucem super humeros in maxima lassitudine baiulantem
precedentibus et post se ligatum trahentibus atque aliis concomitantibus et eum pugnis impellentibus ac
tamquam crudelissimam feram illum agnum mansuetissimum agitantibus, 6 qui secundum Ysaie vaticinium in
omnibus suis angustiis ita paciens erat, quod instar ouis ad occisionem ducte sine voce et agni coram tondente se
reticentis os suum non aperiebat. 7 Qui sicut per se ipsum omnem pacienciam ostendit, ita sua benedicta mater
omnes suas tribulaciones pacientissime tolerauit. 8 Et quemadmodum agnus suam matrem, quocumque ducta
365

