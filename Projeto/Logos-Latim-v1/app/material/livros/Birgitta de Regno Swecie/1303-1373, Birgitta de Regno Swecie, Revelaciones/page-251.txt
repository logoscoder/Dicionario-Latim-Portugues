vlcionem ex eis, qui eciam demonia subicio voluntati mee?" Respondit sponsa: "O Domine, ne indigneris, si
loquor. 9 Numquid tu, qui misericordissimus es, perpetuo punies illum, qui perpetuo peccare non potest? Hec
enim homines non credunt conuenire deitati tue, qui iudicio misericordiam superexaltas, nec homines perpetuo
puniunt aliquos in se delinquentes." 10 Respondit Spiritus: "Ego sum ipsa veritas et iusticia, qui do vnicuique
secundum opera sua, qui corda inspicio et voluntates. Et sicut celum distat a terra, sic vie mee et iudicia mea
longe sunt a consiliis et intellectibus mundanorum. 11 Ergo, quia homo non corrigit malum suum, cum viuit et
potest, quid mirum, si puniatur, vbi nichil potest? Aut quomodo in eternitate mea purissima manere debent hii,
qui in eternum semper viuere volunt et semper peccare? 12 Et ideo, qui corrigit peccatum suum, cum potest,
manere debet mecum in eternum, quia ego eternaliter possum omnia et eternaliter viuo." 13 Hic homo vxoratus
fuit. Qui publice concubinam tenens in domo sua surrexit a mensa in anxietate cordis ex ammonicione sibi facta;
videntibus multis interfecit concubinam. 14 Qui post in quarto die in obduracione cordis mortuus est sine
sacramentis et sepultus in ecclesia fratrum. De cuius sepulchro pluribus fratribus audientibus et in pluribus
noctibus vox audita est: "Ve, ve, ardeo, ardeo!" 15 Quod cum relatum fuisset ad vxorem eius, ipsa presente
aperitur sepulchrum eius. In quo corpus sepultum non inuenitur preter modicum de panniculis et de calceis.
Cooperto iterum sepulchro vox illa vlterius non est audita.
Caput 76 Christus corrigit sponsam per incendium rerum suarum et dicit, quod, qui non corrigit domesticos suos
virtuose, incurrit Dei iudicium. Et punit horribiliter quendam, qui omnia putabat euenire a fortuna et casu, et quia
capiebat pisces per incantacionem.
{ Hospitante sponsa in quadam villa accidit, quod comburebantur vestes et iocalia sua et familiarium. Cui oranti
Christus loquebatur dicens: "Scribitur, quod princeps cocorum combussit templum Iherusalem. 2 Quis est iste
princeps nisi illi, qui deliciosa carnis plus querunt quam amaritudinem passionis mee? Sic tu queris et tolleras in
familia tua pulchras facies et pulchras vestes, et mores eorum non reprehendis, ne videaris eis grauis. 3 Ideo
modo accidit dampnum, quod cernis, vt intelligas non sufficere ad perfeccionem se ipsum corrigere, ymmo
eciam alios et maxime familiares ad similia et vitam honestam prouocare. 4 Quod enim corrigere potes et
dimittis propter bonum temporale et fauorem tuum, hoc tibi imputabitur in iudicium et peccatum. 5 Insuper scito,
quod inhabitator domus huius duplici vicio laborat, scilicet infidelitate, quia credit omnia fato regi, idest casu et
fortuna; secundo vtitur incantacionibus et quibusdam verbis dyabolicis, vt capiat multitudinem piscium de
stagno. 6 Et ideo, quia de familia tua est, ammone eum verbis, vt resipiscat et emendet se. Alioquin videbis
oculis, quod dyabolus, cui seruit, in eum preualebit." 7 Qui audiens ammonicionem sponse Christi et renuens
subito in lecto collo reflexo ad dorsum mortuus est inuentus.
Caput 77 Christus reprehendit quendam religiosum disputantem de gentilium saluacione et dicit, quod illi, qui
bene viuendo laborauerunt, vt vocarentur ad vineam celestis glorie, et non potuerunt effici christiani, post
mortem recipient consolacionem a Deo, licet non intrabunt in gloriam.
{ Filius loquitur ad sponsam dicens: "Quid dixit tibi ille frater loquax?" Respondit illa: "Quod gentiles, qui non
vocati fuerunt ad vineam, nullo modo habebunt fructum de vinea." 2 Respondit Dominus: "Dic illi: 'Veniet
tempus, quo fiet vnum ouile et vnus pastor, vna fides et vna clara cognicio Dei, et tunc multi, qui vocati fuerunt
ad vineam, reprobabuntur. 3 Qui vero non vocati fuerunt et tamen iuxta possibilitatem suam laborauerunt, vt
vocarentur, percipient quidem a Deo in suppliciis aliquam misericordiam et graciam releuaminis, quamuis ipsam
vineam non intrabunt.' 4 Item dic illi: 'Melius est tibi ad salutem cum deuota simplicitate orando legere Pater
noster quam de tam subtilibus propter vanum mundi nomen sophistice disputare. 5 Ideo cogita, qualis intrasti
religionem, et scias, quod cicius alibi panem mendicabis. Verumptamen, si tu voluntatem tuam mutabis, Deus
mitigabit sentenciam suam.'"
Caput 78 Expellebatur per verba hic contenta reuelata sponse a quadam domo vnus dyabolus, qui dabat responsa
et predicebat aliqua futura habitantibus ibi ydolatrantibus. Quibus statim virtute Dei et verborum conuersis
demon confusus cum clamore recessit.
{ Cum sponsa hospitaretur in quadam domo vna nocte, vbi dyabolus aperte loquebatur et dabat responsa et
predicebat multa, igitur ipsa presente siluit spiritus ille immundus. 2 Et tunc ipsa in oracione audiuit vocem
dicentem sibi, neminem tamen videns: "In isto", inquit, "loco facta sunt aliqua mala ab inhabitantibus prioribus
et ab hiis, qui nunc habitant hic. 3 Nam colunt penates et non frequentant ecclesias nisi propter pudorem
hominum nec audiunt aliquando verba Dei. Ideo dyabolus in hoc loco dominatur. 4 Propterea confessor tuus
congregatis omnibus inhabitantibus in domo ista et vicinis dicat eis ista verba: 'Deus vnus est et trinus. Per quem
omnia facta sunt et sine ipso nichil fieri potest. 5 Dyabolus autem creatura ipsius est, qui stramen vnum ante
pedes vestros mouere non potest nisi ipso Deo permittente. 6 Sed quando plus queritis et diligitis creaturam et
mundum quam Deum et queritis ditari contra Deum, tunc dyabolus incipit possidere animas vestras, faciens vos
permittente iusticia Dei in temporalibus prosperari. 7 Ideo credite in Deum et dimittite serpentes, quibus
propinatis lac, et ne faciatis primicias penatibus de pecoribus vel porcis vestris nec de panibus aut vino nec de
aliis rebus. Nec dicatis, quod fortuna facit ista vel illa, sed quia Deus sic permisit. 8 Nec dicatis, quod in altari
nichil aliud immolatur nisi vna tortella panis, sed firmiter credite, quod ibi est vere corpus Dei crucifixum in
cruce, et credite vere sacramentis baptismi, confirmacionis et vnccionis, et tunc fugiet dyabolus a vobis.'" 9
Igitur omnibus clamantibus "credimus et promittimus emendacionem" statim de fornace, vbi dyabolus dabat
251

