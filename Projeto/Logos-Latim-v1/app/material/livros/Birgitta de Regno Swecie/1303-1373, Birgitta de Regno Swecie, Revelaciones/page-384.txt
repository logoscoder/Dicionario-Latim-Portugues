et de guerra et odio ad pacem, de superbia ad humilitatem et obedienciam et de malo ad bonum et hoc in multis
personis et diu perseuerat, 85 tunc certissimum signum est, quod tales visiones et reuelaciones, que talem
fructum germinauerunt et produxerunt, non a dyabolo sed a Spiritu Sancto pocius processerunt. 86 Que facere
dyabolo impossibile est, immo totum contrarium procedit a visionibus seu pocius illusionibus suis. 87
Consueuerunt enim deuiare hominem a fide catholica, a bonis moribus, a sana doctrina et ab obediencia
prelatorum et Sacre Scripture ac eciam a subieccione sancte matris Ecclesie etc. 88 Cum igitur ab istis visionibus
et reuelacionibus et verbis istorum librorum reuelatis prefate domine beatissime semper processerunt illa, que
Dei sunt, et omnis virtus et mundicia morum et conuersio et emendacio proximorum, reuelacio misteriorum,
roboracio fidei, dampnacio hereticorum, increpacio viciorum et prophecia vera futurorum etc, 89 que omnia in
libro hoc et in aliis suis libris et per experienciam notoriam et manifestam in multis personis et mundi partibus
sunt patencia, 90 ideo concluditur necessario, quod a fonte purissimo et limpidissimo Spiritus Sancti et non a
tenebroso lacu fetido illusionis hec omnia flumina processerunt, 91 vt in isto moderno tempore viciorum caligine
tenebroso per istam doctrinam sanctam in agendis suis homines instruerentur 92 et sic fugerent a terribili et
districta iusticia diuina in hiis libris contenta ad gremium pietatis et misericordie Dei. 93 Sextum signum est,
quod hec a Deo sint et non a maligno spiritu, mors seu finis laudabilis et virtuosus persone videntis visiones. 94
Nam sciendum est, quod quando alique persone a visionibus seu pocius illusionibus sub specie lucis longeue
decepte fuerunt, ostendendo eis [dyabolus] multa vera, vt in fine in vno falso eas deciperet , 95 communiter
semper inuenimus in scriptura sanctorum patrum, quod isti sic delusi in aliquos errores vel morte mala aut
subitanea aut sine percepcione sacramentorum in fine ipsorum a dyabolo extincti sunt. 96 Et hoc voluit Deus
semper aliis patefacere, vt a similibus illusionibus coloratis doceret eos cauere, 97 sed per contrarium in sanctis
suis, qui diuinis visitacionibus seu visionibus in vita eorum consolabantur et illuminabantur, Deus in eorum
morte operari solitus est, 98 quia in vita eorum semper eos protegendo direxit ac ipsos multis virtutibus et
miraculis adornauit. 99 In morte quoque per aliquam singularem graciam quasi quodam approbacionis indicio
eos mirifice clarificauit sicut patet in Iohanne Euangelista et in multis similibus. 100 Sic eciam fecit cum ista
prefata sponsa sua beatissima ipse bonus Iesus, nam preuenta fuit eius mira superna gracia, quia ordinato
progressu ab infimis ascendit ad summa. 101 Fuit enim humilitate sublimis, mortificacione viuida, simplicitate
prudens omnique morum honestate conspicua, 102 propter quod ipse eam in vita sua mirandis graciis
supernaturalibus extulit et diuinis visionibus et locucionibus ad vtilitatem Ecclesie seraphice decorauit, 103
necnon et in fine vite mortem ei ante predixit et in exitu suo in signum approbacionis eius corporalibus oculis
consolatorie se ostendens vt dilectam sponsam ad celestes nupcias ipsius animam dulcissimo amplexu recepit, vt
supra dictum est. 104 Et vide hoc clare in vltimo Libro Celesti, capitulo vltimo et in legenda vite eius. 105 Tali
enim approbacionis sigillo voluit ipse Deus scripturam istorum librorum, eidem sponse diuinitus reuelatam,
quodammodo autenticare et ad vtilitatem Ecclesie et fidelium eam mirifice sigillare, 106 quia ei, cui in vita
tociens per propheticam, spiritualem et intellectualem visionem apparuit, ante eius exitum, mortem ei
predicendo, se per plus quam propheticam, scilicet corporalem visionem monstrauit. 107 Septimum signum boni
spiritus est clarificacio miraculorum post mortem videntis visiones, nam qui vsque ad mortem per visiones a
demone illuditur, dignum non est, quod post mortem diuinis miraculis clarificetur. 108 Et quia ista Christi
dignissima sponsa a dyabolo in visionibus suis in vita delusa non fuit, 109 ideo post eius exitum multis et
mirandis miraculis eam Christus clarificauit, per resuscitacionem scilicet multorum mortuorum et per
illuminaciones cecorum et sanaciones surdorum et per innumeras curaciones mirificas de diuersis infirmitatibus
infirmorum, vt quam ipse in vita fecerat claram, post mortem nobis ostenderet clariorem. 110 Que omnia in
tantum sunt notoria et manifesta et per documenta autentica diuulgata et probata tam in regno Suecie quam in
Roma et in regno Sicilie et in aliis multis partibus mundi, 111 vbi ad eius memoriam et reuerenciam a fidelibus
ymago eius depicta per multas ecclesias inuenitur, quod alia non indigent probacione nec aliqua possunt iam
tergiuersacione celari. 112 Hoc eciam mentes omnium ista diuinitus reuelata legencium preparare debet ad
faciliorem credulitatis accepcionem et veritatis, quod tanta verba tantaque miracula in istis Celestibus Libris tam
seriose contenta non aliam fidem predicant nisi quam Christus predicauit. 113 Non nouum nobis Christum nec
eciam antichristum inducunt, sed eundem credendum, amandum feruencius et timendum nos admonent, qui pro
nobis passus in cruce fuit. 114 Nichil veritatis, que in Christo est, subtrahunt aut addunt, sed misericordia et
iusticia eius ad profectum salutis nostre in eis quam in aliis libris prophetarum diuinitus clarius ostenditur. 115
Docent enim nos verba ista celestia istorum librorum Deum timere recte, diligere pie et desiderare celestia
sapienter. 116 Probate igitur vos ista predicta legentes, et si aliter inueneritis, audacter contradicite. Hoc habetur
in secundo Libro Celesti, XIIII capitulo in fine. 117 Cedat igitur temeritas suspicionis fallacis spiritus ac
detraccio superba et inuida stulti iudicii, et detur locus glorie et gracie Dei, que tanto maior esse dinoscitur,
quanto ignorancie et modice fidei nostre videtur incredibilior. 118 Gracias ergo patri misericordiarum et Deo
tocius consolacionis agamus, qui in tot senescentis mundi miseriis tot misericordiis occurrit miseris, ne labantur
in baratrum desperacionis.
Caput 7 Recapitulacio omnium predictorum.
Recapitulando igitur supradictum modum examinis faciendi in personis, que vident visiones et reuelaciones, dico
breuiter, quod persona, 2 que in examine reperitur vere humilis et presertim, si viuit sub obediencia patris
384

