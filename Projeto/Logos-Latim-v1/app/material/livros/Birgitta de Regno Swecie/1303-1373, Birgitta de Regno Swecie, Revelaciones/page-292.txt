presencia, ne alii ab eo maculentur. 7 Pro his vero quinque famulis, quos ei dissuademus, disponimus ei alios
quinque, qui sunt bene videntes et audientes spiritualiter et sine spirituali macula, quibus si obedierit, amiciciam
filii mei retinebit. 8 Item dic ei, quod obedienter stet in corona; alioquin filius meus vocabit eum sub corona.
Istud enim verbum exponam tibi tempore suo.
Caput 21 Quidam nobilis deridebat de deo coram vno rege et christus comminatur eidem regi, nisi illum
corripiat. Quia iudici corripienti peccatorem propter deum duplicabitur corona, dissimulanti vero duplicabitur
pena.
{ Filius dei loquitur sponse: Cur turbaris, quod illum qui deridebat me tam pacienter supporto? Nescis quod
graue est eternaliter ardere? 2 Nam vbi colores diuersi seminantur, si ante tempus debitum succiduntur, non ita
valent rei colorande, sicut si debito tempore colliguntur. 3 Sic verba mea, que cum iusticia et misericordia
manifestanda sunt, vsque ad plenitudinem maturitatis crescere debent, et tunc rei, cui apponende sunt, magis
conueniunt et virtutem meam conuenienter colorabunt. 4 Et ideo caueat rex, ne anima sua sit pro anima illius
deridentis me. 5 Quia qui corripit peccatorem propter deum, ne puniatur a deo, sicut fecit moyses, duplicabitur ei
corona eius, et quia placat iram dei, et quia minuit iudicium delinquentis, ne in eternum puniatur. 6 Qui vero
dissimulat delinquentem corrigere, duplicabit penam, scilicet augendo penam in futurum et iusticiam non
exercendo.
Caput 22 Requisita sponsa a regalibus in regno Cipri, quod oraret deum pro rege et regno, christus apparuit
eidem sponse existenti in hierusalem et dat ei notabile documentum, quod scribat regi et patruo suo principi.
{ Christus per sponsam loquitur regi cipri puero quatuordecim annorum et patruo suo principi et gubernatori
regni predicti, dicens ad sponsam; 2 Attende, filia, ad consilia que debes dare isti puero regi et principi patruo
suo, et scribe eis illa quasi ex parte tua dicens eis sic: 3 Primo consulo vobis quod quilibet vestrum cum
confessore suo etc. Require istud capitulum in VII libro capitulo XVIII .
Caput 23 Reuelacio secunda facta in hierusalem. Et christus precipit per sponsam dicto regi Cipri et principi,
quod statim publicarent eam toti regno sine mora, vt se emendarent. Et quia non fecerunt, ideo in proximo
destructi sunt per ianuenses terribiliter.
{ Cum sponsa staret orando in extasi contemplacionis suspensa, videbat rapta in spiritu vnum palacium
incomprehensibilis magnitudinis et pulcritudinis indicibilis. 2 Ibi videbat christum vt summum imperatorem inter
sanctos suos in throno excelso imperiali sedere, qui suum benedictum os aperiens proferebat hec verba, que
inferius annotantur etc. Ego vere sum ipsa summa caritas etc. Require istud capitulum in VII libro capitulo XIX .
Caput 24 Christus innuit hic per exemplum, quod reges humiles et prompti debent esse ad audiendum consilia
secreta amicorum dei, eciam si non sint adornati exteriori verbosa eloquencia. Quia sepe illa que apud mundanos
videntur iusta reprobata sunt apud deum.
{ Filius dei loquitur sponse: Medicus quidam venit in regionem longinquam et ignotam, in qua rex non regebat
sed regebatur, quia cor habebat leporinum. 2 Et ideo sedens in throno regali quasi coronatus asinus apparebat,
populus vero suus vacabat comessacionibus etc. Require istud capitulum in tercio libro capitulo XXXI per totum.
Caput 25 Iohannes euangelista dicit sponse, quod reges qui iniustos homines diligunt, iustos deprimunt, excessus
corrigendos dissimulant, subditorum bona auferre permittunt, grauamina imponunt et deum opere non honorant,
pocius sunt coram deo predones et proditores quam reges. Et dicit modum, qualiter se emendent.
{ Apparuit sponse persona quedam hominis, cuius crines videbantur circumcisi cum obprobrio et corpus
perunctum erat oleo totusque nudatus sed nichil erubescens. Qui ait ad sponsam: 2 Scriptura quam vos vocatis
sanctam dicit sic, quod nullum opus sine remuneracione erit etc. Istud capitulum require in IIII libro primo capitulo
per totum.
Caput 26 Videbat sponsa, qualiter beatus dyonisius orabat matrem dei pro regno francie. Que exaudiens eum
orabat filium cum eo humiliter.
{ Cum essem orando sola vidi qualiter beatus dyonisius loquebatur ad mariam virginem matrem domini dicens:
Regina misericordie, tu es cui data est omnis etc. Require in IIII libro capitulo CIII .
Caput 27 Mater misericordie orat filium cum beato Dyonisio pro regno francie et anglie et super guerra istorum
duorum regum, qui assimilantur duabus bestiis ferocissimis.
{ Mater dei loquitur ad filium dicens: Benedictus sis tu, fili mi! Scribitur, quod ego dicebar benedicta, que te
portaui in vtero meo. Tu vero respondisti, quod ille est eciam benedictus, qui verba tua audiret et seruaret ea etc.
Istud capitulum require in IIII libro capitulo CIIII per totum.
Caput 28 Christus dicit sponse modum, per quem fiat pax inter reges francie et anglie. Quod si reges non
obedierint, grauissime punientur.
{ Item filius dei loquitur: Ego sum rex metuendus et honorandus. Ideo propter preces matris mee mittam regibus
francie et anglie verba mea etc. Require istud capitulum IIII libro capitulo CV .
Caput 29 Regina celi dicit per sponsam cuidam principi suo deuoto, quod principes iusti et boni, quando a
regibus vocantur ad regimen rei publice, debent omnino acceptare illud onus regendi propter honorem dei et
vtilitatem multorum.
{ Dum quidam magnus princeps et iustus regni swecie, qui dominus israhel vocabatur, multis precibus ad
maiorem dignitatem regiminis regni vocaretur etc. Require in VI libro capitulo XCV .
292

