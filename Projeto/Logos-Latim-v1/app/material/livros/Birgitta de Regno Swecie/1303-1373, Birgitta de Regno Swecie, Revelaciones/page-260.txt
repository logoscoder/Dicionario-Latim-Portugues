testa et eliceretur nucleus. 7 Ideo ostendi futura sub obscuritate, quia prius debet parari vas, quam infunditur
potus. Scito eciam, quod tanta tonitrua et fulgura venient in Ecclesiam meam multis viuentibus, qui nunc viuunt,
quod multi optabunt mortem, et mors fugiet ab eis."
Caput 111 Quod obediencia prefertur castitati et introducit ad gloriam.
" {Q uid times? Eciam si decies comederes in die propter obedienciam, non tibi imputabitur in peccatum. Nam
virginitas meretur coronam, viduitas appropinquat Deo sed obediencia omnes introducit ad gloriam."
Caput 112 Maria certificat sponsam de prepucio Christi, quod diligenter seruabat et seruandum Iohanni
euangeliste tradidit cum sanguine Christi, qui remansit in vulneribus Christi.
{ Maria ait: "Cum filius meus circumcideretur, ego membranam illam in maximo honore seruabam, vbi ibam.
Quomodo enim ego illam traderem terre, que de me sine peccato fuerat generata? 2 Cumque tempus vocacionis
mee de hoc mundo instaret, ego ipsam commendaui sancto Iohanni, custodi meo, cum sanguine illo benedicto,
qui remansit in vulneribus eius, quando deposuimus eum de cruce. 3 Post hoc sancto Iohanne et successoribus
eius sublatis de mundo, crescente malicia et perfidia, fideles, qui tunc erant, absconderunt illa in loco
mundissimo sub terra, et diu fuerunt incognita, donec angelus Dei illa amicis Dei reuelauit. 4 O Roma, o Roma,
si scires, gauderes vtique, ymmo si scires flere, fleres incessanter, quia habes thesaurum michi carissimum et non
honoras illum."
Caput 113 Quomodo vidit statum fratrum Aluastra, et sicut sponse ostensum est, ita euenit.
{ Cum domina staret orando rapta in spiritu, vidit domum quandam et super domum celum valde serenum.
Cumque diligenter inspiciendo miraretur, vidit de domo columbas ascendentes et penetrare celum. 2 Quas
Ethiopes conabantur impedire sed non valebant. Subtus vero domum videbatur chaos, in quo sunt tres ordines
fratrum. 3 "Primi sunt simplices quasi columbe. Ideo faciliter ascendunt, quorum tibi nomina indicabo. Secundi
sunt, qui veniunt ad purgatorium. 4 Tercii sunt, qui iam alium pedem habent in mari et alium in tabulatu nauis.
Quorum iudicium nunc appropinquat. Et vt scias et probes, vnus post alium cicius transibit, secundum quod
nomina eorum exprimo tibi." 5 Quod similiter contigit. Venit enim mortalitas et tulit, sicut predictum est,
XXXIII fratres.
Caput 114 Spiritus Sanctus dixit sponse negligenti absolucionem accipere pro peccatis, quod peccatum veniale
fit mortale per contemptum.
{ Cum domina Birgitta semel confiteretur, confessor suus vocatus est a quodam sacerdote. Qui surgens celerius
oblitus est dare absolucionem. Cumque domina ingressura lectum flecteret genua, dixit Spiritus: 2 "Surge, filia,
et humilia te ad absolucionem, quia magister tuus te non absoluit." Cui optenta absolucione iterum dixit Spiritus
Sanctus: 3 "Omnis, qui non attendit ad minima, cadit in maiora. Nam eciam veniale peccatum, de quo
remordetur consciencia, si exercetur et continuatur, fiet mortale et grauius propter contemptum punietur."
Caput 115 Voluntas bona sufficit penitenti, dum copiam confessoris non habuerit. Hec latroni profuit in cruce et
celum aperuit. Voluntas vero mala infernum fecit; Lucifer mala voluntate factus est malus.
{ Quidam de dyocesi Aboensi venit Romam ignorans ydeoma Sueuicum. Quem cum nullus in Roma intelligeret
nec confessorem habere poterat, consuluit dominam, quid ageret. 2 Tunc domina in spiritu audiuit (Ihesus
Christus, filius Dei loquitur): "Homo ille, qui te consuluit, plorat, quod non habet auditorem confessionis sue.
Dic ei, quod sufficit voluntas. 3 Nam quid profuit latroni in cruce? Nonne voluntas bona? Aut quid aperit celum
nisi voluntas volendi bona et odiendi mala? 4 Quid vero facit infernum nisi voluntas et affectus inordinatus?
Numquid non Lucifer bene creatus fuit? Aut ego, ipsa bonitas et virtus, creaui aliquod malum? Nequaquam. 5
Sed postquam Lucifer abusus est voluntate et mouit eam inordinate, factus est ipse inordinatus et ex mala
voluntate malus. Propterea iste pauper stet stabiliter et non retrocedat. 6 Et cum ad patriam suam redierit, querat
et audiat salubria anime sue a sapientibus et voluntatem suam submittat, et obediat magis consilio iustorum quam
sue voluntati. 7 Si/n/ autem interim morietur in via, erit ei, sicut dixi latroni: 'Eris mecum in paradiso.'"
Caput 116 Simplicitas vix scientis Pater noster plus placet Deo quam prudencia superborum, et docta insipiencia
per dileccionem seruat mandata, consilia, euangelica iura omnia et leges.
{ Quidam simplex, qui nesciuit plene Pater noster, quesiuit consilium anime a domina Birgitta. Cui Christus
dixit: 2 "Plus placet michi simplicitas anime simplicis huius hominis quam prudencia superborum, quia in illis
est superbia elongans Deum a corde, in isto est humilitas introducens Deum in cor. 3 Ideo dic ei, quod continuet
opus suum solitum sicut hucusque, et habebit mercedem cum hiis, quibus dixi: 'Venite, qui laboratis, et ego
cibabo vos pane eterno.' 4 Nam si dixero ei, sicut dixi Iudeo petenti a me consilium fraudulenter: 'Serua',
inquiens, 'mandata et vende, que habes', non potest sustinere, quia senectus non capit informacionem et
paupertas non habet, quod vendat. 5 Verumptamen homini tendenti ad eternam vitam necessaria sunt mandata,
quia sine illis saluari non potest homo, dummodo tempus et copiam habet instruentis. 6 Istius vero hominis docta
insipiencia et voluntas bona sic placet sicut illius vidue duo denarii, quos pretuli diuiciis regum. Nam ipse in sua
insipiencia omnem habet sapienciam. 7 Diligit enim corde me, sed vnde nisi ex Spiritu meo? Et hoc videtur
sapientibus mundi insipiencia, non amare diuicias et nescire grandia loqui. 8 Ideo dixi 'docta insipiencia', quia
ipse a Spiritu meo didicit veram sapienciam, hoc est diligere Deum. Numquid non videtur tibi esse vere sapiens
iste? Quia non scit nisi vnicum verbum, scilicet 'diligere'. 9 Per hanc enim dileccionem ipse seruat omnia
mandata legis Moysi, per hanc dat Deo, que Dei sunt, per hanc conseruat omnia consilia euangelii mei, per hanc
260

