leuat. 44 Incorporeum lumen est, quod et interiora repleat et repleta exterius circumscribat. Sine strepitu sermo
est, quia et auditum aperit et habere sonitum nescit. 45 Et subdit: Spiritum enim Dei quasi quedam nobis verba
dicere est occulta vi ea que agenda sunt intimare et cor hominis ignarum, non adhibito strepitu et tarditate
sermonis, peritum repente de absconditis reddere. 46 Et postea subiungit dicens: Dei enim locucio ad nos
intrinsecus facta videtur pocius quam auditur, quia dum semetipsam sine mora sermonis insinuat, repentina luce
nostre ignorancie tenebras illustrat. Hec ille Gregorius. 47 Tali enim interna diuina locucione ista sancta domina
de hiis, que continentur in hoc libro et in Libro Celesti, ad spiritualem doctrinam imperatorum et regum et
summorum pontificum ac prelatorum et omnium gencium et eciam ad conuersionem infidelium a sponso suo
Christo loquente docebatur et instruebatur, vt patet per totum Librum Celestem et per presentem. 48 Subdit
eciam Gregorius in preallegato capitulo dicens, quod aliquando ymaginibus et ante corporeos oculos ad tempus
ex aere assumptis per angelos nobis loquitur Deus, 49 sicut Abraham, qui non solum tres viros videre potuit, sed
eciam habitaculo terreno suscipere. 50 Et subdit dicens: Nisi enim angeli quedam nobis interna nunciantes ad
tempus ex aere corpora sumerent, exterioribus profecto nostris obtutibus non apparerent. Vsque hic Gregorius.
51 Tali eciam modo Deus sepe per angelum loquebatur sue sponse predicte, et presertim quando in Roma ipsa
existente, angelum, qui sermonem de excellencia virginis dictaret, ei misit. 52 Quem ipsa eciam corporeis oculis
cotidie vidit, et ipso illum dictante per interualla temporum ipsa sermonem eundem conscripsit, vt patet supra. 53
Sed poteris querere, quare verba Dei aliquando ita obscure ab ipso dicuntur, quod diuersimode interpretari
possunt, et quandoque aliter a propheta audiente et ab aliis hominibus et aliter a Deo loquente intelliguntur, 54 vt
patet in Beato Francisco, quando ei dictum fuit a Christo: "Vade et repara ecclesiam meam" et in multis aliis, qui
verba, que spiritualiter intelligi debebant, materialiter et textualiter intellexerunt. 55 Respondeo secundum quod
dicit Augustinus in libro XII Super Genesim et Thomas de Aquino in secunda secunde in titulo "De prophecia"
et alii doctores, quod non semper propheta recte intelligit, que sibi in visione dicuntur et reuelantur. 56 Et super
hoc vide solucionem, quam dat isti beate domine gloriosa virgo Maria in isto presenti libro infrascripto, scilicet
Imperatoris ad Reges, capitulo XLVIII quasi in principio, "Sed poteris querere" et vide in IIII Libro Celesti, XV
et LXXV capitulo cum multis similibus. 57 Et tali modo dicta domina Brigida aliquando intelligebat verba
visionum corporaliter seu litteraliter et tamen Christus vel mater eius loquentes intelligebant illa spiritualiter aut
figuraliter, vt supra patet in proximis allegacionibus. 58 Liquet ergo ex predictis euidenter et ex preiacente
materia librorum isti venerande domine diuinitus reuelatorum, quod ipsa habuit a Deo singularissimam graciam
spiritus prophecie per internam Dei locucionem et per spiritualem et intellectualem visionem, ei diuinitus gratis
datam, 59 quia vera et propria prophecia et reuelacio ac sciencia et doctrina causantur ex visione spirituali seu
ymaginaria aliquorum corporum seu signorum 60 accedente tunc ibi influxu luminis intellectualis et
supernaturalis veritatis diuine, vt patet ex modis et sentimentis supradictis, quibus ipsa visiones videbat, et ex
dictis Augustini in libro XII Super Genesim ad Litteram, 61 vbi est textus clarus de hoc, quia ymagines
corporales in spiritu eius expresse sunt et quasi semper earum intellectus diuinitus reuelatus in mente. 62 Immo
audacter dico secundum beatum Thomam de Aquino in secunda secunde, questione CLXXIII et secundum alios
doctores, 63 quod iste gradus prophecie isti beate domine diuinitus gratis datus inter omnes alios gradus
prophecie alcior iudicatur, quando scilicet propheta non solum videt signa verborum vel factorum sed eciam
videt vigilando aliquem sibi colloquentem aut aliquid demonstrantem, 64 et presertim si ille loquens vel
demonstrans sit in specie Dei, quia dicunt, quod per hoc magis ille propheta appropinquat ad causam reuelantem,
65 quam si ille loquens vel demonstrans se ostenderet in specie hominis vel in specie angeli secundum illud
Ysaie, VI capitulo: Vidi Dominum sedentem etc 66 et maxime ex eo quod inter omnes scripturas omnium
prophetarum clariori modo intelligendi a Deo scriptura ista prefate domine, quam alie scripture aliis prophetis,
fuerit reuelata, 67 quia dicit Nicolaus de Lira in prologo super psalterium et alii doctores idem dicunt, scilicet quod
ille gradus prophecie est excellencior, vbi ceteris paribus est intelligencia clarior.
Caput 6 Hic probatur per diuinam scripturam, quod visiones et reuelaciones istius libri et aliorum beate Brigide
emanauerunt et processerunt a spiritu sancto et non ab illusione dyabolica, et hoc probatur ex septem signis siue
racionibus hic contentis.
{ Sane quia iam supra proximo clare ostensum est subtiliter intuenti, sub quo genere visionum contineantur iste
presens liber et alii, reuelati prefate beatissime domine Brigide, 2 idcirco nunc videamus secundum dicta
sanctorum, an a Spiritu Sancto veritatis vel an ab illusore spiritu falsitatis visiones et reuelaciones istorum
librorum illi fuerint ministrate. 3 Dico igitur, quod multe differencie sunt, in quibus clare potest discerni
reuelacio vel visio boni spiritus a malo tam in qualitate persone talia videntis quam in sentimentis interioribus
anime ipsius, quam eciam in modo videndi et in materia visionum 4 discuciendo subtiliter ad quid illa visio nos
promouet et inducit. 5 Ad quorum noticiam et practicam discernendi, ne illuderetur, ista prefata domina
beatissima pluries et satis clare diuinitus fuit edocta et per visiones et documenta diuina plenius informata, 6 vt
habetur in primo Libro Celesti, LIIII capitulo et in II libro, XIX capitulo et in III libro, X capitulo. 7 Et vide de
hoc septem differencias, que assignantur isti domine Brigide, sponse Christi, a virgine Maria inter visiones boni
spiritus et mali satis pulcre in IIII libro, XXIII capitulo et CX capitulo et in VI libro, LXVIII capitulo et LXIX et
XCII capitulo cum multis similibus. 8 Et licet tam clara et notorie manifesta est ista gracia diuina prefate beate
domine diuinitus gratis data, 9 quod nulla suspicione fallacis spiritus valet obfuscari, maxime cum iam ipsa de
381

