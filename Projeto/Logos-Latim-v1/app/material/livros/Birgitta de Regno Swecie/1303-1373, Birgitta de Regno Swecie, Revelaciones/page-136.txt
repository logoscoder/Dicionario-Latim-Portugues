"Vt michi apparet, quia puer non expressit velle suum, virgo non est desponsata." 5 Dixit Dominus tercio:
"Iuuenis nobilis stans inter tres virgines proposuit eis, quod quecumque illarum trium tale verbum proferret,
quod eum ad feruenciorem prouocaret caritatem, illa obtineret illud, quod iuuenis feruencius adamaret. 6 Tunc
respondit prima: 'Ego sic feruenter diligo iuuenem hunc, quod antequam inquinari vellem cum alio, magis
morerer.' Dixit secunda: 'Antequam unicum verbum proferrem contra velle suum, aut quod eum offenderet,
magis paterer omem penam.' 7 Respondit tercia: 'Priusquam viderem minimum eius contemptum seu dampnum,
magis cuperem michi omne dampnum penamque amaram pati.'" 8 Ergo inquit Dominus: "Dic michi, que istarum
trium virginum plus dilexit iuuenem et que preferenda est in amore eius?" Respondit illa: "Vt michi videtur,
omnes eque feruenter dilexerunt, quia omnes erant unius cordis ad eum, ideo et omnes eque digne erant ad
habendam eius caritatem." 9 Dixit Dominus quarto: "Amicus," inquit, "erat, qui consuluit alium: 'Ego,' inquit,
'habeo granum triticum valde fructiferum. Si seminetur in terra, fructificat in magnam segetem. Sed quia valde
esuriens sum, quid tibi videtur consulcius: comedere illud an seminare in terram?' 10 Respondit amicus: 'Per
aliam occasionem ista potest extingui esuries, sed est utilius tibi, ut in terra seminetur.'" Tunc Dominus
subiunxit: "Nonne, filia, et tibi similiter apparet, ut fames pacientis supportetur et granum multis profuturum
seminetur?" 11 Iterum dixit Dominus: "Ista quatuor dicta pertinent ad te. Filia namque tua est quasi palmes,
quam michi vouisti et dedisti. Nunc autem, quia apciorem locum scio pro ea, transplantare eam volo, ubi michi
placet; nec ex hoc turbari debes, quia in transplantacione consensisti." 12 Iterum dixit Dominus: "Tu michi
dedisti filiam tuam, sed ego non ostendi tibi, quid michi accepcius esset, virginitas eius an coniugium, vel utrum
placeret michi sacrificium tuum an non. Ideo nunc cognita certitudine ea, que incertitudine facta sunt, corrigi
possunt et mutari." 13 Iterum dixit Dominus: "Virginitas bona est et summa, quia angelis similis est, si tamen
racionabiliter obseruetur et honeste. Si vero unum sine alio defuerit, scilicet virginitas carnis et non virginitas
mentis, deformata est virginitas. 14 Nam accepcior est michi coniugata deuota et humilis quam virgo superba et
impudica; equalisque meriti esse possunt coniugata non lasciuiens et iuxta regulam suam in timore Domini
viuens et virgo pudica et humilis, 15 quia licet magnum est in igne probacionis esse et non ardere, tamen eque
magnum est extra ignem esse religionis et in igne velle libencius esse et maiori ardore feruere ad Deum extra
ignem quam qui est in igne. 16 Ecce de tribus pono tibi exemplum. Tres quippe fuerunt, Susanna, Iudith et Tecla
virgo. Prima fuit coniugata, secunda vidua, tercia virgo. Iste inequalem vitam et intencionem habuerunt et tamen
ex merito accionis sue in premio se conformant. 17 Susanna denique, cum a sacerdotibus false turbaretur, ex
diuina caritate maluit mori quam contra regulam suam inquinari. Et quia me tanquam ubique presentem timuit,
ideo et saluari meruit et ex saluacione glorificari. 18 Iudith vero, cum inhonoracionem meam videret et populi
sui dispendium, tantum turbabatur, quod non solum obprobrio et dampno se exposuit ex diuina caritate sed et
parata erat pro me penam pati. Tecla vero, que virgo fuit, hec amaras passiones maluit pati quam unum verbum
contra me loqui. 19 Hee tres, licet non habuerunt unam accionem, tamen in merito concordant. Ideo siue virgo
siue vidua omnes michi placere eque poterunt, dummodo desiderium totum ad me fuerit et vita bona." 20 Item
dixit Dominus: "Filia tua siue steterit in virginitate siue in coniugio, eque acceptum est michi, dummodo ad velle
meum ordinetur. Quid enim prodesset ei, si forte includeretur corpore et foris esset mente? An quid gloriosius
est: sibi ipsi viuere an aliis prodesse? 21 Sed ego, qui omnia scio et prouideo, nichil facio sine causa. Ideo non
veniet ad locum statutum cum primo fructu, quia ex timore est, nec cum secundo, quia ex tepiditate est, 22 sed in
medio veniet, quia medium habet calorem amoris et fructum honestatis; qui vero eam recepturus est habeat tria,
domum, vestes et cibum, quo eam recipiat." 23 Filius loquitur: "Miraris, quare virgo peruenit ad coniugium eo
modo, quo sperabas. Respondeo per similitudinem. Quidam nobilis disposuit filiam suam dare in matrimonium
cuidam pauperi; 24 qui pauper, cum ad desponsacionem virginis debebat venisse, preuaricatus est leges ciuitatis
et ob hoc repulsus cum dedecore a ciuibus nec obtinuit virginem, quam concupiuit. 25 Sic ego feci domino terre
huius. Promisi enim ei facere grandia, sed ipse magis adhesit inimicis meis et ideo non peruenit ad ea, que
promittebam. 26 Sed potes querere: Numquid non preuidebam futura? Vtique preuidi, sicut et de Moyse et
populo eius legitur, sed ideo ostendi et ostendo multa, ut homines preparent se ad bona et sciant facienda et
pacienter expectent. 27 Verumptamen scias, quod ve unum abiit et alterum veniet super ingratos regni huius, ut
post veniat benediccio mea super humiles petentes misericordiam meam. Scito eciam, quod virgini hoc
expederit, quod staret consilio meo et sapientum." 28 Ista virgo creditur fuisse domina Cecilia, filia sancte
Birgitte, de qua vide infra in vita sua.
Caput 72 Verba Christi ad sponsam de sororibus et Lazaro resuscitato; et qualiter sponsa et eius filia, ut credo,
per sorores et anima per fratrem Lazarum et inuidi per Iudeos designantur; et quomodo Deus cum istis fecit
maiorem misericordiam quam cum sororibus Lazari; et qualiter scientes multa loqui et pauca facere indignantur
contra bene operantes.
{ Filius loquitur: "Due erant sorores Martha et Maria, que habuerunt fratrem Lazarum, quem eis de morte
suscitaui; qui suscitatus plus michi seruiuit postea quam antea.2Sic et sorores eius, que licet familiares et sedule
erant in ministrando michi ante fratris suscitacionem, multo tamen magis solliciciores et deuociores postea
inueniebantur. 3 Consimili modo vobiscum nunc feci spiritualiter. Nam suscitaui vobis fratrem vestrum, id est
animam vestram, que per quatuor dies mortua fetens alienauit se a me transgressione mandatorum meorum,
praua cupiditate, dulcedine mundi et peccatorum delectacione. 4 Sed quatuor erant, que me ad resuscitandum
136

