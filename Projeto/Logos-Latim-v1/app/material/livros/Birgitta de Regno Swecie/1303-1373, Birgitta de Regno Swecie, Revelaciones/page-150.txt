redimendo, et ingratitudo tua ad me. 6 Brachium vero dextrum est dileccio tam feruens ad me, quod malles
tormenta ferre quam me perdere et ad iram prouocare. Inter hec duo brachia libenter quiesco, et cor tuum erit cor
meum, quia ego sum quasi ignis quidam diuine dileccionis, et ideo volo ibi feruenter diligi. 7 Coste vero
defendentes cor sunt parentes tui non carnales sed electi mei, quos tu teneris diligere sicut me et plus quam
parentes carnales. Ipsi vero sunt parentes tui, qui te regenerauerunt ad eternam vitam. 8 Pellis vero seu cutis
anime debet esse sic pulchra, quod non habeat maculum. Per pellem vero intelligitur omnis proximus tuus, quem
si sicut te ipsam dilexeris amor meus et sanctorum meorum illesus seruatur. 9 Si autem odis, leditur cor et coste
erunt denudate, id est amor sanctorum meorum in te minor erit. Ideo pellis nullam habeat maculam, quia
proximum tuum odire non debes sed omnes diligere secundum Deum, quia tunc est cor meum sanum com corde
tuo. 10 Item dixi tibi prius, quod ego volo feruenter diligi, quia sum ignis quidam diuine dileccionis. In igne
quippe meo sunt tria mirabilia. Primum quod ardet et nunquam incenditur, secundum quod nunquam extinguitur,
tercium quod semper ardet et nunquam consumitur.11 Sic caritas mea ab inicio erat ad hominem in deitate mea,
que in assumpcione humanitatis mee amplius ardebat et ardet in tantum, quod nunquam extinguitur sed
feruentem facit animam nec consumit eam sed amplius semper fortificat. 12 Sicut in fenice colligere poteris, que
senectute grauata colligit ligna in monte altissimo et illis ex calore solis succensis proiicit se in ignem et sic ex
illo igne mortua reuiuiscit, 13 sic anima, que ex igne caritatis diuine succenditur de eo quasi fenix melior et
forcior consurgit."
Caput 88 Christus loquens sponse dicit ei, quod omnia creata sunt ad voluntatem suam preter homines; dicit
eciam, quod sunt tria genera hominum in hoc mundo, qui comparantur tribus nauibus ambulantibus in mari,
quarum prima periclitatur et perit, secunda fluctuat, tercia bene regitur.
{ Filius loquitur: "Ego sum creator omnium spirituum bonorum et malorum. Ego eciam omnium spirituum
moderator et rector sum. Ego quoque creator sum omnium illorum animalium et rerum, que sunt et habent vitam,
necnon et omnium eorum, que sunt et non habent vitam. 2 Itaque quecumque sunt in celo, terra et mari, omnia
sunt ad voluntatem meam preter hominem solum. 3 Scito igitur, quod homines quidam sunt sicut nauis, que
amiserat gubernaculum et malum, id est arborem, et huc illucque vagatur inter procellas maris, donec venerit ad
ripas insule mortis. In ista naui sunt illi, qui desperantes se tradunt animum voluptati. 4 Alii sunt sicut nauis, que
adhuc habet malum, id est arborem, et gubernaculum et unam anchoram cum duabus funibus. Sed capitalis
anchora fracta est et gubernaculum cicius soluitur, si impetus aquarum intrauerit inter nauem et gubernaculum. 5
Ideo caueatur, quia quamdiu gubernaculum et nauis coherent, propter coniunccionem mutuam quasi quendam
calorem habent inter se. 6 Tercia nauis habet paramenta et armatura sua omnia et est parata velificare, cum fuerit
tempus. 7 Et prima anchora, que est capitalis de qua supra dixi, est disciplina religionis ducta et leuigata per
pacienciam et feruorem diuine dileccionis. 8 Hec iam nunc dissoluta est, quia institucio patrum proiecta est sub
pedibus et unusquisque quod sibi videtur utile habet pro religione, et sic fluctuant sicut nauis inter fluctus. 9
Secunda anchora, que est adhuc sana, ut supra dixi, est voluntas seruiendi Deo, ligata duabus funibus, fide
scilicet et spe, quia credunt me Deum et habent in me spem, quod velim saluare eos; 10 quorum gubernaculum
ego sum, quia quamdiu ero in naui, fluctus procellarum non intrant et quasi quidam calor est inter me et eos. 11
Tunc autem ego Deus adhereo naui eorum, quando ipsi nichil diligunt sicut me; quibus ego affigor quasi tribus
clauis scilicet timore, humilitate et consideracione operum meorum. 12 Sed si ipsi aliquid plus quam me diligunt,
tunc ingreditur aqua dissolucionis, tunc dissoluitur claui timor scilicet et humilitas et diuina consideracio, tunc
frangitur anchora voluntatis bone et tunc rumpuntur funes fidei et spe. 13 Sed qui in ista naui sunt nimis
instabiles sunt; ideo tendunt ad loca periculosa. 14 In tercia naui, quam dixi, quod erat parata velificare, sunt
amici mei."
Caput 89 Christus loquens sponse dicit ei modum, quem debet tenere miles spiritualis in prelio, scilicet quod
confidat in Deo et non in viribus propriis; datque ei duas oraciones breues, quas quotidie dicat; et dicit eciam,
quod debet esse armatus armis spiritualibus hic contentis.
{ Filius loquitur: "Quicumque velit pugnare sit magnanimus resurgendo, si cadet, confidens non de propriis
viribus sed de misericordia mea. Qui enim diffidit de bonitate mea cogitans secum taliter: 2 'Si aliqua
attemptauero vel refrenando carnem ieiuniis vel laborando vigiliis, non potero perseuerare nec abstinere a viciis,
quia Deus non me adiuuat,' iste merito cadet. 3 Ergo qui pugnare spiritualiter velit confidat de me et quod possit
perficere cooperante gracia mea. Deinde habeat voluntatem faciendi bona et omittendi mala et resurgendi,
quociens cadit, istamque legendo oracionem: 4 'Domine Deus omnipotens, qui omnes ducis ad bonum. Ego
peccator nimis longe recessi a te per facinora mea. Gracias ago tibi, quia reduxisti me ad viam rectam. Ideo rogo
te, piissime Ihesu, ut miserearis mei, qui in cruce stetisti sanguineus et dolorosus. 5 Et rogo te per quinque
vulnera tua et per dolorem, qui de venis tuis perforatis ad cor processit, quatenus conseruare digneris me hodie,
ne cadam in peccata.6 Da quoque michi virtutem resistendi telis inimici et viriliter resurgere, si contingat me
cadere in peccata.' 7 Ad hoc autem, quod pugnans possit perseuerare in bonis, oret isto modo: 'O, Domine Deus,
cui nichil est impossibile et qui omnia potes, da michi fortitudinem faciendi bona opera et in bonis posse
perseuerare.' 8 Post hec assumat gladium in manu, id est confessionem puram, que debet esse bene limata et
splendens: limata, ut diligenter discuciat conscienciam meam, quomodo et quantum et ubi deliquerit et qua de
causa. Sit eciam splendens, ut nichil erubescat, nichil occultet nec aliter dicat, quam sicut peccauit. 9 Hic gladius
150

