Celestinus discessit a sede superbie et reuersus est ad suam solitariam vitam. 5 De illis vero martiribus et
confessoribus loquor, qui fidem veram predicabant contra diffidentiam et humilitatem contra superbiam, et qui
pro veritate fidei mortui sunt vel voluntate parati erant mori. 6 Nam Petrus et alij plures sic calidi et feruentes
erant ad proferendum verba Dei, quod si potuissent mori pro unoque homine, libenter fecissent. Attamen timidi
fuerunt, ne a conspectibus illorum, quos verbo consolationis et predicationis fouebant raperentur, quia salutem
eorum plus desiderabant quam vitam propriam et honorem. 7 Fuerunt quoque tanti et ideo processerunt occulte
in persecutione propter lucrum et collectionem plurimarum animarum. Igitur inter istos duos, Petrum scilicet et
Celestinum, non omnes fuerunt boni sicut nec omnes mali. 8 Ecce ponamus tres gradus, sicut tu composuisti
hodie, positiuum, comparatiuum et superlatiuum, idest bonos meliores et optimos. In primo gradu fuerunt illi,
quorum cogitatio fuit ista: 9 'Nos credimus quidquid sancta precipit ecclesia. Neminem defraudare volumus sed
defraudata reddere et Deo seruire desideramus toto corde.' Consimiles eciam fuerunt tempore Romuli, fundatoris
Rome, secundum fidem suam, qui cogitabant taliter: 10 'Nos intelligimus et scimus ex creaturis, quod Deus est
creator omnium; hunc ergo diligere volumus pre omnibus.' Quamplures vero cogitabant ista: 'Nos audiuimus ex
Hebreis, quod Deus verus ostendit se eis per miracula manifesta. 11 Et ideo, si sciremus in quo nos magis
fundare deberemus, libenter faceremus.' Isti omnes fuerunt quasi in primo gradu. Tempore vero placito Petrus
venit Romam, qui alios eleuauit in positiuum gradum, alios in comparatiuum, alios in superlatiuum. Illi enim, qui
fidem receperunt veram, qui in coniugio et alia dispositione laudabili steterunt, isti fuerunt in positiuo gradu. 12
Qui vero sua dimiserunt propter caritatem diuinam, qui alijs exempla bona viuendi ostenderunt verbis et
exemplis et operibus, necnon et qui nichil Christo preposuerunt, isti fuerunt in comparatiuo gradu. 13 Qui vero
carnem suam dederunt pro amore Dei, isti fuerunt in gradu superlatiuo. Sed queramus in hijs gradibus
supradictis, ubi inuenitur caritas Dei feruentior? Queramus in militibus et doctoribus! 14 Queramus in religiosis
et mundi contemptoribus, qui tenerentur esse in comparatiuo et superlatiuo gradu et certe nimis pauci
inueniuntur. Nam non est vita austerior quam vita militaris, si in sua vera institutione staret. Si enim monacho
precipitur habere cucullam militi precipitur grauius, scilicet lorica. 15 Si vero est graue monacho pugnare contra
voluptatem carnis, militi est grauius inter armatos hostes procedere. Si vero ordinatur monacho durus lectus,
grauius est militi in armis quiescere. Et si monachus turbatur et affligitur abstinentia, durius est militi affligi
continuo timore vite. 16 Non enim militia Christianitatis incepta est propter mundi possessionem et cupiditatem,
sed ad confortandam veritatem et dilatandum veram fidem. Et ideo gradus militaris et religiositatis in superlatiuo
gradu vel comparatiuo esse tenerentur. 17 Sed omnes gradus a sua laudabili dispositione apostatauerunt, quia
caritas Dei versa est in cupiditatem mundi. Si enim auferretur unus florenus de tribus, magis tacerent plerique
veritatem quam loquendo amitterent illum.18 Nunc autem loquitur sponsa dicens: "Iterum vidi quasi multos
hortos in terra, rosas vero et lilia conspexi inter hortos. In quodam vero loco spacioso terre vidi agrum centum
vestigiorum in longitudine et totidem in latitudine. 19 In quolibet autem vestigio erant septem grana tritici
seminata et quodlibet granum dabat fructum centuplum. Post hec audiui vocem dicentem: 'O Roma, Roma, muri
tui dirupti sunt. Ideo porte tue sunt sine custodia. Vasa tua venduntur. 20 Ideo altaria tua desolata sunt. Viuum
sacrificium et incensum matutinum comburitur in atrio. Ideo non egreditur de sancta sanctorum sanctus odor
suauissimus." 21 Et statim apparens Dei filius dixit sponse: "Horum intelligentiam, que vidisti, indico tibi. Terra
quam vidisti significat omnem locum, ubi nunc est fides Christiana. Horti vero significant loca illa, ubi sancti
Dei receperunt coronas suas. 22 Verumtamen in paganismo, scilicet in Iherusalem et in alijs locis, multi fuerunt
electorum Dei, quorum tamen loca tibi modo non sunt monstrata. Ager vero centum pedum in longitudine et
totidem in latitudine significat Romam. 23 Nam si omnes horti de toto mundo coniuncti essentome, certe Roma
essent eque magna de martiribus, in carne loquor, quia locus ille electus est ad amorem Dei. 24 Triticum vero
quod inter vestigia vidisti, significat illos qui per carnis macerationem et contritionem et vitam innocentem
intrauerunt celum. Rose vero pauce sunt martires rubicundi sanguinis sui effusione in diuersis locis. 25 Lilia vero
confessores sunt, qui fidem sanctam verbis et operibus predicauerunt et confirmauerunt. Nunc autem ego possum
loqui de Roma, sicut propheta loquebatur de Iehrusalem: 'Olim', inquiens 'habitauit in ea iusticia et principes eius
principes pacis. Nunc autem versa est in scoriam et principes eius homicide. 26 O, si cognosceres dies tuos, o
Roma, fleres utique et non gauderes. Roma quippe in diebus antiquis erat quasi tela colorata omni colore
pulcerrimo et contexta nobilissimo filo. Terra quoque eius erat colorata colore rubeo, idest sanguine martirum et
contexta, idest commixta ossibus sanctorum. 27 Nunc autem porte eius desolate sunt, quia defensores et custodes
earum inclinati sunt ad cupiditatem. Muri eius depressi sunt et sine custodia, quia iam non curant animarum
damna, sed clerus et populus, qui sunt murus Dei, disperguntur ad faciendum utilitatem carnis. 28 Vasa diuina
venduntur contemptibiliter, quia sacramenta Dei propter pecuniam et fauorem mundanum dispensantur. Altaria
vero desolata sunt, quia qui celebrant cum vasis manus habent a caritate Dei vacuas et oculos ad offertorium, et
licet Deum vere habeant inter manus, cor tamen vacuum est a Deo, quia mundanis vanitatibus est repletum. 29
Sanctum vero sanctorum, ubi olim consumebatur summum sacrificium, significat desiderium diuine fruitionis et
visionis de quo ascendere deberet caritas ad Deum et proximum et odor totius continentie et virtutis. 30 Nunc
autem sacrificium consumitur in atrio, idest in mundo, quia tota diuina caritas versa est ad incontinentiam et
mundi vanitatem. Talis est Roma corporaliter, sicut vidisti. Nam altaria plura desolata sunt. 31 Offertorium
expenditur in tabernis. Offerentes plus vacant mundo quam Deo. Verum tamen scias, quod a tempor e Petri
94

