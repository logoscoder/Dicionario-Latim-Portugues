tres virtutes veluti fulgidissime tres corone gloriosius exornant. 11 Virtus namque illa, qua creauit angelos, erat
ipsius corona prima, qua ipsorum aliqui, Dei glorie inuidentes, se ipsos infeliciter priuauerunt. 12 Illa quoque
virtus, qua creauit hominem, erat ei corona secunda, qua et ipse homo, ex insipiencia sua hostili suggestori
consenciens, subito priuatus est. 13 Verumptamen per illorum angelorum aut hominis ruinam virtus Dei aut
virtutis eius gloria minorari non valuit, quamuis ipsi pro sua iniquitate ingloriosi a gloria ceciderunt, quia Deo
propter hoc, quod eos ad suam ac ipsorum gloriam creauerat, gloriam rependere noluerunt. 14 Ymmo Dei
sapientissima sapiencia ipsorum nequiciam in sue virtutis gloriam commutauit. 15 Virtus vero illa, qua te, o
virgo desiderabilis, ad suam eternam gloriam creauit, ipsum glorificauit quasi corona tercia, per quam angeli
rupturas priorum coronarum reintegrari debere cognoscebant. 16 Vnde, o domina, spes nostre salutis, honoris
Dei corona iuste appellari poteris. Nam sicut per te summam virtutem perfecit, ita et per te summus honor pre
omnibus suis creaturis sibi prouenit. 17 Clare vtique innotuit angelis, quando Dei aspectui astabas increata, quod
Dyabolum, qui se ipsum sua superbia condempnauerat et ex malicia sua hominem prodiderat, tu debebas tua
humilitate sanctissima superare. 18 Igitur quamuis angeli vidissent hominem ad magnam miseriam corruere, pre
gaudio tamen diuine visionis dolere nequiuerunt, presertim quia ipsis satis liquebat, que et quanta cum tua
humilitate post tuam creacionem Deus facere dignaretur.
Caput 7 Feria tercia. In istis tribus leccionibus subsequentibus tractat angelus de penitencia Ade et de
consolacione, quam habuit ex presciencia future creacionis beate Virginis, et eius magna humilitate et dignitate
et quomodo consolatus est Abraham, patriarcha, Ysaac quoque et Iacob atque omnes prophete ex reuerende Dei
matris futura natiuitate. Ab hoste maligno defendat nos pia Virgo. Amen.
{ Protestatur sacra pagina Adam in Paradisi felicitate existentem mandatum Dei preterisse sed, postquam in
miseriam deuenit, diuine voluntati ipsum inobedientem fuisse non commemorat. 2 Vnde vere patet Adam totis
precordiis Deum dilexisse ex eo, quod, postquam suus filius fratricidium perpetrauit, carnale consorcium sue
coniugis deuitauit; audito autem postea Dei mandato obedienter iterum eidem coniugi se matrimonialiter
copulauit. 3 Grauius quoque eum penituit offendisse suum factorem quam se ipsum iniecisse in penis grauissimis
cruciandum. 4 Idcirco non iniustum fore dinoscitur, quod, sicut ira Dei super eum venit pro superbia, qua in sua
felicitate Deum offenderat, 5 ita et ipsi in miseria existenti magna daretur consolacio, eo quod grauissima
penitudine et vera humilitate ingemuit, quod tam benignum creatorem ad iram prouocauerat. 6 Maiorem autem
consolacionem nequaquam potuisset Adam percipere, quam si certificaretur, quod Deus ex eius generacione
nasci dignaretur ad animas illas humilitate et caritate redimendas, quas ipse Adam, Dyaboli inuidia deprauatus,
per suam superbiam a vita perpetua deiecerat. 7 Sed quia omnibus sapientibus impossibile fore videtur (sicut et
est), quod Deus, quem non decuit natiuitas nisi honestissima, humanum corpus per carnis concupiscenciam vt
alii infantes sibi assumeret, magis hoc Adam impossibile credidit, qui sine carnis delectacione creatus extitit. 8
Ergo intellexit Adam, quod creatori omnium non placeret eo modo sibi ipsi humanum corpus creare, quo suum
aut Eue corpus creauerat. 9 Credebat idcirco Adam, quod de vna persona in corpore simili Eue, que super
cunctos ex viro et muliere generatos et generandos omnium virtutum perfeccione floreret, humanam carnem
Deus vellet assumere ac de ea sua virginitate salua cum deitate et humanitate honestissime nasci. 10 Vnde sine
omni hesitacione credendum esse dinoscitur, quod, sicut Adam, cum sensit Deum sibi quasi placatum, habuit de
verbis, que didicit Eua ex collocucione Dyaboli, magnum dolorem, 11 simili modo, cum in dolorem et miseriam
venit, habuit de verbis, que tu, o Maria, spes omnium, angelo responsura eras, magnam leticiam et
consolacionem. 12 Dolebat quoque Adam, quod corpus Eue, a suo corpore creatum, ipsum ad perpetuam Inferni
mortem deceptorie traxerat; 13 gaudebat autem, quia de tuo corpore, o virginum honestissima, corpus illud
venerabile nasciturum presciebat, quod ipsum suamque progeniem ad vitam celicam potenter reducere debebat.
14 Tristabatur eciam Adam, quod Eua, sua dilecta consors, ex maxima superbia factori suo inobediens existere
ceperat; 15 exultabat vero, quia te, o Maria, suam carissimam filiam, cum summa humilitate Deo in omnibus
obedire velle preuidebat. 16 Dolebat Adam, quia Eua ex superbia in mente dixerat, quasi quod Deo vellet
coequari, propter quod ad magnum scandalum in Dei et angelorum conspectu corruerat; 17 letabatur vero, quia
in ipsorum presciencia tuum verbum, quo Dei ancillam te humiliter profiteri debebas, ad magnam tuam gloriam
lucide rutilabat. 18 Tristabatur eciam Adam, quia verbum Eue Deum ad iram prouocauerat, sibi sueque
posteritati ad dampnacionem; 19 exultabat autem, quia tuum verbum ad te et ad omnes verbo Eue dampnatos Dei
caritatem allicere debebat ad magnam consolacionem. 20 Verbum enim Eue ipsam cum viro in magno dolore
eliminauit a gloria et portas celi sibi sueque soboli preclusit; tuum autem verbum benedictum, o mater sapiencie,
ad magnum gaudium te perduxit portasque celi omnibus ingredi volentibus aperuit. 21 Vnde, sicut angeli in celo
ex hoc letabantur, quod te, o mater Dei, ante mundi constitucionem nascituram preuidebant, ita et Adam ex
presciencia tue natiuitatis magnum gaudium et exultacionem habebat.
Caput 8 Adiuua nos, o virgo amabilis, in huius mundi seuis periculis! Amen.
{ Eiectus denique Adam de Paradiso iusticiam Dei et misericordiam in se ipso expertus est, timens Deum propter
iusticiam atque omnibus sue vite temporibus ipsum intime diligens propter misericordiam. 2 Bene vtique
mundus dispositus erat, quamdiu sua posteritas similiter faciebat. Cessantibus vero hominibus iusticiam et
misericordiam Dei considerare, obliti sunt multi eorum sui conditoris. 3 Nam credebant homines illa, que eis
placebant, et in turpitudine carnalis concupiscencie tempora sua abhominabiliter deducebant. 4 Quod Deus
358

