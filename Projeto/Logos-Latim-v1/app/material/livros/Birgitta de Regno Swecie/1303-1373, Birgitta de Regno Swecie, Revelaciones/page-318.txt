Caput 28 Christus ostendit hic sancte Birgitte situacionem, dimensionem et disposicionem ecclesie monasterii
Watzstenensis et chori fratrum, locutorii inter fratres et sorores, testudinum, altarium, ostiorum, ambituum,
columpnarum, chori sororum, fenestrarum et locutorii secularium.
{ Filius Dei loquitur: "Chorus ecclesie debet esse ad occidentem ad stagnum, et murus altus ab aquilone a domo
laterina iuxta stagnum vsque ad finem curie clericorum. 2 Inter illum murum et chorum sit spacium decem et
octo vlnarum pro edificando collocutorio, quod vnus murus diuidat per medium in longitudine a choro et ad
murum iuxta stagnum. 3 Et in illo collocutorio debent fratres et sorores loqui adinuicem de necessariis, et nulle
fenestre sint in illo medio muro, qui diuidit eos, ita quod quis videatur ab alio. Item due rote sint in illo muro,
quales solent esse in aliis monasteriis. 4 Deinde chorus ipse habeat viginti duas vlnas in longitudine sub vna
testudine ab pariete vsque ad summum altare, ita quod illud altare sit sub eadem testudine. 5 Clerici stare debent
inter summum altare et parietem. Testudo vero habebit viginti vlnas in latitudine. 6 Ille vero paries, qui est retro
stallas ad sorores, habebit quinque fenestras, ad quas sorores faciant confessiones suas et recipiant corpus
Domini. 7 Ipsa ecclesia debet habere quinque testudines in longitudine et tres in latitudine, et quelibet testudo sit
viginti vlnarum in latitudine et viginti in longitudine. Tres vero testudines proxime summo altari ad orientem per
transuersum medium ecclesie addantur ad chorum. 8 Sex gradus debent esse in descensu a summo altari per
transuersum tocius ecclesie, et quilibet illorum graduum habebit duo altaria super se, ita quod sex sint ad
dexteram summi altaris et sex ad sinistram. Et quodlibet altare stet in obliquum ab altero. 9 Summum altare
habebit quinque vlnas in longitudine et duas vlnas cum dimidia in latitudine. Et quodlibet aliud altare ex illis
duodecim habebit duas vlnas cum dimidia in longitudine et vnam vlnam cum dimidia in latitudine. 10 Et inter
quodlibet altare debet esse spacium duarum vlnarum. Quilibet vero gradus debet habere in altitudine quasi
manus per transuersum. 11 Paries ad orientem habebit duo ostia sub duabus vltimis testudinibus. Sub media vero
testudine nullum sit ostium. Et quodlibet ostium habebit sex vlnas in latitudine, et in altitudine pertingant ad
asseres sub pedibus sororum. 12 In medio vero inter ista duo ostia sit altare beate virginis, habens quatuor vlnas
in longitudine et tres in latitudine, prope parietem ad orientem. Chorus per circuitum altaris habeat decem vlnas
in longitudine et decem in latitudine et circumseptus sit laminibus ferreis. 13 Vnus ambitus debet esse per
circuitum ecclesie interius, circumseptus laminibus ferreis, habens quatuor vlnas in latitudine, in quo clerici
ambulare possunt, ita quod non veniant ad populum. 14 Sub ambobus ostiis sint gradus in ascensum chori beate
virginis, et nullum aliud ostium sit in illo choro. 15 Nullum eciam ostium potest esse in ambitu ferreo ecclesie
nisi vnum tantum iuxta summum altare, et illud sit continue sera munitum, nisi quando persona aliqua intrabit
religionem. 16 In medio parietis ad astrum infra ambitum ferreum sit altare sancti Michaelis, ita quod sacerdos
vertat se ad austrum. 17 In medio vero parietis ad aquilonem sit altare sancti Iohannis Baptiste, ita quod sacerdos
vertat se ad aquilonem. 18 Extra vero ambitum ferreum edificanda sunt altaria, in quibus sacerdotes seculares
aduenientes celebrare possunt. 19 Columpne habebunt vndecim vlnas in altitudine a pauimento ecclesie vsque ad
trabes. Super trabes vero edificetur pauimentum de asseribus et argilla vel lateribus, super quod sorores stabunt,
et sub illis asseribus figantur lamina cuprea, ne noceat ignis. 20 Columpne autem ascendant per pauimentum
chori sororum, ita quod habeant quatuor vlnas vel circa hoc in longitudine a pauimento sororum, antequam
attingant ad testudines. 21 Omnes autem testudines super chorum et totam ecclesiam equalem habeant
altitudinem. Tectum habeat altitudinem necessariam. 22 Nulla subtilis sculptura sit in ostiis, fenestris vel
columpnis, sed ex opere plano et forti. Fenestre vitree non debent habere colorem nisi album vel glaucum. 23
Domus, in qua sorores debent loqui secularibus, debet esse ad orientem inter magnam domum laterinam et
ecclesiam. Ibi sint fenestre, ita quod persone possint videri adinuicem. 24 Ecclesia debet edificari de lapidibus,
excisis a montibus lapideis et in terra inuentis, et non de lateribus."
Caput 29 Visio, quam habuit sancta Birgitta super construccione et situacione /cimiterii/ monasterii
Watzstenensis cum locutoriis sororum et fratrum sibi inuicem et cum secularibus, et de habitacione fratrum, de
pomerio sororum, et vbi possint recipere medicinas.
{ Vidi a magna domo lapidea vsque ad cespitem, que est ad austrum late vie, murum longum et latum et
semissem. 2 Deinde vidi ecclesiam intra murum, cuius fundamenta et parietes et fenestras et longitudinem et
latitudinem diligenter attendi. 3 Deinde a cornu eiusdem domus vidi murum magnum vsque ad sanctuarium, vbi
michi a spiritu dictum est: "Ab isto muro edificetur murus, vbi sit locutorium fratrum et sororum, in quo sint
fenestre due pro colloquendis fratribus et sororibus et necessariis fratrum recipiendis." 4 Deinde a muro isto vidi
murum, qui protendebatur ad domum lapideam paruam, vbi michi dicebatur: "Hic erunt habitacula clericorum."
5 A cornu vero parue domus istius australi ascendebat murus, qui protendebatur ad murum, qui stabat in cespite.
Et audiui in spiritu: "In isto muro erit parua porta, vbi necessaria fratrum, scilicet ligna et talia, recipientur. Et ibi
eciam erit domus pro infirmis inspiciendis et curandis." 6 Deinde a muro, qui videbatur stare in cespite,
protendebatur murus vsque ad domum lapideam, que est in oriente, sed non plene attigit domum. Nam distancia
parua erat, quia a pariete australi ecclesie ibat murus alius, qui se coniunxit muro, qui processit de cespite, et
combinauit ambos muros in vnum, vbi michi dictum est: "Hic erit collocutorium fratrum cum secularibus." 7
Deinde a cornu occidentali versus aquilonem magne domus lapidee vidi murum, qui circuibat pomerium iuxta
situm antiquarum arborum, qui murus circueundo pomerium reflectebatur ad cornu orientale magne domus.8
Post hec vidi murum ascendentem a cornu orientali, qui protendebatur directe ad parietem ecclesie. Et tunc
318

