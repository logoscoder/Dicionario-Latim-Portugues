262 Christus ordinat hic, qualiter stet semper aperta quedam fossa in monasterio, vbi omni die dicatur oracio, et
sit quoddam feretrum ante ingressum ecclesie ad habendum memoriam mortis infixam in mente. 263 Caput
XXVII.
264 "Fossa quedam in monasterio instar sepulchri loco debito habeatur cottidie aperta, ad quam post terciam
omni die festo et priuato ergedientur sorores. Et eiciente abbatissa modicum terre duobus digitis legant psalmum
'De profundis' cum collecta sub hac forma: 265 'Domine sancte Pater, qui corpus, quod filio tuo de Virgine
Maria sumpsisti, illesum in tumulo conseruasti, incorruptum suscitasti, conserua, quesumus, corpora nostra
munda et immaculata in tuo sanctissimo seruicio et dirige viam nostram in hoc tempore, 266 vt, cum dies iudicii
magnus et terribilis aduenerit, inter sanctos tuos resuscitentur et anime nostre tecum eternaliter gaudeant et
electis tuis sociari mereantur. In nomine Patris et Filii et Spiritus Sancti. Amen.' 267 Feretrum quoque, cui
modicum terre superimponitur, ante ingressum ecclesie iugiter statuatur, vbi ab ingredientibus semper videri
possit, vt videntes hoc memoriam mortis in mente habeant et legant in cordibus suis, quod terra sunt et in terram
reuertentur."
271 Christus loquens sponse sue Birgitte exponit hic illud capitulum, quod est ante principium regule, quod
loquitur de vineis dissipatis, dicens, quod vinee sue dissipate sunt religiones, in quibus regule non seruantur,
promittens adiutorium et fauorem illis religiosis, qui eas obseruare et, in quantum possunt, reformare conantur.
Caput XXVIII.
273 "Per illas vineas dissipatas, de quibus modo dixi, priusquam regulam audires, intelligo regulas illas, que iam
non tenentur, sicut amici mei inspirante spiritu veritatis eas dictauerunt, sed propter crapulam et mundi
delectacionem a via recta recesserunt. 274 Denique amici mei in eisdem regulis existentes et talem fratrum
suorum discessum cognoscentes nec quidem per se hoc emendare valentes ex magna cordis anxietate die
noctuque clamant ad me cum lacrimis postulantes, quod illi, qui se corrigere noluerint, cicius eiciantur et, qui se
emendare voluerint, fructuosi in bonis operibus efficiantur. 275 Ego, qui sum omnium cordium scrutator et
omnium verborum auditor, si aliquos inuenero, qui monasterii sui errorem corrigere temptauerint suamque
regulam tenere in omnibus, que precipit, scilicet in humili et regulari habitu, in debitis abstinenciis, in fuga
proprietatis, in obseruancia castitatis et vere humilitatis atque in omnibus bonis consuetudinibus, 276 cooperabor
eis et circumdabo eos dileccione mea, sicut circumdare solet vineam maceria sua, daboque eis graciam, vt
libenter se contentos reddant de solis vite necessariis superfluitatem omnem contempnendo, per quod occiditur
talpa radices corrodens, id est dyabolica suggestio, bonas affeciones rescindere cupiens prauis concupiscenciis.
277 Custodes quoque excitabuntur, hoc est consciencie eorum, qui de animarum suarum salute non attendunt,
expergefient seipsas continue speculando. Insuper incrassabo eos dulcedine spiritus mei, qui fortificabit eos ad
seruiendum michi, qui eos creaui et sanguine meo precioso redemi."
278 Domina Birgitta, Christi sponsa, narrat hic mirabilem modum, qualiter dicta regula istius religionis fuit ei
tradita a benedicto ore Christi in momento .
279 Caput XXIX.
280 "Deus, omnium rerum creator, benedicto ore suo omnia istius regule verba tam mirabiliter et in tam breui
tempore michi, indigne persone, retulit, quod alicui homini hoc non sufficio enarrare. 281 Nec quidem possibile
est alicui sine similitudine corporali comprehendere, qualiter in breuissima hora tot verba proferri possent aut
capi. 282 Vnde, sicut si in aliquo vase res preciose multe et diuerse haberentur, que, dum de ipso vase insimul
effunderentur, tunc ab aliquo hoc vidente in vno momento vnaqueque res ab alia discerneretur, tanto eciam
tempore res ille coram eo morarentur, vt vnamquamque per se in sinum suum colligere posset, 283 simili modo
statim, quando Ihesus Christus, qui apparuit michi, sua benedicta labia aperuit et loqui cepit, confestim in
breuissima hora omnes articuli istius regule cum omnibus verbis, que in eis continentur, coram me erant, 284
non quasi in aliqua carta conscripta sed, quali modo hoc fuit, ille solus nouit, a quo tam mirabiliter audiebantur,
ex cuius mirifica virtute comprehendi potuerunt et vnumquodque ab altero a sensu meo discerni. 285 Tanto
denique tempore in illa visione morabar, donec omnia collegi in memorie mee sinu cooperante Christi gracia.
Post hanc autem visionem tanto erat cor meum feruore et iubilo impletum, quod non posset in illud plus intrare,
si deberem amplius viuere, sed rumperetur pre gaudio. 286 Sicut vesica vento aliquo nimis plena, sic vtique cor
meum erat per aliquos dies, donec omnes regule articulos et verba, que in eis continentur, cuidam viro religioso,
amico Dei, enarraui, qui omnia quam cicius conscripsit. 287 Quibus plene conscriptis cor et corpus meum in
naturalem disposicionem senserunt paulatim se redire. Laus et gloria sit omnipotenti Deo! Amen."
288 Christus precipit sponse, quod ista supradicta regula presentetur domino pape confirmanda, et precipit pape,
quod eam omnino confirmet.
289 Caput XXIX.
290 Deinde plures preterierunt anni, post quos eadem persona, vigilantis corporis sui viribus quasi ad se
redeuntibus et ex magna consolacione fortificatis, in spiritualem rapta est visionem. Cui continuo vox quedam
loquebatur dicens: 291 "Ego sum Filius Dei viui. Regula ista, quam audisti, per vicarium meum, qui in mundo
papa dicitur, confirmari debet, quoniam ex parte mea ligandi atque soluendi potestatem habet racionem michi
facturus toto meo celesti exercitu audiente. 292 Ego ille idem sum, qui secundum scripturam Moysi nomen
meum sciscitanti respondi dicens: 'Ego sum qui sum.' Deinde, dum michi placuit, corpus humanum accepi de
352

