audacem et in conceptibus animi sui pertinacem. 31 Quinto facit leuigare peccata sua et excusare. Sexto inspirat
leuitatem animi omnemque carnis impuritatem. Septimo inspirat spem diu viuendi verecundiamque confitendi.
Ideo sollicita esto circa cogitaciones tuas, ne a spiritu isto decipiaris." 32 Hic fuit sacerdos ordinis Cisterciensis,
qui post duodeuiginti annos apostasie compunctus reuersus est ad monasterium. Qui dixit impossibile esse
aliquem dampnari, nec Deum loqui cum aliqua persona in hoc mundo, nec aliquem posse videre faciem Dei ante
iudicium Dei. 33 Quod cum audisset domina Birgitta, dixit ei Spiritus sanctus: "Vade," inquit, "ad fratrem illum
et dic ei: 'O, frater, non vides sicut ego video, quomodo Dyabolus adhuc in senectute tua tenet mentem et
linguam tuam ligatam. 34 Deus eternus est, eterna est remuneracio eius. Ideo reuertere celeriter perfecto corde ad
Deum et fidem veram, quia sine dubio non ascendes de lecto isto sed utique morieris. Et si credideris, eris vas
Dei in honore.'" 35 Qui resolutus in lacrimas et domine Birgitte regracians, sic perfecte correxit vitam suam,
quod conuocatis fratribus suis in hora resolucionis dixit: 36 "O, fratres mei, certificatus sum, quod Deus
misericors recepit contricionem meam daturus veniam. Orate pro me, quia credo omnia, que sancta credit
Ecclesia." Et sic sumptis sacramentis Dei obdormiuit.
Caput 24 Verba virginis ad filiam, qui modus tenendus sit inter seruos Dei contra impacientes et qualiter
superbia per dolium designatur.
{ Mater loquitur: "Vbi dolium vini incalescit et intumescendo excrescit, ascendunt quedam exalaciones et spume,
quandoque maiores quandoque minores, et subito iterum decrescunt. 2 Omnes autem circumstantes dolium
considerant tales exalaciones cito detumescere et quod tales eleuaciones proueniunt ex fortitudine vini ad
minuendum calorem eius. Ideo pacienter spectant finem et vini seu ceruisie perfeccionem. 3 Omnes autem
circumstantes dolium, qui nimis applicant nares ad feruorem dolii, contingent eis duo: aut nimia externutacio vel
commocio aut cerebrum grauius pacietur. 4 Sic est eciam spiritualiter. Nam contingit aliquando, quod
quorundam corda intumescunt et ascendunt ex superbia mentis sue et impaciencia; quem ascensum viri virtutum
attendentes considerant aut ex instabilitate animi aut motu carnalitatis procedere. 5 Ideo pacienter verba sustinent
et attendunt finem scientes, quod post tempestatem fiet tranquillitas, et quia paciencia maior est expugnatore
urbium, quia vincit hominem in se ipso, quod difficillimum est. 6 Illi vero qui nimis impacientes sunt verbaque
reddunt equipollencia non attendentes retribucionem gloriosam paciencie nec quam contemptibilis est fauor
mundanus, 7 isti incurrunt infirmitatem mentis suis temptacionibus propter impacienciam, quia nimis
appropinquant nares ad commocionem dolii, id est verba, que non sunt nisi aer, nimis apponunt cordi suo. 8
Ideo, quando videritis aliquos esse impacientes, ponite adiutorio Dei custodiam ori vestro, nec dimittatis bona
incepta vestra propter verba impaciencie, sed dissimulate, in quantum iustum est, audita tamquam non audita,
donec illi qui inuenire volunt occasionem exprimunt verbo quidquid notant corde."
Caput 25 Verba monicionis Matris ad filiam, quod homo non debet curam facere in desideriis carnis sed bene
refouere corpus in moderatis necessariis; et qualiter homo stat iuxta corpus suum et non in corpore.
{ Mater loquitur: "Tu debes esse sicut sponsa, que stat ante antipendium, que mox ut vocauerit sponsus parata est
ad voluntatem sponsi. Ergo antipendium istud corpus est velans animam, quod continue abluendum est,
probandum et temptandum. 2 Corpus quippe est quasi asinus indigens cibo moderato, ne luxuriet, labore
discreto, ne superbiat, flagello continuo, ne lacescat. 3 Itaque sta iuxta antipendium, id est iuxta corpus non in
corpore, faciendo curam carnis in desideriis sed corpus moderatis refouendo necessariis. 4 Quia ille stat iuxta
corpus non in corpore, qui corpus suum refrenat a voluptate ciborum non a necessitate. Sta quoque post
antipendium contempnendo voluptatem carnis faciendo honorem Dei et te totam pro Deo impendendo. 5 Sic
steterunt illi qui corpora sua quasi vestimenta strauerunt pro Deo, qui eciam omni hora parati erant ad
voluntatem Dei, quando Deo placuit vocare eos, 6 quia non erat eis longum iter ad eum, quem semper habuerunt
presentem, nec grauia onera deprimebant colla eorum, quia omnia contempnentes solo corpore erant in mundo. 7
Ideo libere euolauerunt et sine impedimento ad celum, quia nichil impediebat eos nisi quoddam aridum
indumentum disciplinatum optime, quo exuto obtinuerunt quod desiderabant. 8 Sic iste cecidit periculose,
surrexit sapienter, defendit se viriliter, pugnauit constanter, perstitit perseueranter. Ideo iam coronabitur
eternaliter et est in conspectu Dei."
Caput 26 Verba ammonicionis virginis ad filiam, scilicet que opera virtuosa merentur vitam eternam et que non;
et de maximo obediencie merito.
" {M ulti sunt flores arboris, non tamen omnes veniunt ad effectum. Sic multa sunt virtuosa opera, non tamen
omnia merentur mercedem celestem, nisi discrete fiant. 2 Nam ieiunare, orare, visitare sanctorum loca virtuosa
opera sunt; sed nisi eo animo fiant, ut credat se homo humilitate penetrare celum seruumque inutilem ad omnia
et discrecionem habeat in omnibus, modicum valent ad eterna. 3 Ecce si videris duos homines, alius est sub
obediencia, alius in libera potestate; si ille qui liber est ieiunat, simplicem habebit mercedem. 4 Si autem ille qui
sub obediencia est comedit illo die ieiunii carnes secundum institucionem regule et propter obedienciam, attamen
libencius ieiunaret, si non obsisteret obediencia, 5 iste habebit duplicem mercedem: unam propter obedienciam,
aliam propter dilacionem desiderii sui et non implecionem voluntatis sue. 6 Propterea esto sicut sponsa, que
prius preparat thalamum, quam veniat sponsus; secundo sicut mater, que preparat vestes, antequam nascatur
puer; tercio sicut arbor, que prius portat flores, quam veniant fructus; quarto esto sicut vas mundum ad
recipiendum potum aptum, priusquam infundatur."
116

