alii. Tales et deberent esse milites, qui nomen deberent habere propter dignitatem, habitum propter operacionem
et defensionem fidei sancte. 18 Audi nunc, sponsa, quid inimici mei faciunt contra ea que amici mei prius
fecerunt. Milites quippe, qui mea portabant arma, erant parati dare vitam pro iusticia et effundere sanguinem
suum propter fidem sanctam, indigentes promouendo ad iusticiam malosque deprimere et humiliare. 19 Sed nunc
audi, quomodo auersi sunt. Placet quippe nunc eis magis mori in bello pro superbia et cupiditate et inuidia iuxta
diabolicas suggestiones quam secundum mandata mea viuere ad obtinendum gaudium sempiternum. 20 Ergo
omnes milites, qui in tali voluntate moriuntur, dabitur eis stipendium a iudicio diuine iusticie, scilicet animabus
eorum in eterna dyaboli coniunccione. Hii vero, qui michi seruiunt, tenentur habere stipendium cum celesti
exercitu sine fine. 21 Hec verba ego iesus christus locutus sum, verus deus et homo, vnus cum patre et spiritu
sancto semper deus.
Caput 33 Verba christi ad sponsam de occursu demonum ad animam militis, qui apostatauerat a vera milicia
virtuosa et sancta et militabat mundo et viciis. Et de eius terribili iudicio damnacionis.
{ Omne tempus huius vite non est nisi quasi vna hora apud me. Ideo quod dico tibi nunc semper fuit in
presciencia mea. Dixi tibi prius, quod vnus erat qui incepit veram miliciam etc. Istud capitulum require in II libro
capitulo IX .
Caput 34 Christus imperator ad preces iohannis baptiste et virginis marie concedit quod armetur vnus miles
eorum deuotus spiritualiter, quem ipsi petrus et paulus apostoli armant splendide preciosis armis spiritualibus
virtutum hic contentis; notabile documentum pro militibus.
{ Christus loquebatur sponse dicens: Tu in gramatica tua composuisti hodie prouerbium, quod melius esset
preuenire quam preueniri. Sic ego preueni te dulcedine gracie mee, ne dyabolus dominaretur anime tue. 2 Et
statim apparens iohannes baptista dixit: Benedictus sis tu, deus, qui es ante omnia, cum quo nullus vnquam fuit
deus et preter quem nullus et post quem nullus erit, quia tu eras et es eternaliter vnus deus etc. Residuum istius
capituli require in IIII libro capitulo LXXIIII per totum.
Caput 35 Christus narrat beneficia, que fecit et facit militibus, et conqueritur de ipsorum ingratitudine. Et docet
reges vnam nouam formam sibi gratam procreandi milites ad defensionem et ampliacionem fidei et sancte
ecclesie.
{ Ego sum cum patre et spiritu sancto vnus deus. Require istud capitulum in secundo libro capitulo XIII per totum.
Caput 36 Christus verus imperator et rex benigne et humiliter vt pater et frater et dominus monet milites, quod
reuertantur ad eum, narrando penas quas passus est pro eis et promittendo illis in stipendium, si reuertantur vere,
premia gloriosa celestia.
{ Ego sum verus rex et nullus est dignus vocari rex nisi ego, quia a me est omnis potestas etc. Istud capitulum
require in secundo libro capitulo XII .
Caput 37 Christus ostendit hic quam gloriose boni et iusti milites recipiuntur ad celestem gloriam per exemplum
vnius anime boni militis defuncti, cui occurrebant angeli cum iubilo et tota trinitas cum gaudio mirifico.
{ Imperator christus loquitur ad sponsam dicens: Dixi tibi prius de fine et pena militis, qui primo recessit a
milicia michi professa etc. Residuum huius capituli require in II libro capitulo XI .
Caput 38 Christus precipit regibus, quod extirpent de regno phitones, sortilegos et diuinatores, qui arte dyabolica
decipiunt animas et homagiant se dyabolo propter lucra temporalia.
{ Miles quidam de regno swecie consuluit phitonem, vtrum homines illius regni deberent rebellare contra regem
vel non etc. Require istud capitulum in VI libro capitulo LXXXII .
Caput 39 Christus dicit hic regibus, quod, qui volunt passagium facere et guerram contra paganos, debent hoc
facere intencione recta, scilicet propter caritatem dei et animarum salutem, corrigendo se prius et reformando
regnum suum.
{ Rex quidam swecie rogauit sponsam christi, quod consuleret deum, si placeret ei quod iret in exercitu contra
paganos, quia habebat hoc in voto. Super quo sponsa orante apparuit ei christus dicens: 2 Si rex exire voluerit ad
paganos, consulo, non precipio, quia maius meritum est facere secundum consilium quam ex precepto. Ideo
consulo ei duo. 3 Primo, quod habeat cor bonum et corpus aptum, cor scilicet bonum, vt nulla sit intencio alia
exeundi nisi propter caritatem dei et salutem animarum, corpus vero aptum, vt scilicet racionabilis sit in ieiunio
et labore. 4 Secundo laboret, quod vasallos et milites habeat voluntarios et correctos. Ideo circueat primo regnum
suum inquirendo, quomodo iusticia seruata est, qualiter et per quos facta sunt iudicia et regimina, 5 quia qui alios
conatur mittere in celum, necesse est vt incipiat a se ipso, corrigendo errores proprios et post hoc subditos
ammonendo et corripiendo et virtuosis exemplis incitando.
Caput 40 Christus dicit, quod reges procedere volentes contra infideles primo ammoneant eos, quod conuertantur
cum benignitate et pace. Quod si rennuerint infideles, tunc zelus et manus sunt exercendi contra eos.
{ Christus loquebatur sponse dicens: Dicitur, quod nemo inuitus compelli debet ad regnum celorum. Respondeo,
quod vbi flores boni impediuntur a zizania, numquid non est melius, quod succidantur zizanie, ne flores
ascendentes impediantur? 2 Propterea qui vadunt ad terras infidelium offerant primo eis pacem et fidem et
libertatem, et si infideles non recipiunt consilia eorum et ammoniciones, tunc zelus et manus sunt exercendi. 3
Omnes enim qui pro caritate mortui fuerint, ego deus ipsa caritas reddam eis centuplum, et eciam ipsi infideles
ad minora supplicia peruenient, quam si diucius viuerent et in pace morerentur, quia si amplius viuerent, amplius
294

