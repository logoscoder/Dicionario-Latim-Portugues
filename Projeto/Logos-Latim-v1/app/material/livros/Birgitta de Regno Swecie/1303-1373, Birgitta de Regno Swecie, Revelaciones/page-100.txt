propinquiora cordi tuo. Claude quoque intersticia narium attrahendo spiritum tuum in collum. 16 Et sic clauso
ore et incluso spiritu procede audacter contra seuiciam animalis; cumque perueneris ad animal ipsum,
apprehende ambabus manibus aures eius, cuius sagitte non nocebunt tibi sed exibunt per aperta foramina manus
tue. 17 Insuper occurre animali clauso ore et appropinquando suffla in illud totum spiritum tuum; ad cuius
aduentum flamme animalis non nocebunt tibi sed regredientur in animal ipsum et ardebunt illud. 18 Nota quoque
diligentissime cuspides gladiorum, qui exibunt de oculis animalis. Quibus coniunge oculos tuos munitos
palpebris cete; ex quorum mutua et valida coniunccione vel flectentur gladii animalis vel ingredientur in cor eius.
19 Considera eciam attente pulsum cordis animalis et ibi infige aciem calibis perualide confodiendo silicem
pellis animalis. 20 Si tunc frangitur silex, scito quod morietur animal et cor eius erit meum; quod si unum
talentum ponderabit, ego laboranti dabo centum. Si vero non frangitur et animal nocuerit homini, ego curabo
illum hominem saucium et mortuum suscitabo. 21 Qui vero voluerit michi presentare piscem, vadat ad litus
habendo rete in manibus, quod contextum sit non de filis sed de ere preciosissimo. 22 Ingrediatur itaque aquam
sed non plus quam ad genua, ne forte noceant procelle, et pedem in illo loco figat, ubi solidum est et arena
absque luto. 23 Deinde excecet sibi unum oculum, quem excecatum vertat ad piscem, cuius visus, qui est quasi
basilisci, nullo modo tunc aduersus hominem preualebit. 24 Sumat quoque clipeum de calibe in brachium suum;
tunc non nocebit sibi morsus serpentinus. Postea extendat rete suum super piscem ita valide et caute, quod piscis
rasoriis suis non valeat discindere rete vel rumpere nec euadere aliqua fortitudine vel impulsu. 25 Si itaque sentit
piscem, extendat rete super eum sursum; quem si decem horis tenuerit super aquas, tunc piscis ille morietur.
Quem portans ad litus respiciat eum oculo illo quem non excecauerat et apponendo manus aperiat eum in dorso,
ubi plus est de sanguine, et sic presentet eum domino suo. 26 Si vero piscis euaserit aut natauerit ad litus aliud
nocens homini veneno suo, ego potens sum sanare infectum, nec minor erit remuneracio pro sanguine piscis
quam pro corde animalis." 27 Item loquitur Deus: "Statere iste significant tantum, quasi quis diceret: 'Parce et
patere, expecta et miserere,' quasi aliquis videns iniusticiam alterius et semper, ut a malo desisteret, eum
ammoneret. 28 Sic ego Deus et creator omnium quandoque more statere descendo ad hominem ammonendo
eum, parcendo ei et tribulacionibus eum probando; quandoque ascendo mentes hominum illustrando,
inflammando graciaque insolita visitando. 29 Ligature vero statere ascendentes nubes significant, quod ego
omnium Deus omnes, tam gentiles quam christianos, tam amicos quam inimicos sustento et gracia mea illustro et
visito, si tamen inuenirentur qui gracie mee respondere vellent, voluntatem et affectum suum a malo auertendo.
30 Animal vero significat illos qui sanctum baptisma susceperunt, et peruenientes ad annos discrecionis sed
verba sancti euangelii non imitantes, quorum cor et os ad terrena prolapsum est, spiritualia minime attendunt. 31
Piscis vero significat gentiles in procellis concupiscencie vagantes, quorum sanguis id est fides modica est et
intellectus ad Deum paruus. 32 Ideo desidero cor animalis et sanguinem piscis, si tamen inuenirentur qui ex
caritate conarentur michi illa presentare. 33 Tres vero turbe sunt amici mei: primi qui mundo utuntur
racionabiliter, secundi qui sua relinquunt obediendo humiliter, tercii qui mori pro Deo parati sunt."
Caput 3 Collocucio mirabilis per modum interrogacionis et responsionis inter Deum et sponsam de rege et de
iure hereditario regis in regno et suorum successorum; et qualiter quedam a successoribus regni repetenda sunt et
quedam non.
" {O , Domine," inquit sponsa, "ne indigneris si quero: Audiui ex scriptura, quod nichil acquirendum est cum
iniusticia, nec tenendum est aliquid acquisitum contra iusticiam. 2 Nunc autem rex iste habet terram, quam
quidam dicunt eum habere ex iusticia, alii respondent contrarium. Et ideo mirum est, si in isto hoc toleras, quod
in aliis reprobatur." 3 Respondit Deus: "Post diluuium nulli homines remanserunt nisi qui erant in diluuio in
archa; et ex eis una progenies nata est, que venit ad orientem, de qua eciam quidam venerunt in Sweciam. 4 Et
alia generacio venit ad occidentem, de qua quidam exorti venerunt in Daciam. Sed qui primum ceperunt colere
terram non circumuallatam aqua, nichil appropriabant sibi de terra eorum qui habitabant ultra aquas et in insulis,
5 sed unusquisque contentabatur de eo quod inuenerat, sicut scriptum est de Loth et Abraham: 'Si,' inquit, 'tu ad
dexteram vadis, ego sinistram tenebo,' quasi diceret: 'Quidquid tu tibi approprias, hoc erit tuum et h eredum
tuorum.' 6 Deinde procedente tempore venerunt iudices et reges, qui contenti terminis suis non occupabant
terram eorum, qui in insulis et ultra aquam habitabant, sed stabat unusquisque in terminis et limitibus
antiquorum." 7 Respondit illa: "Quid si pars aliqua regni donacione aliqua alienaretur a regno, numquid a
successore non repetendum esset?" 8 Cui Deus: "In regno quodam," inquit, "seruabatur corona pertinens ad
regem. Populus itaque considerans se non posse stare sine rege elegerunt sibi regem, tradentes coronam regi
electo custodiendam et reconsignandam regi futuro. 9 Si igitur iste rex sic electus aliquam partem de corona
alienare vel minuere vellet, certe rex futurus repetere posset et deberet, quia nulla diminucio debet esse in
corona, 10 nec rex diminuere vel alienare potest coronam regni, nisi forte racionabili causa ad dies suos. Quid
enim est corona regni nisi potestas regalis? Quid vero regnum nisi populus ei subiectus? 11 Quid vero rex nisi
mediator et conseruator regni et populi? Ergo conseruator et defensor corone nequaquam dimidiare debet vel
minuere coronam in preiudicium futuri regis." 12 Respondit sponsa: "Quid si rex ex necessitate seu violencia
cogeretur alienare partem corone?" 13 Cui Deus: "Si," inquit, "duo homines essent discordantes, alterque
potencior nollet dare graciam, nisi abscideretur digitus alterius, cuius esset digitus abscisus nisi eius qui
dampnum passus est? 14 Sic est eciam de regno. Si rex aliquis de necessitate et captiuitate diminueret partem
100

