redibo in gloriam suam." 6 Respondit iuuenis: "Christus docuit ieiunare, non vt debilitetur corpus vltra modum
sed vt humilietur, ne insolescat contra animam. Nec Christus noster querit impossibilia nature sed moderanciam,
nec querit, qualia et quanta quis sumit sed quali intencione et caritate." 7 Cui Ethiops: "Iustum", inquit, "est, vt,
quod ista mulier non experiebatur in iuuentute, senciat in senectute." Et econtra iuuenis: "Ieiunium", ait,
"laudabile est abstinere a peccato. Nec prohibet a celo purpura et caro delicata cum caritate Dei habita, quia
consuetudo educacionis bone cum graciarum accione tenenda est quandoque, ne caro grauius infirmetur." 8 Post
hec autem eadem hora virgo Maria, apparens eidem domine Birgitte coronata, dixit Ethiopi: "Obmutesce,
negociator inuide, quia michi ista est assignata." Et Ethiops ait: "Si", inquit, "aliud facere non potero, iaciam
saltem paliurum in fimbriam vestimentorum eius." Cui virgo ait: "Ego iuuabo eam, et quociens eam eieceris,
reicietur tibi in faciem, et duplicabitur corona eius."
Caput 58 Maria virgo dicit, quod omnia ieiunia et alia meritoria facienda sunt cum obediencia et discrecione. Et
dicit tria debere esse in ieiunio.
{ Maria loquitur: "Omnia, que facis, cum obediencia et discrecione facere debes. Accepcius est enim filio meo
comedere quam contra obedienciam ieiunare. Ideo tria sunt tibi in ieiunio cauenda. 2 Primo, ne ieiunes inaniter
sicut illi, qui ostendunt ieiunia sua hac intencione, vt aliis sint in ieiunio et labore similes et equales. 3 Hoc enim
irracionabile est. Nam iuxta corporis fortitudinem et motuum illicitorum edomanda desideria temperandum est
ieiunium et sicut natura ferre potest. 4 Secundo, ne ieiunes insipienter sicut illi, qui in infirmitate sua ita exercere
volunt ieiunia contra vim nature sicut in sanitate. Isti diffidunt de misericordia filii mei, quasi noluerit recipere
infirmitatem eorum pro opere et voluntate. 5 Ergo, filia, ieiuna sapienter. Et quociens aduenerit infirmitas,
aliquantulum micior sis circa corpus tuum, compaciendo ei tamquam animali irracionabili, ne succumbat ex
labore. 6 Tercio caue, ne ieiunes irracionabiliter sicut qui ieiunant plus aliis hac intencione, vt pre aliis maiorem
mercedem et honorem optineant. Isti sunt quasi illi, qui constituunt sibi mercedem laboris sui. 7 Propterea ieiuna
de cetero, vt placeas filio meo, et prout natura tua ferre potest. Mensura ergo te in temetipsa iuxta fortitudinem
virium tuarum, confidens semper de misericordia filii mei. 8 Et crede te ad omnia indignam, nec cogita aliquem
laborem tuum esse condignum ad remissionem peccatorum tuorum et minus ad remuneracionem perpetuam, nisi
filius meus fecerit tecum misericordiam suam."
Caput 59a Quod reliquie sanctorum sunt reuerenter habende.
{ Tempore, quo beata Birgitta fuit magistra regine Blanche, quondam regine Suecie, optinuit ab ipsa vnam
capsam eburneam pulcherrimam, in qua multorum sanctorum reliquie erant incluse et eciam de sancto Lodouico,
rege Francie, quas de Francia ipsa regina apportauerat. 2 Igitur casu accidente capsa illa in loco minus decenti a
seruitoribus posita fuit et oblita. Tunc beata Birgitta vidit in spiritu de illa capsa prodire lumen splendidum. 3
Que admirata super hoc audiuit vocem sic dicentem: "Ecce, thesaurus Dei, qui honoratur in celis, despicitur in
terra. Ideo transmigremus ad alia loca." Quod audiens domina reponi fecit ipsam capsam honorifice in altari.
Caput 59b De reliquiis beati Lodouici regis.
{ Cum beata Birgitta adhuc esset magistra regine Suecie domine Blanche, optinuit ab ea vnam capsam eburneam
pulcherrimam, in qua multe sanctorum reliquie erant incluse et de sancto Lodouico rege, quas de Francia ipsa
regina portauerat. 2 Igitur casu accidente capsa/m/ in loco minus decenti a seruitoribus posita fuit et oblita. Tunc
beata Birgitta in spiritu vidit de ipsa capsa lumen splendidissimum prodire, 3 que de hoc valde admiras audiuit
vocem sic dicentem: "Ecce, thesaurus Dei, qui in celis honoratur, in terra despicitur. Ideo ad alia loca
transmigremus." Quod beata Birgitta audiens ipsam capsam in altari reponi fecit.
Caput 60 Christus declarat hic, quod balnea cum discrecione seu medicine alie carnales, ab electis Dei recepte,
non displicent ei.
{ Orante beata Birgitta Christus apparens dixit ei: "Scias, quod illi, qui videbantur esse spirituales homines in
veteri lege, vocabantur pharisei, qui habebant tria. 2 Lauabant enim se iugiter, vt viderentur mundi. Ieiunabant et
orabant in aperto, vt vocarentur sancti. Docebant et precipiebant multa, que ipsi minime faciebant. Sed modicum
profuit eis apud Deum, quia intencio eorum erat corrupta et anima immunda. 3 Ergo sicut non proficit anime
immunde locio carnis sine mundicia consciencie, sic nec obest anime munde locio carnis, dummodo fiat ex
discreta compassione et absque delectacione. 4 Ideo plus placuit michi, quod obedisti magistro tuo contra velle
tuum, quam si secuta fuisses tuam voluntatem contra preceptum eius. 5 Nam multi electorum meorum fuerunt,
qui nec habuerunt medicinas carnales nec alias indulgencias carnis, et placuerunt michi. Alii vero secundum
disposicionem temporum et locorum et infirmitatum diuersarum adhibuerunt sibi medicamenta, nec isti
displicuerunt michi, quia totum fecerunt ad seruiendum michi. 6 Ideo obediencia illa, que nichil habet de propria
voluntate, plus placet michi quam sacrificium magnum."
Caput 61 Quod consuetudo deuota propter obedienciam potest multari.
{ Beata Birgitta habuit in consuetudine non bibere inter interualla. Contigit quadam die, quod tantam paciebatur
sitim, quod vix poterat loqui. 2 Quod videns magister Mathias, suus pater spiritualis, precepit sibi sumere potum,
que, licet graue sibi videretur omnem priorem consuetudinem mutare, nichilominus obediuit. 3 Que tunc audiuit
in spiritu: "Quid times mutare vitam? Numquid bonorum tuorum egeo, aut meritis tuis intrabis celum? Obedias
igitur magistro tuo. Ipse enim expertus est conflictum duorum spirituum, scilicet veritatis et illusionis. 4 Nam
eciam si decies comederes et biberes in die propter obedienciam, non tibi imputabitur in peccatum."
329

