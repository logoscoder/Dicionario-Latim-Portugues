clamabat anima: 'Heu, heu, quam miserabiliter decepta sum! Ego video tria. Video enim illum, qui in
similitudine panis michi promittebatur. 36 Ipse est rex regum et dominus dominorum. Ego video, quod promisit,
et hoc est indicibile et inexcogitabile. 37 Audio iam abstinenciam, quam suasit, fuisse utilissimam.' 38 Deinde
alcius clamabat cum tribus ve: 'Ve', inquit, 'quia nata sum! Ve, quia tam longa fuit vita mea super terram! Ve,
quia victura sum in morte perpetua, que numquam potest terminari!' 39 Ecce quantam miseriam miseri habebunt
pro contemptu Dei sui et pro transitoria felicitate! Ideo, sponsa mea, regraciare michi, quia vocaui te de tanta
miseria! 40 Obedi Spiritui meo et electis meis!"
Caput 9 Verba Christi ad sponsam, capituli immediate precedentis declaracionem inferencia, et de occursu
diaboli ad supradictum militem et de eius horribili condempnacione per iusticiam.
" {O mne tempus huius vite non est nisi quasi una hora apud me. Ideo, quod dico tibi nunc, hoc semper fuit in
presciencia mea. 2 Dixi prius, quod unus erat, qui incepit veram miliciam, alter, qui misere discessit ab ea. Ille
vero, qui discessit a vera milicia, proiecit clipeum ante pedes meos, gladium ad latus meum, quando scilicet
fregit promissionem et professionem sanctam. 3 Quid autem notat clipeus, quem proiecit, nisi fidem rectam, qua
contra inimicos fidei et anime sue se defenderet? 4 Quid vero sunt pedes mei, quibus ad hominem vado, nisi
diuina delectacio, qua hominem michi attraho, et paciencia mea, qua eum suffero pacienter? 5 Hunc autem
clipeum proiecit, quando ingrediens templum meum cogitabat apud se: 'Hunc dominum sequi volo, qui consuluit
michi nullam abstinenciam, qui michi dat, que desidero, qui permittit me audire, que delectant aures.' 6 Sic ergo
proiecit clipeum fidei mee, quando magis sequi voluit voluntatem propriam quam me, quando plus dilexit
creaturam quam Creatorem. 7 Si enim habuisset rectam fidem, si credidisset me omnipotentem, si iuste
iudicantem et datorem eterne glorie, nichil nisi me desiderasset, nichil nisi me timuisset. 8 Sed fidem meam
abiecit, et hoc ante pedes meos, quando, spreta fide mea et pro nichilo reputata, nec gaudium meum querebat nec
pacienciam meam attendebat. 9 Deinde proiecit gladium ad latus meum. Quid notat gladius nisi timorem Dei,
quem verus miles Dei debet habere continue in manibus, idest in operacionibus suis? 10 Quid vero significat
latus meum nisi custodiam et proteccionem meam, sub qua filios meos sicut mater pullos suos foueo et defendo,
ne diabolus noceat eis, ne pericula intolerabilia adveniant eis? 11 Sed ille abiecit gladium timoris mei, quando
non curauit cogitare potenciam meam nec attendebat caritatem meam et pacienciam. 12 Proiecit autem ad latus
meum, quasi dicat: 'Non timeo nec curo de defensione tua. Ex industria enim mea est et nobilitate, quod habeo.'
13 Fregit eciam promissionem michi factam. Que est promissio vera, quam homo tenetur vouere Deo? Utique
opus caritatis, ut, quidquid fecerit homo, hoc ex caritate Dei faciat. 14 Sed hanc irritauit, quando caritatem Dei
retorsit ad amorem proprium, omnem voluptatem suam preposuit delectacioni future et eterne. 15 Ecce sic
separabatur a me et exiuit de templo humilitatis mee. Omnia quippe Christianorum corpora, in quibus regnat
humilitas, templum meum sunt. 16 In quibus autem est superbia, non templum meum sunt sed diaboli, qui eos
iuxta voluntatem suam regit ad mundi appetitum. 17 Egressus autem de templo humilitatis mee et, reiecto clipeo
fidei sancte et gladio timoris mei, ascendit in campum cum omni superbia, exercuit se in omni voluptate et
appetitu voluntatis proprie, contempto timore meo proficiens in peccato suo et voluptate. 18 Dum autem venisset
ad extremum finem vite sue et anima exiret de corpore, demones occurrerunt ei cum impetu. 19 Contra quam
tres voces de inferno sonuerunt. Prima dixit: 20 'Numquid non est iste, qui recessit de humilitate et sequebatur
nos in omni superbia? Et si adhuc duobus pedibus alcius in superbia supra nos ascendere posset, ut excederet nos
et primatum haberet in superbia, libenter fecisset.' 21 Cui anima respondit: 'Vere ego sum.' 22 Cui respondit
iusticia: 'Hec est retribucio tue superbie, ut de uno demone cadas ad alium, usquequo venias ad nouissimum
inferni. 23 Et sicut nullus demonum erat, qui non sciebat certam penam suam et supplicium pro omni cogitatu
inutili et opere infligendum, sic nullius supplicium effugies, quin omni malicie et nequicie particeps sis.' 24
Secunda vox clamabat dicens: 'Numquid non est iste, qui de milicia Dei professa se separauit et adhesit milicie
nostre?' 25 Respondit anima: 'Vere ego sum.' Et dixit iusticia: 'Hec est sors premii tui, ut omnis, quicumque
maliciam tuam sequitur, malicia sua et pena dolorem tuum et penam augmentabit et in aduentu suo ad te quasi
letali vulnere percuciet te. 26 Sicut enim ille, qui haberet vulnus seuum, si ei vulnus super vulnus, usquequo
corpus vulneribus plenum esset, inferretur, intolerabiliter affligeretur et clamaret ve super ve, sic miseria super
miseriam veniet tibi. 27 Dolor tuus super omnem dolorem renouabitur, pena tua numquam deficiet et ve tuum
numquam minuetur.' 28 Tercia vox clamabat: 'Numquid non est iste, qui vendidit Creatorem pro creatura,
caritatem Creatoris pro amore suo?' 29 Respondit iusticia: 'Utique ipse est. Ideo aperientur ei quasi due aperture.
30 Per unam ingredietur ei omnis pena, constituta pro minimo peccato usque ad maximum, quia vendidit
Creatorem suum pro voluptate sua. 31 Per secundam ingredietur ei omnis labor et confusio nec umquam
ingredietur ei consolacio et caritas diuina, quia dilexit se pro Creatore suo. 32 Ideo sine fine durabit vita et sine
fine durabit pena, quia ab eo omnes sancti auertunt faciem suam.' 33 Ecce, sponsa mea, quam miseri erunt, qui
me contempnunt, et quantum dolorem emunt pro modica voluptate!"
Caput 10 Christi loquela ad sponsam sicut ad Moysen de rubo, qualiter per Pharaonem diabolus et per populum
Israel moderni milites et per rubum corpus Virginis designantur et qualiter milites et moderni episcopi modernis
temporibus parant mansiones diabolo.
" {S cribitur in lege Moysi, quod Moyses, custodiens pecora in deserto, cum videret rubum, qui inflammabatur et
non ardebat, timuit et velabat faciem suam. 2 Cui dixit vox de rubo: 'Affliccio populi mei ascendit in aures meas
53

