Habebant et cerimonias et mandata, quibus illuminabantur ad cultum Dei. 3 Habebant et legem et doctores,
quibus refrenabantur a viciis et dirigebantur ad agenda. 4 Propterea quia nunc venit veritas ista, scilicet ego
Deus, qui in legalibus absconditus prefigurabar, iustum est et humile, vt in toto corde et veritate michi seruiatur.
5 Igitur quamuis bonum et suaue est organa audire, nullatenus tamen in monasterio isto habeantur, quia hic debet
esse certa deduccio temporum, grauitas cantuum, puritas mencium, cultus silencii, predicacio et continuacio
verbi Dei et in omnibus et pre omnibus humilitas vera."
Caput 10b:
{ Christus loquitur: "Filii Israhel, quia carnales erant et in vmbra legis seruiebant, multa habebant, quibus ad
deuocionem excitabantur. 2 Habebant quippe tubas et organa et citharas, quibus accendebantur ad laudem Dei.
Habebant et cerimonias et mandata, quibus illuminabantur ad cultum Dei. 3 Legem quoque acceperunt et iudicia,
quibus refrenabantur a viciis et dirigebantur ad agenda. 4 Ideo quia nunc venit veritas ipsa, presignata in figuris,
scilicet ego ipse verus Deus, dignum est, vt in veritate et toto corde michi seruiatur. 5 Ergo quamuis bonum et
suaue est audire organa nec bonis moribus est contrarium, nullatenus tamen in monasterio matris mee habeantur,
quia ibi debet esse certa deduccio temporum, grauitas cantuum, puritas mencium, cultus silencii, continuacio
verbi diuini et pre omnibus humilitas vera et obediencia sine mora."
Caput 11 Circa capitula sextum, septimum et octauum regule Sancti Saluatoris. Christus dicit, quomodo
abbatissa breuiter loqui potest in monasterio cum artificibus, et pro quibus causis possunt abbatissa vel sorores et
confessor seu fratres exire extra claustrum.
{ Filius Dei loquitur: "Abbatissa loqui poterit in monasterio breuiter cum artificibus, quando emendanda sunt
ruinosa vel aliqua de nouo facienda. Sed numquam aliter loqui potest in monasterio cum secularibus nisi ad
crates. 2 Nec vmquam ipsa exire poterit vel aliqua sororum, nisi forte, quando nouum monasterium
construendum est. Tunc sorores maturas emittet abbatissa, confessor et conuentus. 3 Confessor vero exire poterit
cum socio pro constitucione regule et regularibus disciplinis cum superioribus instituendis. Item pro sedando
scandalo et infamia monasterii, si contigerit, quod absit, aut pro hereticis, si necesse fuerit, confutandis. 4 Item
exire poterit, si pro vtilitate ecclesie sancte a prelatis vocatus fuerit, aut quando talia negocia occurrunt, que per
procuratores monasterii conuenienter emendari non possunt."
Caput 12 Deuota doctrina, per quam instruitur abbatissa cum sororibus et confessor cum fratribus Ordinis Sancti
Saluatoris tempus, quod est inter horas, diebus festiuis discrete peragere.
{ In diebus festis abbatissa ostendat sororibus statum domus et reddituum difficultatesque imminentes, legatque
eis aliqua capitula regule et, vbi dimiserit, sequenti festo incipiat, donec completa sit, ne qua se excuset de regule
ignorancia. 2 Habeatque cum eis colloquia edificatoria et ammoniciones de excessibus, quos videt. Post hec
permittat eis habere priuata colloquia aut in viridarium introire. 3 Similiter et sacerdotes sint in lectura,
collacione et studio sicut aliis diebus, nisi forte confessor de statu domus et negociis occurrentibus aut consilio
dando requisierit eos. Alias, si volunt, ex licencia confessoris possunt solaciando spaciari. 4 Fratribus vero laycis
vnus sacerdotum simpliciter proponat euangelium diei, instruat eos de regula, informet de moribus et vitis
sanctorum et exemplis patrum, corripiatque de negligenciis et excessibus ammoneatque de agendis.
Caput 13 Circa capitulum IX. regule Sancti Saluatoris, scilicet de ieiunio. Dicit Christus, quod plus placet sibi
humilitas et discrecio quam ieiunium. Et qualiter permissum est ieiunantibus in pane et aqua comedere legumina.
{ Filius Dei loquitur: "Licet mater mea perfectissimam habuit abstinenciam, sic tamen discrete gubernauit corpus
suum, vt non frangeretur aliqua superfluitate et violencia. 2 Et licet pharisei et multi adhuc religiosorum non
vtantur vino, propter hoc tamen non appropinquant michi, quia non habent fundamentum continencie, scilicet
humilitatem et discrecionem. 3 Ideo cum sublimiora aliqua proponuntur vel precipiuntur, ponderanda et
discucienda sunt ab infirmis, vt non faciant, quantum volunt, sed quid expedit et quid licet. 4 Ecce enim ieiunare
in pane et aqua sanis est bonum, sed non est summum bonum. Summum enim bonum est caritas, sine qua non
est salus. Sine ieiunio vero panis et aque omnis saluari potest, si assit perfeccio fidei et discrecionis et iusta
causa. 5 Ergo quia tempora mutata sunt, loca frigida, corda tepida et vasa debilia, ideo locator palmitum mitigare
poterit aspera et arida succis irrigare. 6 Hoc est sic intelligendum, quod permissum est ieiunantibus in pane et
aqua posse comedere legumina et aquam coctam bibere. Nam aridus est panis et artus sine leguminibus. Et
aspera et frigida est aqua, nisi coquatur more tisane aut in ordeo excolatur."
Caput 14 Christus distinguens tres gradus peccatorum dicit, quod in noua regula, quam ipse dictauit, scilicet
Ordinis Sancti Saluatoris, omnis caritas, humilitas et discrecio est attendenda.
{ Filius Dei loquitur: "Omnis lex diuina ordinatur aut propter audaciam transgrediencium comprimendam aut
propter petulanciam lasciuiencium restringendam seu propter cognicionem faiendorum et omittendorum. 2 Igitur
in omni lege, si peccat quis ex infirmitate et necessitate importabili, dispensacionem accipit. Qui vero nolens et
ex nulla deliberacione peccat, iudicatur leuius. Qui vero industria seu assiduitate, nullam recipit excusacionem. 3
Simile est de discipulis meis, quia, quando in carne conuersabar, confricantes grana die sabbati et comedentes
iudicabantur ab ypocritis iudeorum, quos ego, quorum noui simplicitatem et infirmitatem, excusaui allegando
exemplum Dauid, qui in necessitate vie comedit panes sacerdotum, quod in lege laycis prohibebatur. 4 Nunc
autem ego ipse Deus nouam regulam a me formatam misi amicis meis, in qua omnis caritas et humilitas et
discrecio attendenda est, compassio quoque infirmorum et sanorum habenda, quia omnis lex, que in caritate et
314

