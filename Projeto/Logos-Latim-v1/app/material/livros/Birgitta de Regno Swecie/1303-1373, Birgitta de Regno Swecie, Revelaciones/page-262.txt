{ Christus loquitur: "Obediencia est virtus, qua omnia imperfecta perficientur et omnes negligencie extinguuntur.
2 Nam ego Deus, pre omnibus perfectissimus et ipsa perfeccio, obediui Patri vsque ad crucem, vt ostenderem
exemplo meo, quam placitum est Deo abnegare velle proprium. 3 Sed multi non attendentes virtutem obediencie
nec habentes zelum discretum sequuntur conceptum mentis sue, et sic modico tempore indiscrete affligunt
carnem, vt longiori tempore sint inutiles sibi ipsis. 4 Ex quo sunt Deo minus placentes et aliis onerosi. Cumque
tales considerant defectus suos et retractare volentes priora, statim accedit rubor mentis dimittere incepta, et ex
pertinacia non audent aggredi saniora. 5 Ex talibus est iste homo, quem vides. Qui non attendit ad consilia
probatorum virorum, nec attendit ad verba mea, que dixi: 'Nolo mortem carnis sed peccati.' Ideo timendum est ei,
ne veniat in tribulacionem maiorem et defectum mentis. 6 Verumptamen, si obedierit sapientibus et submiserit
animam suam a conceptibus propriis, duplicabitur ei corona et spiritualis deuocio augebitur in eo. 7 Alioquin,
sicut scriptum est, fiet ei: 'Venit homo et superseminauit zizania, et simul exorte spine suffocauerunt semen
eius.'"
Caput 122 Christus ostendit, quod exemplo suo amici Dei moderare debent gestus suos, ne labor oracionum fiat
minor ad coronam.
{ Filius Dei loquitur: "Ego positus in humanitate sic temperaui oraciones, labores et ieiunia mea, vt nec
scandalizarentur intuentes nec absentes offenderentur sed omnes, qui voluissent, possent imitari verba mea et
opera et exempla. 2 Hec autem domina, quam nunc cernis mirabiles habere gestus, non est sine magna
temptacione sed nec sine remorsu consciencie. 3 Ideo consultum est ei temperancius moderare gestus suos et
facere ea, que facit, magis in occulto quam in publico. Alioquin labor suus superuacuus et oracio sua erunt ei
minus in coronam."

262

