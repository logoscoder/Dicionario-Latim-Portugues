obtinuissent, saluati non fuissent. Sed quia Dominus non pungit bis contritos corde, ideo venerunt ad coronam. 9
Propterea amici Dei non debent contristari, si flagellantur temporaliter aut si amara morte moriuntur, quia
felicissimum est lugere ad horam et turbari in mundo, ne veniatur ad purgatorium grauius, ubi non erit fuga nec
tempus laborandi."
Caput 41 Verba Matris ad filiam, quod sacerdotes rite habentes absolucionis officium, quantumcumque
peccatores sint, possunt absoluere a peccatis; et sic de sacramento Eucharistie.
{ Mater loquitur: "Vade ad eum qui officium absolucionis habet. Quantumcumque enim ostiarius leprosus est,
nichilominus aperire potest portam, si habet claues sicut sanus. 2 Ita eciam est de absolucione et sacramento
altaris. Qualiscumque enim minister est, si tamen rite habet officium absolucionis, potest absoluere a peccatis.
Ideo nullus est contempnendus. 3 Verumptamen premoneo eum de duobus. Vnum est, quod illud, quod
carnaliter diligit et optat, non habebit; aliud est, quod vita eius breuiabitur cicius. 4 Et sicut formica portans die
ac nocte granum aliquando, cum appropinquat foramini, cadit et moritur in introitu grano remanente ab extra, sic
ipse, cum inceperit peruenire ad fructum laboris sui, morietur et pro superuacuo labore suo confundetur et
punietur."
Caput 42 Verba Matris ad filiam, qualiter mores boni et opera iusticie per postes in amicis Dei designantur; et
quomodo serui Dei debent carere a detraccione.
{ Mater loquitur: "Amici Dei dicuntur esse quasi duo postes, per quos ingressuri sunt alii. Ideo cauendum est
diligenter, ne quid asperum vel durum obsistat ingredientibus, aut unde comprimantur. 2 Quid autem significant
postes nisi mores compositos operaque iusticie et verba edificatoria, que apparere debent cottidie in amicis Dei?
3 Ideo caueatur attente, ne quid durum, id est verbum detractorium vel scurrile inueniatur in ore amicorum Dei,
aut in operibus eorum aliqua mundialia notentur, propter que ingredi volentes refugiant et ingredi
abhominentur."
Caput 43 Verba Matris Dei ad filiam, qualiter mali pastores assimilantur vermi corrodenti arboris radices.
{ Mater loquitur: "Isti sunt similes vermi, qui videns semen optimum non curat, quantumcumque fructus pereat
vel cadat, dummodo radices seu proximiora terre carpere possit. 2 Sic isti non curant, quod anime pereant, si
lucra sua et bona temporalia consequantur. Ideo veniet eis iusticia filii mei, et cicius subtrahentur. 3 Respondit
illa: "Omne tempus apud Deum non est nisi quasi momentum statere, quantumcumque apud nos est longum.
Ideo paciencia filii tui magna est eciam super iniquos." 4 Respondit Mater: "Vere dico tibi: Non protrahetur
iudicium eorum sed veniet eis horribile, et rapientur a deliciis ad confusionem."
Caput 44 Verba Christi ad sponsam, qualiter corpus per nauem et mundus per mare designantur; et qualiter
voluntas est libera ad animas perducendum in celum vel in infernum; et qualiter terrena pulchritudo vitro
comparatur.
{ Filius loquitur: "Audi tu, que desideras portum post mundi procellas. Omnis, quicumque in mari est, non debet
timere aliquid, si ille cum eo stat qui prohibere potest ventos, ne flent; 2 qui omnia corporalia, que nocere volunt,
iubet abscedere scopulosque mollescere; qui procellis imperat, ut nauem perducant ad quietum portum. 3 Sic
corporaliter in mundo aliqui sunt quasi nauis perducens corpus super aquas mundi aliis in consolacionem, aliis in
tribulacionem, quia voluntas hominis libera quasdam animas perducit in celum, quasdam in profundum inferni. 4
Illa ergo voluntas que nichil desiderat feruencius audire quam honorem Dei nec ad aliud viuere, quam ut possit
Deo seruire, ipsa placet Deo, quia in tali voluntate gaudenter moratur Deus et mitigat omnia pericula anime
scopulosque quietat, in quibus anima multociens periclitatur. 5 Quid autem sunt scopuli nisi desiderium malum?
Nam delectabile est videre possessiones mundi et possidere, gaudere de corporis sui honore et gustare quidquid
delectat carnem. In talibus enim multociens periclitatur anima. 6 Sed quando Deus in naui est, omnia ista
mollescunt et anima omnia ista contempnit, quia omnis pulchritudo corporea et terrena similis est vitro depicto
ab extra sed intus pleno terra. 7 Fracto autem vitro non habet plus utilitatis quam terra nigra, que ad nichil aliud
creata est, ut possideatur, nisi ut per eam ematur celum. 8 Itaque omnis homo, qui non plus desiderat audire
honorem suum seu mundi quam nociuum aerem, qui omnia membra corporis sui mortificat et voluptatem carnis
sue abhominabilem detestatur, hic quiete requiescere potest et gaudenter euigilare, quia Deus est cum eo in omni
hora."
Caput 45 Verba querimonie sponse coram diuina maiestate ex eo, quod quatuor sorores filie regis Ihesu Christi,
scilicet Humilitas, Abstinencia, Contentacio et Caritas nunc prochdolor adnichilantur, et sorores filie regis
Dyaboli, scilicet Superbia, Delectacio, Superfluitas et Symonia vocantur domine.
{ Conqueror non solum ex parte mea sed eciam ex parte multorum electorum Dei coram maiestate vestra, quod
erant quatuor sorores filie potentis regis, quarum quelibet habebat sedem et potestatem in patrimonio suo. 2
Quicumque enim volebant inspicere pulchritudinem istarum sororum obtinebant consolacionem ex pulchritudine
earum et bona exempla ex earum deuocione. 3 Prima vocabatur soror Humilitas in omnium agendarum rerum
disposicione. Secunda vocabatur soror Abstinencia ab omni inquinata conuersacione. 4 Tercia vocabatur soror
Contentacio sine omni superfluitate. Quarta vocabatur soror Caritas in proximorum tribulacione. Iste autem
quatuor sorores sunt iam in patrimonio suo adnichilate et quasi ab omnibus contempte. 5 In quarum sedibus sunt
alie quatuor illegittime sorores institute, que a fornicario progenite sunt et vocantur iam domine. 6 Quarum prima
vocatur domina Superbia, que est ad placendum mundo. Secunda vocatur domina Delectacio secundum omnem
122

