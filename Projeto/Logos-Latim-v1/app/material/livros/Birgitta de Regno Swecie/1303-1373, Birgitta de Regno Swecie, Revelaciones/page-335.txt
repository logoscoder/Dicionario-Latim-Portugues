Si decreueritis peccata ista emendare et terras alienatas reuincere, seruiemus vobis. Sin autem, committatis
regnum filio vestro sub iuramento prestito, quod velit terras alienatas reuincere, communitatem diligere,
militibus uis fidelis existere et omnes secundum leges patrie iuste et pie regere et gubernare.' 10 Attamen sciatis
vos quatuor, quod Deus prouiderat sibi regem alium in futurum, qui taliter potest prouenire in publicum cum
minori dampno et periculo, quia potens est Dominus tam vitam iunioris quam senioris abbreuiare vel de regno
aliter expellere omniaque secundum velle suum disponere, abbreuiare seu eciam protelare. 11 Sed si ille obedire
noluerit, tunc consulatis secreto aliquos de principibus et militibus regni. Et cum inueneritis aliquos ad idem
vobiscum beniuolos et fideles, dicatis eis in publico, quod prius dixistis regi in secreto, addendo, quod nulli
heretico seruire volueritis vel proditori, sed nec filio eius, si decreuerit esse paterni sceleris imitator. 12 Quo
facto assumatis vobis vnum in principem, qui ex parte corone regni preliare poterit prelia regni. Qui electus si
fuerit amicus meus, perfectus erit. Sin autem, cito delebitur. 13 Vos apponite pecunias et consilia. Ego addam
cor virile et audaciam, vt, qui sponte noluerit, inuitus obedire compelletur. Si autem rex voluerit de regno
recedere, caueatis, ne quis vestrum ipsius vestigia imitetur."
Caput 81 Declaracio cuiusdam specialis gracie beate Birgitte.
{ Hoc magnum de spiritus sancti gracia habuit sponsa Christi, quod, quociens approximabant ei homines pleni
spiritu immundo et superbo, statim tantum sensit fetorem et in ore tam amarum habuit saporem, quod vix ferre
posset. 2 Vnde quidam plenus peccatis cum consedisset ei, quesiuit dicens ei: "Quid est de spiritu, quem diceris
habere, vtrum est a te aut de aliquo aut forte a demone?" 3 Sed illa vix ferre valens fetorem eius ait: "Fetidum
habes habitatorem et fetida sunt, que procedunt de ore tuo. Penitenciam igitur age, ne tibi superueniat vlcio
Dei."4 Qui nimis iratus recedens cum autem se sopori dedisset, audiuit demonum voces innumerabiles
dicencium: "Trahamus istum ad loca porcorum, quia spernit monita salutis." Qui rediens ad seipsum correxit ex
gracia Dei vitam suam criminosam. Et postea odor bonus fetore sublato reuersus est.
Caput 82 Christus hortatur homines ad consideracionem operum suorum misericorditer, et ad penitenciam inuitat
peccatores sub interminacione pene horribilis et ve sempiterni.
{ Christus loquitur: "Ego sum omnium Deus, cuius vocem Moyses audiuit in rubo, Iohannes in Iordane, Petrus in
monte. Ego clamo ad te, o homo, misericorditer, qui clamaui pro te in cruce lacrimabiliter. 2 Eleua aures tuas et
audi me. Aperi oculos tuos et vide me. Vide me, quia ego, qui loquor tibi, sum potentissimus et fortissimus,
sapientissimus et virtuosissimus, iustissimus et piissimus et cum hiis omnibus super omnia pulcherrimus. 3 Vide
et inquire potenciam meam in veteri lege, et inuenies eam in creacione creaturarum omnium mirabilem et
timendam. Inuenies et fortitudinem meam in regibus et principibus rebellibus. 4 Sapienciam quoque in creacione
et dignitate humane effigiei et in sapiencia prophetarum. Inquire et virtutem meam incomparabilem, et inuenies
eam in legis dacione et populi mei liberacione. 5 Vide et iusticiam meam in primo angelo et in primo homine,
vide in diluuio, vide in reliquarum ciuitatum et vrbium subuersione. Vide preterea pietatem meam in
supportacione et paciencia inimicorum, vide et in ammonicione per prophetas. 6 Ad vltimum vide et considera
pulchritudinem meam ex pulchritudine et comparacione elementorum, ex Moysi glorificacione. Et tunc quam
digne me eligis et diligere debes, reuoca ad intellectum. 7 Vide me preterea eundem esse, qui loquebar in noua
lege, potentissimum et pauperrimum. Pontentissimum in adoracione regum in denunciacione stelle,
pauperrimum, qui ligabar pannis et in presepio reclinabar. 8 Vide me amplius sapientissimum et
insipientissimum. Sapientissimum, cui non possunt aduersarii respondere, insipientissimum, qui mendacii
arguebar et iudicabar vt reus. 9 Vide et me virtuosissimum et abiectissimum. Virtuossimum in sanacione
infirmorum et expulsione demonum, abiectissimum in flagellacione omnium membrorum. 10 Vide me
iustissimum et iniustissimum reputatum. Iustissimum in veritatis et iusticie institucione, iniustissimum reputatum
per mortis deformis adiudicacionem. 11 Vide me quoque piissimum et impiissime tractatum. Piissimum in
redempcione et condempnacione peccatorum, impiissime tractatum, quia latronibus in cruce sociatum. 12 Vide
me vltimo pulcherrimum et turpissimum. Pulcherrimum in monte, turpissimum in cruce, quia non habebam
speciem neque decorem. 13 Vide me et considera, quia ego, qui paciebar propter te, nunc loquor ad te. Vide me
non oculis carnis sed cordis. Vide, quid dedi tibi, quid exigo a te, quid redditurus es michi. Dedi quippe tibi
animam absque macula; redde absque macula. 14 Paciebar pro te, vt tu sequereris me. Docui te, vt viueres
secundum me, non secundum velle tuum. Audi insuper vocem meam, qua clamaui ad te in carne: 'Agite
penitenciam.' Audi vocem, qua clamaui in cruce, scilicet: 'Sicio te.' 15 Audi nunc vlterius, quia, nisi egeris
penitenciam, veniet tibi ve, quo ve caro tua arescet, anima pauore dissoluetur et medulla tota desiccabitur,
fortitudo infirmabitur, pulchritudo euanescet, vita habebitur tedio, fuga queretur et non inuenietur. Ideo fuge
celeriter ad latibulum humilitatis mee, ne veniat ve, quod minatur, quia ideo minatur, vt fugiatur. 16 Si
credideris, crede. Sin autem, opus dabit fidem verbis. Verumptamen inquire a sapientibus; que promiseram, non
preteream, quamuis per pacienciam pacienter paciencie fructum expecto."
Caput 83 Ex tribus cognoscitur Christus fuisse verus Deus et homo in morte sua. Et quod Christus habuit tres
amicos in mundo, qui modo auersi sunt ab eo.
{ Maria loquebatur dicens: "Tripliciter intelligi et cognosci poterat in morte filii mei, quod ipse erat verus Deus
et verus homo. Primo, quia terra contremuit et lapides conscissi sunt. Secundo, cum dixit: 'Scriptura completa
est.' Tercio, cum dixit latroni: 'Hodie mecum eris in paradiso.' Hoc nullus sanctorum promittere poterat." 2
335

