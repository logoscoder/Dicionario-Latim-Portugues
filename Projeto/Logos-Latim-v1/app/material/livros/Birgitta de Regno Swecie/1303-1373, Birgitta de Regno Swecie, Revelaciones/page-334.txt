proficiens ex iusticia Dei. Quintus agnus occisus sed non sine macula, cuius sanguis multis fuit occasio
tribulacionis et ruine. 3 Nunc ostendo tibi de sexto rege, qui conturbabit terram et mare et simplices contristabit,
qui terram sanctorum meorum exhonorabit, sanguinem innocentem effundet. Qui tempus vindicte mee posuit in
audacia manuum suarum. 4 Ideo nisi celeriter attenderit, appropinquabit ei iusticia mea, et relinquet regnum in
tribulacione, vt fiat, sicut scriptum est: 'Voluptamen et ventum seminant, ac tribulacionem et dolorem metent.' 5
Nec solum visitabo super regnum istud sed et super ciuitates opulentas et mangas. Nam suscitabo famelicum, qui
deuorabit desiderabilia eorum. 6 Intestina mala non deficient et discordie habundabunt, stulti dominabuntur et
senes et sapientes non leuabunt caput, honor et veritas prosternentur, donec veniat, qui placabit iram meam et qui
anime sue non parcet pro equitatis caritate."
Caput 79 Christus loquendo de duobus, qui dissimiliter vocati sunt materia episcopalis, dat hic optimam
doctrinam episcopis ad conseruandum se in gracia et fugiendum temptaciones.
{ Filius Dei loquitur: "Recordare, quia misi te ad magistrum, quem nominaui materiam episcopalem, et dixi ei,
quod propter quatuor posset fieri potus salubris; 2 qui tamen non peruenit ad episcopatum, quia aliter
disponuntur iudicia hominum et aliter iudicia Dei, et quia sic Deum habere voluit, vt tamen nichil contemptibile
de mundo pateretur. 3 Nunc tibi dico de alio, quem voco materiam episcopalem, et est, quem eciam diligo, cuius
corpus ego ipse confortabo et saluabo de laqueis dyaboli, cuius conscienciam non obumbrabit fallacia dyaboli,
cuius animam mater mea michi presentabit, a quo eciam tria peto. 4 Primo, vt progrediatur caute et non plus
procedat in via debito. Secundo, vt transiliet muros et fossas presentando michi, quod est michi carissimum, idest
animas. 5 Tercio non preponet sinistrum pedem dextro nec alium pedem prius eleuet, nisi alius solide subsistat. 6
Quid significat, quod caute debet procedere in via, nisi quod cautus sit in temptacionibus, non nimis abstinendo,
ne debilitetur natura in laborando, nec plus iusto indulgendo corpori, ne caro contra animam insolescat? 7
Secundo, quod transiliat muros et fossas. Isti muri sunt impedimenta et contrarietates, quibus amicus meus
impeditur et attediatur lucrando animas. Hec autem impedimenta sunt timor potentum, fauor adulancium,
comminacio malignancium, pudor et dampnum mundi, amicicia amicorum carnalium, quies vtilitatis priuate. 8
Hec transiliet amicus meus per confidenciam in Deo, per stabilitatem fidei, per dulcedinem et desiderium celestis
vite. 9 Fosse vero sunt temptacio carnalis delectacionis, impugnacio immundorum spirituum, pusillanimitas
mentis, leticia dissoluta, tristicia immoderata, obduracio et frigiditas mentis. 10 Hec transcendet episcopus meus
per consolacionem sanctarum scripturarum, per exempla et vitas sanctorum, per consideracionem culparum et
misericordiarum sibi factarum, per contricionem et continuam confessionem, per discussionem diuini iudicii et
formidinem incerte mortis. 11 Si episcopus istos muros transcenderit et fossas, tunc thesaurum michi preciosum,
idest animas, michi lucrari poterit, et ego Deus ero cum eo in corde et ore, et conseruabo corpus eius, ne iacula
malignancium perueniant ad cor eius. Verumptamen conatus dyaboli non effugiet, quos ego Deus deiciam ab eo.
12 Duo vero pedes duo sunt affectus placendi, scilicet Deo, vt vitam eternam optineat, et alius placendi
hominibus, vt proficiant ad Deum. 13 Sic ergo episcopus extendat pedem sinistrum, idest sic placeat hominibus,
ammonendo scilicet et conuersando et compaciendo errantibus, vt non displiceat Deo et mandatis eius. 14 Sic
eciam extendat pedem dextrum, idest exerceat misericordiam, vt non obliuiscatur iusticiam, quia gloriosius est
apud Deum racionem reddere de moderata misericordia quam de superhabundanti equitate. 15 Quod vero
episcopus non eleuet pedem, nisi alius solide subsistat, significat, quod affectum et zelum exercere non debeat in
peccantes, nisi prius cognita et diligenter discussa veritate. Non enim est sanctior Dauid, qui eciam in iusticia
facienda errabat, sed errando cognita veritate se iuxta consilium diuinum correxit."
Caput 80 Beata virgo dat hic aliqua consilia principibus vnius regni, vt rex regni illius corrigatur a suis
excessibus.
{ Virgo Maria, mater Dei, loquebatur sponse Christi: "Ego sum, ad quam angelus dixit: 'Aue gracia plena.' Et
ideo exhibeo graciam meam omnibus in necessitate eam habere volentibus. 2 Ego exhibeo adiutorium meum ad
regimen regni, in quo tu nata es, contra inimicos Dei corporales et spirituales. Cuius inhabitatores ammoneo
laborare vnanimiter, vt optineant regem, qui regere velit incolas regni ad deuota opera et honestam
conuersacionem. 3 Quibus eciam notifico, quod diuina iusticia proponit separare regem et totam generacionem
eius a regimine regni istius. Et alter natus in regno in regem electus est, qui regnaturus est secundum consilium
amicorum Dei et vtilitatem regni. 4 Vos igitur quatuor faciatis secundum consilium meum et, vt possitis vobis
plures attrahere, habeatis istud consilium secretum secrete cum amicis Dei et absconditum ab inimicis eius, vt
honor Dei augeatur et bona consuetudo renouetur necnon alienata a corona regno restituantur. 5 Vadat igitur
vnus vestrum vel plures ad regem dicendo sibi: 'Nos habemus aliquid dicere vobis tangens salutem anime vestre,
quod rogamus vos sub sigillo confessionis tenere.' 6 Addatis eciam plura verba, vt expedire videtur, quorum
sensus sit talis: 'Vos habetis pessimam famam in toto regno, dicentem vos habere et exercere naturalem
commixtionem et turpitudinem cum masculis contra naturalem disposicionem. Quod verisimile videtur ex eo,
quod plus diligitis quosdam viros quam Deum vel animam propriam aut propriam vxorem. 7 Secundo dubitari
potest, an habetis fidem rectam, quia interdicti ab ecclesia audire missam intrastis nichilominus ecclesias et
audistis missas. Tercio estis predo corone et bonorum regni. 8 Quarto, quod estis proditor famulorum et
subditorum vestrorum, qui fideliter seruiebant vobis et filio vestro, quos tradidistis voluntarie in manus inimici
eorum pessimi cum tota terra Scanie, pro cuius malicia et fallacia numquam eo viuente tute poterunt securari. 9
334

