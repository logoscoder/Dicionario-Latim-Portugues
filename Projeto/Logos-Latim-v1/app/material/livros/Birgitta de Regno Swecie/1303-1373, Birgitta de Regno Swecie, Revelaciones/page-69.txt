instrumenta ad utilitatem domus. 13 In prima debent esse tria: primo panis, secundo potus, tercio edulium. 14 In
secunda domo debent esse eciam tria: primo vestimentum lineum, secundo laneum, tercio, quod fit de opere
vermium. 15 In tercia domo eciam tria: primo instrumenta et vasa, que implenda sunt liquore, secundo
instrumenta viuencia, quibus promouentur corporalia, utputa equi et asini et similia, tercio instrumenta, que per
viua mouentur.
Caput 25 Verba ammonicionis Christi ad sponsam de promissione in tribus domibus fienda et quomodo bona
voluntas per panem, premeditacio diuina per potum, sapiencia diuina per edulium designantur et qualiter
sapiencia diuina non in litteratura est sed in corde et vita bona.
" {E go ipse, qui loquor tecum, sum creator omnium et a nullo creatus. Ante me nichil erat nec post me aliquid
esse poterit, quia ego semper eram et semper sum. 2 Ego eciam sum Dominus, cuius potencie nullus resistere
poterit et a quo est omnis potestas et dominacio. 3 Ego loquor tibi, sicut vir loquitur ad uxorem suam: 4 Uxor
mea, nos debemus habere tres domos. In una debet esse panis et potus et edulium. 5 Sed potes querere: 'Quid
notat panis iste?' Numquid noto panem, qui in altari est? 6 Hic utique ante verba illa 'Hoc est corpus meum' panis
est, sed dicto verbo illo non est panis sed corpus meum, quod de Virgine sumpsi et in cruce veraciter cruc ifixum
est. 7 Hunc ego non noto hic, sed panis, quem in domum nostram congregare debemus, est voluntas bona et
sincera. 8 Corporalis panis, si mundus et purus est, duo bona habet: primo confortat et dat venis et arteriis et
neruis omnibus fortitudinem, secundo recipit ad se omnem putredinem interiorem et cum hac discedit et in
secessum vadit, et homo emundatur. 9 Sic voluntas pura: primo confortat. 10 Nam si homo nichil velit nisi que
Dei sunt, nichil laborat nisi ad honorem Dei, toto desiderio desiderat exire de mundo et esse cum Deo, hec
voluntas confortat hominem in bono, augmentat amorem Dei, facit ei mundum vilescere, pacienciam fortificat et
spem glorie adipiscende roborat in tantum, quod omnia adueniencia hilariter amplectitur. 11 Secundo voluntas
bona omnem putredinem extrahit. Que est putredo nocens anime nisi superbia, cupiditas et luxuria? 12 Sed cum
putredo superbie vel alicuius alterius vicii venerit in mentem, tunc discedit, si homo cogitat sic: 13 'Superbia
vana est, quia non decet accipientem laudari de bonis datis sed datorem. 14 Cupiditas vana est, quia omnia
terrena relinquentur. 15 Luxuria non est nisi fetor. Propterea nolo eam, sed magis volo sequi voluntatem Dei
mei, cuius premium non finietur, cuius bona numquam veterascunt. 16 Tunc omnis superbie et cupiditatis
temptacio discedit et voluntas bona in bono perseuerat. 17 Potus, quem debemus habere in domibus nostris, est
diuina premeditacio in omnibus agendis. 18 Corporalis enim potus duo bona habet. Primo facit bonam
digestionem. 19 Quicumque enim aliqua bona facere proponit, si considerat secum et diligenter reuoluit,
priusquam faciat, quis honor Dei ex hoc prouenit, que utilitas ad proximum, que commoditas ad animam, et
noluerit facere nisi aliquam utilitatem diuinam in opere suo perpenderit esse, tunc opus illud habebit bonum
processum quasi bonam digestionem. 20 Tunc, si qua indiscrecio in opere faciendo occurrere poterit, cicius
deprehenditur. 21 Tunc, si quid distortum fuerit, cicius corrigitur et opus suum rectum et racionabile et
edificatiuum coram hominibus erit. 22 Nam qui in opere suo diuinam premeditacionem non habet nec utilitatem
querit anime et honorem Dei, eciam si opus suum processum habebit ad tempus, in fine tamen, nisi corrigatur
intencio, erit in nichilum. 23 Secundo potus extinguit sitim. Que est sitis peior quam peccatum praue cupiditatis
et ire? 24 Et si homo premeditatur, que inde prouenerit utilitas, quam misere finitur, que remuneracio, si
resistitur, mox per graciam Dei extinguitur sitis illa praua, accedit ardor diuine caritatis et boni desiderii, surgit
leticia, ex eo quod non fecit ea, que venerunt in mentem eius. 25 Inquirit occasionem, quomodo ea de cetero
poterit cauere, quibus supplantatus fuisset, nisi succurrisset premeditacio, et sollicicior fiet de cetero in cauendo
talia. 26 Hic, sponsa mea, est potus, qui in fiscum nostrum debet congregari. 27 Tercio debet ibi esse edulium.
Hoc facit duo. Primo facit in ore meliorem saporem et melius conuenit corpori quam si esset solus panis. 28
Secundo facit delicaciorem carnem et meliorem sanguinem quam si esset solus panis et potus. 29 Sic eciam
spirituale edulium facit. Quid est autem edulium hoc? Utique sapiencia diuina. 30 Quicumque enim habet bonam
voluntamen, nichil volens nisi que Dei sunt et diuinam premeditacionem, nichil faciendo, nisi prius nouerit ibi
honorem Dei, huic sapit valde bene sapiencia. 31 Nunc potes querere: 'Que est diuina sapiencia?' Multi enim
sunt simplices, qui nesciunt nisi unum, scilicet 'Pater noster', et hoc vix rectum. 32 Alii sunt magne litterature et
profunde sciencie. Numquid est diuina sapiencia? Nequaquam. Diuina enim sapiencia non est precise in
litteratura sed in corde et bona vita. 33 Quicumque cogitat sedule viam ad mortem, qualitatem ipsius mortis et
iudicium post mortem, hic sapiens est. 34 Quicumque abicit a se vanitatem mundi et superflua, quicumque
contentatur de solis necessariis et laborat in amore Dei, quantum potest, hic habet edulium sapiencie, quo
voluntas bona et diuina premeditacio sapiunt melius. 35 Quando enim homo cogitat mortem et in morte
nuditatem, quando enim homo perpendit iudicium Dei terribile, ubi nichil occultatur, nichil dimittitur
impunitum, quando et cogitat mundi instabilitatem et vanitatem, numquid non tunc gaudet et dulciter sapit in
corde reliquisse voluntatem suam Deo et abstinuisse se a peccatis? 36 Numquid non tunc confortatur caro et
sanguis melioratur, idest omnis infirmitas anime, scilicet accidia et morum dissolucio, propellitur, sanguis diuine
caritatis fit recencior. 37 Quia considerat racionabilius fore diligenda ea, que eterna sunt, quam que casura. 38
Ergo diuina sapiencia non est precise in litteratura sed in bono opere. Quia multi sapientes sunt secundum
mundum et ad desideria sua, sed omnino insipientes sunt ad Dei mandata et voluntatem eius et refrenacionem
corporis sui. 39 Et hii non sunt sapientes sed insipientes et ceci, quia sciunt ea, que casura sunt et ad momentum
69

