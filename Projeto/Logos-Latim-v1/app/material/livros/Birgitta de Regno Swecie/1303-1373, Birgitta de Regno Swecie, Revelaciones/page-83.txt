misericordie Dei. Nec proponebant finem facere peccato, antequam peccatum non poterat eos delectare. Similiter
et episcopus iste stetit inter duas istas vias. 13 Nunc autem appropinquat vie delectabiliori carnis et habet ante se
quasi tria folia, que perlegit. Primum folium legit dulciter et continue. Secundum quandoque sed non cum
delectatione. Tercium folium raro et hoc cum dolore. Primum vero sunt diuitie et honores, quibus delectatur. 14
Secundum est timor Iehenne et futuri iudicij, quo conturbatur. Tercium est amor Dei et timor filialis, qui raro
reuoluitur. Si enim attenderet, quid pro eo fecit Deus, quidue ei impendit, numquam amor Dei extingueretur in
corde eius". 15 Respondit sponsa: "O, domina, roga pro illo." Et tunc beata Agnes ait: Quid facit iusticia nisi
iudicium, quidve misericordia nisi quod alliciat?" Mater Dei loquitur: "Sic dicetur episcopo: Deus, licet omnia
potest facere, tamen homo personaliter cooperari debet, ut peccatum fugiatur et caritas diuina obtineatur.
16 Nam tria sunt, que inducunt ad fugiendum peccatum et tria inductiua sunt ad obtinendum caritatem. Tria
quibus fugitur peccatum sunt: penitentia perfecta, secundum intentio nolle ea iterato committere, tercium
emendare se iuxta consilia illorum, quos videt contempsisse mundum. 17 Tria vero cooperantia ad obtinendam
caritatem sunt humilitas, misericordia et labor caritatis. Nam quicumque non legeret nisi unum pater noster pro
obtinenda caritate citius appropinquaret illi effectus caritatis. 18 De altero episcopo, de quo tibi prius dixi, tibi
concludo nunc, quod fosse videntur ei nimis late ad saltandum, muri nimis alti ad scandendum, sere fortes ad
confringendum. 19 Ideo sto ego et expecto eum, sed ipse verterat caput suum ad opera trium turbarum, quas
delectabiliter videndo considerat. Prima earum corizat. 20 Huic ipse dicit: 'Placet michi audire vos, expectate
me!' Secunda stat ad speculandum. Huic ipse dicit: 'Placet michi videre, que videtis, quia delectant me multum.'
Tercia letatur et quiescit et cum hac querit ipse quietem et honorem. Sed quid est corizare in mundo nisi ab una
temporali leticia transire in aliam, ab uno appetitu honorum in alium? 21 Quid vero est stare et cogitare nisi a
contemplatione diuina subtrahere animum et de congregatione et erogatione temporalium cogitare? Quid vero est
quiescere nisi carnis habere quietem? 22 Has itaque tres turbas considerando iam ascendit in montem altum sed
de transmissis sibi verbis meis nichil curat, nec de illa clausula verborum curat, scilicet, si tenet ipse
promissionem suam, tenebo et ego meam." 23 Respondit sponsa: "O, benignissima mater, noli discedere ab eo! "
Cui mater: "Non discedo, donec terra suscipit terram. Imo magis, si confregerit seras, obuiabo ei sicut ancilla et
adiuuabo sicut mater?" 24 Et addidit mater: "Tu, filia, cogitas, que fuisset remuneratio canonico illi Aurelianensi,
si episcopus suus fuisset conuersus? 25 Respondeo tibi: Sicut tu vides, quod terra profert herbas et flores diuerse
speciei et diuersi generis, sic si omnis homo laudabiliter stetisset ab origine mundi in institutione sua, omnes
obtinuissent excellentem mercedem, quia omnis, qui in Deo est, transit ab una leticia in aliam, non quod tedium
in aliqua fit, sed quia continue augetur delectatio delectabilior et gaudium ineffabile continue innouatur." 26 Hic
fuit episcopus Vexionensis qui, cum esset Rome, multum de suo reditu angustiaretur, auditum est in spiritu:
"Dic", inquit, "episcopo, quod mora sua utilior est quam acceleratio. Hij quoque, qui de comitiua sua
precesserunt, subsequentur eum. 27 Ideo cum ad patriam redierit, verba mea inueniet vera." Sic itaque omnia
euenerunt. Nam rediens inuenit regem captum et totum regnum turbatum. 28 Hij quoque qui precesserunt eum
de comitiua impediti in via longe subsequebantur eum. Scito eciam, quod domina illa, que est in comitiua
episcopi, sana reuertetur sed non in patria morietur et ita euenit. Nam secunda vice iuit Romam et ibi mortua est
et sepulta. Item de eodem episcopo 29 Cum domina Birgitta descendisset de Monte Gargano ad ciuitatem
Mafredoniam in regno Cecilie, idem episcopus existens in comitiua domine casu accidente in monte cecidit de
equo ita grauiter, quod due coste fracte sunt. 30 Qui de mane cum domina profectura esset ad sanctum Nicolaum
de Baro vocauit eam ad se dicens: "O, Domina, grauissimum est michi hic sine vestra presentia manere. Et
onerosum est eciam vobis moram trahere propter me maxime propter incursantes istos homines." 31 'Rogo',
inquit, 'vos per amorem Ihesu Christi, ut rogetis Deum pro me, et tangite latus doloris mei! Spero enim per
tactum manus vestre dolorem meum mitigari', que pre compassione resoluta in lacrimas ait: "O, Domine mi, ego
reputor, quod non sum. 32 Nam ego sum peccatrix maxima in conspectu Dei. Verumtamen omnes rogemus
Deum et ipse respondebit fidei vestre." Facta itaque oratione cum surrexisset tetigit latus episcopi dicens: "Sanet
te Dominus Ihesus Christus". Et statim dolor discessit. Et surgens episcopus secutus est dominam per totam viam
usque rediret Romam.
Caput 13 Verba matris ad filiam, qualiter verba et opera Christi per thesaurum et deitas per castrum et peccata
per seras et virtutes per 'muros et pulcritudo mundi et delectatio amicorum per duas fossas mirabiliter
designantur et exponuntur, et qualiter se debeat habere episcopus circa curam animarum.
{ Mater Dei loquitur ad sponsam filij dicens: "Ille episcopus petit me in suam caritatem. Ideo debet hoc facere,
quod est michi carissimum. Ego quippe scio thesaurum, quem qui possederit, numquam erit miser. 2 Qui videbit
eum, numquam sentiet tribulationem et mortem. Quicumque desiderat illum, habebit quidquid appetit cum
exultatione. Iste vero thesaurus clausus est in bono castro quatuor seris, quod castrum habet extra se muros altos
et spissos et grossos. 3 Extra vero muros sunt due fosse profunde atque late. Ideo rogo ipsum, ut transiliat ambas
fossas uno saltu, ascendat muros uno passu, confringat omnes seras uno ictu et sic presentet michi rem
preciosissimam. Nunc autem, quid ista significant, dicam tibi. 4 Hoc vobiscum vocatur thesaurus, quod raro
sumitur in usus et raro mouetur. Hic thesaurus sunt verba carissimi filij mei et eius preciosissima opera, que in
passione et ante passionem fecit, 5 necnon et illa mirabilia opera, que tunc fecit, quando verbum factum est caro
in corpore meo et quod, quando in altari cotidie panis eadem fit caro ad verbum Dei. 6 Hec omnia sunt
83

