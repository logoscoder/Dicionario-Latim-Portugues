testante propheta de illo: Deus sempiternus, dominus creans fines terrae, non laborabit[501] neque deficiet. Et in
psalmo[502]: Tu autem idem ipse es, et anni tui non deficient. Omnes[503] enim[504] <E97, f. 362va> in
Christo infirmi<W411, f. 200r>tates humanitas sola portavit. Caro enim habuit vagitus[505] infanti[506], non
divinitas; caro est pannis[507] involuta, non deitas, caro habuit alimenta, caro portavit aetatum commercia. Nam
et quod fatigatus est, quod esuriit, quod dormivit, quod flevit, quod passioni[508] proximus tristis fuit, quod
postremo ipsam passionem et mortis condicionem sustinuit, totum hoc[509] ad infirmitatem pertinet humanitatis,
non ad incompraehensibilem[510] substantiam deitatis. Unus est enim Christus deus et homo, verbum et caro,
sed unde[511] deus, inde habet immortalitatem, unde homo, inde pertulit passionem, et unde caro, inde mortuus,
et unde verbum, inde aeternus. Neque enim potest esse deitate passibilis, qui est virtute paternae naturae
aequalis. Unde et patri derogatur, dum natura deitatis in filio passibilis creditur. Nam si una patris et filii
substantia est, utique sicut pater ita et filius immortalis est, et si[512]: Ego et pater unum sumus, sicut in patre
non est mors, ita nec in dei filio mors[513], et si verum est: Omnia, quae habet pater mea sunt, ergo[514]
immortalitas patris cum filio est communis. Nam quod ait apostolus de infidelium ignorantia: Si enim
cognovissent[515], numquam dominum gloriae crucifixissent, non quasi[516] dominus gloriae <O93, f. 101ra>
sit[517] crucifixus, ut natura deitatis videatur esse passibilis, sed quia unus in utraque natura est Christus,
secundum assumpti[518] hominis formam dominus gloriae dicitur passus, sicut e contrario est[519] illud: Nemo
ascendit in caelum, nisi qui descendit[520] de caelo filius hominis, dum[521] de caelo non descendisset[522],
nisi tantum dei[523] filius, nondum[524] idem[525] factus hominis[526] filius. Propter personae igitur unitatem
et ad hominem[527] referun<V630, f. 181vb>tur in Christo, quae dei[528] propria[529] sunt, et divinitati[530]
adscribuntur, quae homines[531] sunt, et ideo dum pati ac[532] mori[533] dicitur[534], non est[535] deitatis, sed
carnis proprium. Sic[536] tamen propter personae humanitatem[537] ipse deus et natus ex virgine et passus et
mortuus praedicatur, sed infirmitate[538] carnis nostrae, non virtute[539] divinitatis suae. Quod vero idem
apostolus ait: Si enim, cum[540] inimici essemus, reconciliati sumus <E97, f. 362vb> deo per mortem filii eius,
sic dicitur filius dei mortuus, sicut dicitur[541] de martyribus passis et mortuis, quorum tamen non[542] sunt
animae occisae in corporis passione[543] ore veritatis testante: Nolite timere eos, qui occidunt corpus,
animam[544] autem non possunt occidere. Ubi agnosci oportet, si animae martyrum corpore perempto suppliciis
extingui non possunt[545], deus, qui conditor est[546] animarum, quomodo per crucem carnis pati potuit exitium
mortis? Quod etiam alibi apertius[547] declaratur, eodem filio dei loquente: Potestatem habeo ponendi animam
meam, et potestatem habeo iterum sumendi eam. Quod si ipsa deitas mortua exstitit, quaero quis animam
ipsius[548] resumpsit? Stultum est ergo crucis passionem divinae applicare naturae, sed tantum creabili et
humanae[549]. Sola enim caro[550] crucis exitium sensit, sola caro lanceam pertulit, sola[551] sanguinem[552]
et aquam manavit, ipsa sola mortua, ipsa sola[553] in sepulchro posita, ipsa sola tertia die resuscitata, quae etiam
glorificata caelos adiit, in qua et[554] venturus est iudex in gloriam[555] patris iudicaturus de vivis ac[556]
mortuis[557].
Prolatis[558] igitur novi ac[559] veteris[560] testamenti[561] testimoniis[562], in quibus[563] duae naturae
Christi patefactae sunt in una subsistente[564] persona, et in quibus passio eius apparuit in homine sola[565]
expleta deinde oportuit sententias subnecti[566] sanctorum patrum, qui in sacris litteris ingenti gloria refulserunt,
ut etiam eorum traditione perpateat[567], quia dominus noster Iesus Christus ex duabus naturis et una persona
subsistit et quia[568] mortem et passionem in sola carne suscepit.
Sanctus[569] igitur Hilarius[570] in explanatione[571] epistolae ad Timotheum sic loquitur: Nam et cum dicit
scriptura: homo Christus, et cum dicit: Christus mortuus est[572], et cum dicit: Verbum caro factum est, non
exspoliandus[573] est per fraudulentiam legentis expositionibus[574] suis sermo. Namque ubi homo Christus
est, praecedit mediator dei atque hominum, ex[575] deo homo, utrumque unum et inter hominem et deum
medius confessione[576] in se[577] utriusque naturae. Ubi Christus mortuus est, subicitur: Qui <E97, f. 363ra>
resurrexit, qui[578] est in dextera dei. In morte eius carnis nostrae infirmitas est, in resurrectione virtus eius, in
consessu[579] dei dignitas. Sanctus quoque Ambrosius in expositione evangelii secundum Lucam sic asserit:
Non enim suam, sed nostram crucem Christus[580] ascendit, nec mors[581] illa <V630, f. 182ra> divinitatis sed
hominis fuit. Et paulo post: Etenim
Christus omnia et in Christo omnia[582], et in singulis Christus[583], caro tamen moritur[584], ut resurgat.
Item[585] in eodem libro exponens inter alia dicit: Tristis est anima mea[586], et alibi: Nunc anima mea turbata
est valde. Non ergo suscipiens[587], sed suscepta turbatur, anima enim obnoxia passionibus, divinitas
libera[588]. Etenim[589] spiritus promptus[590], caro autem infirma, tristis est autem non ipse, sed anima, non
est tristis sapientia, non[591] divina substantia, sed anima. Suscepit corpus meum, non me fefellit, ut aliud
esset[592] et aliud videretur. Sanctus Athanasius[593] in tractatu[594], quem scripsit de Christi nativitate sic
dicit: In hoc sit ergo, fratres carissimi, fides nostra, in hoc tota salus et vita consistat, ut[595] credamus deum dei
filium primum, ante omnia saecula a deo patre invisibiliter genitum, deinde a Maria virgine secundum hominem
natum[596] et secundum hunc hominem passum, mortuum sepultum resurrexisse, ab inferis ascendisse in
caelum[597]. Item idem[598] in[599] expositione[600] fidei: <W411, f. 201r> Verbum, inquit, nascitur de
virgine[601] Maria accipiens corpus animale, sed neque sermo compraehensus est carne, sed in carne et supra
carnem et sicut dei[602] praescius, ita[603] dei virtus, dei veritas, passus autem humana carne[604], sed sermo
6

