anima tua abjecerit sarcinam carnis, tunc Spiritus sanctus [0699A] tribuet tibi in coelestibus mansionem, cui
paulo ante intra corporis tui hospitium feceras mansionem; et laetus gaudensque exspectabis diem judicii futuri,
in quo singulorum animae recipient merita pro suis operibus. Sed frustra tunc peccatores et impii poenitebunt,
fornicatores et adulteri ululabunt, nec ullam requiem poterunt invenire. Rapaces et avari flebunt amariter, nec
malorum suorum veniam consequentur. In luctu maximo detinebuntur omnes qui carnis [0700A] suae voluntates
secuti sunt. In moerore et fletu maximo in sempiternum erunt qui vitiis et passionibus servierunt. Et cum hi
omnes pro suis criminibus gehennae ignibus mancipentur, justis sempiterna praemia tribuentur a Domino, Quae
oculus non vidit, nec auris audivit, nec in cor hominis ascendit, quae praeparavit Deus diligentibus se (I Cor. II)

9

