Epistola de captione et liberatione sua
Ludovicus VII Franciae
[1281]
B. LUDOVICI FRANCORUM REGIS EPISTOLA AD SUBDITOS SUOS IN REGNO
FRANCIAE CONSTITUTOS, DE CAPTIONE ET LIBERATIONE SUA. Scripta in Acon, anno Domini 1250.
(BONGARS, Gesta, etc., p. 1196.)
[1281C] LUDOVICUS, Dei gratia Francorum rex, dilectis et delibus suis, praelatis, baronibus,
militibus, civibus, burgensibus suis, et aliis universis in regno Franciae constitutis, ad quos praesentes litterae
pervenerint, salutem.
Ad decus et gloriam divini nominis, crucis prosequi cupientes negotium, totis affectibus
universitati vestrae duximus intimandum: quod post captionem Damiatae, quam Dominus Jesus Christus, per
ineffabilem suam misericordiam, quasi miraculose praeter vires humanas Christianae tradiderat potestati, sicut
vos credimus non latere, delibato communi consilio, de Damiata recessimus, vicesima die mensis Novembri
proximo praeteriti; congregato tam navali exercitu quam terrestri, procedentes adversus Sarracenorum [1281D]
exercitum, congregatum et castrametatum in loco qui vulgariter Massoria appellatur; in ipso quidem itinere
sustinuimus aliquos Sarracenorum insultus, in quibus assidue detrimentum suorum non modicum receperunt,
quadam die non [1282C] nullis eorum, qui de exercitu Aegyptiorum nostris occurrerant, interfectis. Intelleximus
autem in ipso itinere, Soldanum Babyloniae de novo vitam miseram finisse; qui, sicut publice dicebat et miserat
ad filium suum morantem in partibus Orientis, ut in Aegyptum veniret, et eidem a cunctis sui exercitus majoribus
fidelitatis fieri fecerat juramenta; relicta totius suae terrae exercitus custodia cuidam admirato suo, nomine
Farchardino. Haec quidem, in accessu nostro ad locum praedictum, invenimus vera esse.
Accedentes igitur ad locum praedictum, die Martis, ante festum Nativitatis Dominicae, in primis
aceessum habere nequivimus ad Sarracenos eosdem, propter quemdam fluvium inter utrumque exercitum
[1282D] defluentem, qui fluvius Thaneos dicitur, et in loco illo a magno flumine derivatur. Inter utrumque
fluvium posuimus castra nostra protendentia a majori fluvio ad minorem; ubi aliquando conflictu habito cum
Sarracenis, multi ceciderunt ex ipsis, [1283A] nostrorum gladiis interfecti; maxima insuper eorum multitudine
submersa in aquis validis et profundis. Sane quia memoratus fluvius Thaneos non erat vadabilis, propter
profunditatem aquarum et riparum altitudinem, coepimus facere super eum calciatam, ut per eam pateret
transitus exercitui Christiano, ad hoc multis diebus cum immensis laboribus, periculis et sumptibus insistentes.
Sarraceni autem, e contra totis resistentes conatibus, machinis nostris quas erexeramus, ibidem machinas
opposuerunt quasplures, quibus castella nostra lignea quae super passum collocari feceramus eumdem,
conquassata lapidibus et contracta, combusserunt totaliter igne Graeco. Quo facto, fere omni spe et exspectatione
frustrata per calciatam illam taliter [1283B] transeundi, tandem per quemdam Sarracenum venientem ab
Aegyptiorum exercitu, datum fuit nobis intelligi locum esse vadabilem aliquantulum inferius, quo poterat
exercitus Christianus fluvium transmeare. Inde, communicato consilio baronum et aliorum majorum de exercitu,
die Lunae ante Cineres, fuit concorditer ordinatum quod in crastino, die videlicet Carniprivii, summo mane
conveniremus ad locum praedictum, fluvium transituri, quadam parte exercitus ad castrorum custodiam ordinata.
Die itaque crastina, ordinatis aciebus, venientes ad locum, transivimus fluvium non tamen sine gravi periculo.
Nam profundior et periculosior erat locus, quam nobis fuerat intimatum: ita quod [1283C] ibi oportuit natare
equos nostros, et propter altas et lutuosas ripas, periculosus erat exitus fluminis antedicti. Transacto itaque
flumine, ventum est ad locum ubi erant Sarracenorum machinae, juxta calciatam praedictam. Et habito cum
Sarracenis aggressu, nostri qui praecedebant, multos ex ipsis trucidarunt gladiis, non parcentes sexui vel aetati.
Inter quos capitaneum eorumdem, et quosdam alios admiratos interfecerunt ibidem. Deinde vero dispersis
aciebus nostris, quidam nostrorum per castra hostium discurrentes, venerunt usque ad villam quae Massora
dicitur, quotquot hostium occurrebant gladiis occidentes. Sed tandem Sarraceni, cognito eorum inconsulto
processu, resumptis viribus irruentes in eos, et circumvallantes undique, oppresserunt [1283D] eosdem, ubi facta
est nostrorum strages non modica baronum et militum, tam religiosorum quam aliorum, de qua non immerito
doluimus quamplurimum et dolemus. Ibi etiam illum praecordialem et praeclarum fratrem nostrum, recolendae
memoriae, et Atrabensem comitem, temporaliter amisimus: quod cum cordis amaritudine recolimus et dolore,
licet de ipso gaudendum sit potius quam dolendum, quoniam pro certo credimus et speramus eum, corona
martyrii, ad coelestem evolasse patriam, et ibi cum sanctis martyribus perenniter congaudere.
Itaque die illa, Sarracenis super nos irruentibus undique, ac imbrem emittentibus sagittarum,
graves insultus sustinuimus eorumdem usque circiter horam nonam, deficiente nobis omnino balistarum [1284A]
subsidio, et tandem multis ibidem vulneratis ex nostris et equis nostris pro majori parte diversis sauciatis
1

