Christianitati utilia possent, actore Domino, provenire, maxime cum inter Soldanum Alapiae, et Babylonios
gravis discordia sit exorta. Qui Soldanus, congregatis suis exercitibus, jam cepit Damascum, et quaedam castra
sub dominio Babyloniae constituta, processurus, ut a multis asseritur, in Aegyptum ad vindicandum mortem
interfecti Soldani, et ad terram [1288B] illam quantum poterit occupandam. His igitur consideratis attente,
praedictae terrae sanctae compatientes miseriis et pressuris, qui ad ejus subsidium veneramus, ac captivorum
nostrorum captivitatibus et doloribus condolentes, licet nobis dissuaderetur a multis morari in partibus
transmarinis: maluimus tamen adhuc differre passagium, et morari per tempus aliquod in regno Syriae, quam
negotium Christi totaliter relinquere desperatum et captivos nostros in tantis periculis constitutos. Charissimos
autem fratres nostros A. Pictaviensem, et G, Andegavensem comites, ad charissimae dominae ac matris nostrae,
nec non et totius regni consolationem, in Franciam duximus remittendos.
Cum igitur omnes qui in nomine Christiano censentur, [1288C] zelum habere debeant ad
negotium memoratum, et vos praecipue, clerici, qui de illorum sanguine descendistis, quos Dominus ad terram
sanctam acquirendam, tanquam populum peculiarem elegit, quam acquisitionis titulo propriam reputare debetis,
universitatem vestram ad illud servitium invitamus, qui nobis in cruce servivit, et pro redemptione vestra
sanguinem proprium effundendo, exstitit, ita quod corda vestra nova in Christo Jesu. Gens enim illa
sceleratissima, in contumeliam Creatoris, praeter blasphemias quas dicebant in conspectu populi Christiani,
crucem flagellis caedebant, spuebant in eam, et deinde viliter pedibus conculcabant, in opprobrium fidei
Christianae. Eia ergo, [1288D] milites Christi! peculiaris papae Dei vivi accingimini, et estote viri potentes ad
vindicandas injurias et opprobria supradicta; actus vestros ad antecessorum vestrorum exempla reducite, qui
specialiter, inter caeteras nationes, fuerunt in fidei exaltatione devoti, et sinceritatis affectu dominis suis
temporaliter obsequentes, totum orbem gestis insignibus impleverunt. Praecessimus vos in obsequium Dei;
venite et vos, assequimini nos pro Deo; tandem nobiscum, licet tardius deveneritis, recepturi, Domino largiente,
mercedem, quam Evangelicus Paterfamilias primis donavit vineae suae operariis et extremis (Matth. XX, 8).
Insuper praeter indulgentiam generalem cruce signatis indultam, venientes, vel competens transmittentes in
nostros subsidium, [1289A] imo potius terrae sanctae, dum ibi praesentes fuerimus, apud Deum, et homines
multum sibi favoris et honoris acquirent. Expedite autem negotium, ut illi quibus virtus Altissimi inspirabit
venire vel mittere in subsidium memoratum, praeparent se venturos vel missuros in rassagio instantis mensis
Maii vel Aprilis. Ipsi autem qui parati esse non poterunt ad transmittendum in illo passagio, saltem in secundo
sequenti passagio sancti Joannis transfretare procurent in subsidium memoratum. Acceleratione enim opus est, et
mora dispendiosa videtur, juxta negotii [1290A] qualitatem. Vos autem, praelati et alii Christi fideles, pro nobis
ac memorato negotio terrae sanctae specialiter orationum instantia interpellare velitis Altissimum, ac in locis
vobis subjectis faciatis specialiter exorari, ut quod nostra peccata praepediunt, Divinae suae propitiationis
annuente clementia, vestrarum aliorumque bonorum orationum suffragiis valeat.
Actum Acon, anno Domini 1200, quinquagesimo mense Augusto.

4

