conniventia vel majoris partis exercitus, irruentes in Soldanum praedictum surgentem in mane de mensa, post
prandium, ipsum immaniter vulneraverunt, et de suo tentorio exeuntem, ut posset fugae beneficio liberari,
videntibus fere omnibus admiratis, et aliorum Sarracenorum multitudine, frustatim gladiis trucidarunt. Quo
perpetrato, statim multi Sarraceni armati, in illo furoris calore, venerunt ad nostrum tentorium, ac si vellent, ut
timebatur a multis, in nos et alios Christianos desaevire; sed divina clementia eorum furiem mitigante, super
firmandis treugis praehabitis cum Soldano, et civitatis [1286B] Damiatae liberatione festina, nos requisierunt
instanter. Cum quibus, praemissis tamen ab eis verborum et comminationum tonitruis, tandem sicut Domino
placuit, qui tanquam pater misericordiarum, et pius in tribulationibus consolator, gemitus compeditorum exaudit,
firmavimus cum juramentis treugas quas feceramus antea cum Soldano; et ab omnibus et singulis eorum
recepimus juramenta, juxta legem eorumdem super treugis nostris observandis, determinatis certis temporibus,
infra quae captivi liberarentur hinc inde; et Damiatae civitas redderetur. In cujus redditione, et tunc cum
admiratis eisdem, et antea cum Soldano ea de causa non sine difficultate convenimus, quia spes nulla erat de
retinenda civitate jam dicta, sicut certissime per illos [1286C] intelleximus qui ad nos de Damiata venerant,
veritatem nullatenus ignorantes: propter quos, de consilio baronum Franciae, et quamplurimum aliorum, potius
elegimus Christianitati fore consultius, nos et captivos alios pro treugis hujusmodi liberari, quam civitatem taliter
admittere cum residuo populi Christiani existentis in illa, quam nos et alios sub tantis periculis in carcere
remanere. Die igitur statuta receperunt admirati praedicti civitatem eamdem: qua recepta, liberaverunt nos et
fratres nostros; nec non comites Britanniae, et Flandriae, et Suession. Et multos alios barones, milites de regno
Franciae, Jerosolymorum, et Cypri. Et tunc spem firmam habuimus, ex quo nos liberaverunt et alios supradictos,
quod de [1286D] reddendis et liberandis omnibus aliis Christianis, juramenta sua firmiter observarent, secundum
continentiam treugarum.
His itaque peractis, a partibus Aegypti recessimus, certos nuntios dimittentes ibidem, ad
recipiendum captivos a Sarracenis, et ad custodiam rerum quas ibidem dimisimus, et quod non habebamus
navigia quae sufficerent ad portandum. Postmodum autem, venientes in actu de rehabendis captivis, quod
multum insidet cordi nostro sollicite cogitantes, remisimus alios solemnes nuntios et navigia in Aegyptum, ad
reducendum captivos, et res alias quas dimiseramus ibidem: scilicet, machinas nostras, arma, tentoria, quamdam
quantitatem equorum et alia multa bona. Sed Admirati praedicti nuntios [1287A] nostros, cum instantia
postulantes reddi sibi captivos juxta formam treugarum et alia supradicta, detinuerunt diutius in Babylonia, sub
spe reddendi omnia quae petebant. Tandem vero post exspectationem diuturnam de captivis omnibus quos
reddere tenebantur, qui sunt, ut firmiter dicitur, numero plus quam duodecim millia, inter antiquos et novos, non
liberaverunt nuntiis nostris nisi tantummodo quadringentos; de quibus pars quaedam exivit de carcere pecunia
mediante: de caeteris tantum rebus, nihil omnino reddere voluerunt. Imo, quod est detestabilius, post treugas
initas et juratas, sicut intelleximus per nuntios nostros, et per captivos quosdam fide dignos de illis partibus
redeuntes, electos juvenes de Christianis captivis ducendo ad [1287B] victimam, tanquam oves, quantum in eis
erat, compellebant apostatare a fide catholica, appositis gladiis super eorum cervicibus, et clamare legem
sceleratissimi Machometi; quorum multi imbecilles et fragiles exorbitaverunt a fide, legem illam detestabilem
profitendo. Caeteri vero, tanquam athletae fortissimi, in fide radicati et in firmo proposito constantissime
persistentes, minis vel flagellis hostium superari nullatenus potuerunt: sed certantes legitime, coronas martyrii
receperunt sanguine rubritas; quorum sanguis, ut pro certo tenemus, clamabat ad Dominum pro populo
Christiano, et advocati nostri erunt coram summo Judice in coelesti curia, in causa quam agimus contra fidei
inimicos, utiliores nobis in illa patria quam si nobiscum conversarentur in [1287C] terris. Multos etiam
Christianos qui apud Damiatam remanserant aegrotantes, gladiis trucidarunt. Nec de liberandis captivis
Christianis, nec de rerum restitutione nostrarum aliquam certitudinem habebamus, quamvis plene servaverimus
conditiones et pacta quae cum eis habuerimus et parati fuerimus observare.
Ad hoc cum post treugas initas et liberationem nostram, firmam haberemus fiduciam, quod
liberatis captivis, terra transmarina quam Christiani tenebant, in statu pacifico permaneret usque ad tempus in
treugis diffinitum: voluntatem et propositum habuimus ad partes regni Franciae revertendi: et jam disponi
feceram de navigio, et aliis quae ad [1287D] nostrum passagium necessaria videbantur. Sed aperte videntes, per
ea quae superius sunt expressa, quod admirati praedicti aperte contra treugas veniebant, et contra propria
juramenta nobis et Christianitati illudere non verentes, requisimus consilia baronum Franciae, praelatorum,
domorum Templi, Hospitalium Sancti Joannis, et Sanctae Mariae Teutonicorum, baronum regni Jerosolymitani,
et communicatum quid esset nobis ineuntibus hujusmodi faciendum: quorum major pars concorditer asserebat,
quod si nos recedere contingeret his diebus, praedictam terram dimitteremus omnino in admissionis articulo
constitutam; et noster recessus non esset aliud, nisi eam totaliter exponere Sarracenis: maxime cum in statu tam
debili, et tam miserabili his [1288A] diebus esset, proh dolor! constituta. Captivi etiam Christiani qui ab
infidelibus detinentur, post recessum nostrum poterant pro perditis reputari, omni spe de liberatione ipsorum
sublata. Si autem contingeret nos morari, sperabatur quod ex mora nostra posset aliquod bonum evenire: ex quo
etiam liberatio captivorum, et castrorum et villarum regni Jerosolymitani retentio, et quaedam alia toti
3

