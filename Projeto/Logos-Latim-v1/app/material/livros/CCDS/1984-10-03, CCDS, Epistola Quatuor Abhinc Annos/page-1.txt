1984-10-03- CCDS - Epistola ‘Quatuor abhinc annos’
Epistula ad Praesidentes conferentiarum Episcoporum
De usu Missalis Romani juxta editionem typiam anni MCMLXII.
E.me Domine,
quattuor abhinc annos, jubente Summo Pontifice Joannes Paulo II, universae Ecclesiae Episcopi invitati sunt ad
relationem exhibendam:
- circa modum, quo sacerdotes et christifideles in suis dioecesibus Missale auctoritate Papae Pauli VI
promulgatum recipissent, statutis Concilii Vaticani II rite obsequentes;
- circa renisus forte superandos.
Exitus consultationis notus factus est omnibus Episcopis (cf. Notitiae, n. 185, decembris 1981). Eorum
responsionibus attentis, fere in totum solutum visu est problema illorum sacerdotum atque christifidelium, qui
ritui "Tridentino" nuncupato inhaerentes manserant.
Cum autem problema idem perduret, ipse Summus Pontifex, coetibus istis obsecundare desiderans, Episcopis
dioecesanis facultatem concedit utendi Indulto, quo sacerdotes et christifideles, qui in petitione proprio Episcopo
exhibenda explicite indicabuntur, Missam celbrare valeant Missale Romanum adhibendo juxta editionem
typicam anni 1962, servatis autem normis, quae sequuntur:
 a) Sine ambiguitate etiam publice constet talem sacerdotem et tales fideles nullam partem habere iis qui
legitimam vim doctrinamque recitudinem Missalis Romani, anno 1970 a Paulo VI Romano Pontifice
promulgati, in dubium vocant.
 b) Haec celebratio fiat tantummodo ad utilitatem illorum coetuum qui eam petunt; item in eclesiis et
oratoriis quae Episcopus dioecesanus deputaverit (non autem in templis pariecialibus), nisi Episcopus
in casibus extraordinariis id concesserit); iisque diebus atque condicionibus ab ipso Episcopo, sive per
modum consuetudinis, sive per actus, adprobratis.
 c) Hujusmodi celebratio secundum Missale anni 1962 fiat et quidem lingua latina.
 d) Nulla habeatur commixtio inter ritus et textus alterutrius Missalis.
 e) Unusquisque Episcopus hanc Congregationem certiorem faciet de concessionibus ab ipso datis atque,
expleto anno ab hoc Indulto tributo, de exitu quem ejus applicatio ontinuerit.
Concessio hujusmodi, sollicitudinis aignum qua Pater communis omnes suos prosequitur filios, adhibenda erit
sine ullo praejudicio liturgicae instaurationis observandae in vita uniuscujusque Communitatis ecclesialis.
Juvat me vero hac uti oppórtunitat me E.tiae Tuae Rev.mae addictissimum in Domino profitendi.
Ex aedibus Congregationis pro Cultu Divino, die 3 Octobris 1984.
+ A. MAYER,O.S.B. Archiep. tit. Satrianensis, Pro-Praefectus
+ Vergilius Noè, Archiep. tit. Voncariensis, a Secretis

1

