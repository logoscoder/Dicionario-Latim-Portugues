Huiusmodi namque copulationem quam contra ecclesiasticam regulam constat esse contractam matrimonium
non esse censemus.
Qui etiam ab separati pro tantis excessibus condignam poenitentiam agant.
Id ipsum quoque de sanctimonialibus feminis si quod absit nubere attentaverint observari decernimus.
Prava autem consuetudo prout accepimus et detestabilis inolevit quoniam monachi et regulares canonici post
susceptum habitum et professionem factam spreta beatorum magistrorum Benedicti et Augustini regula leges
temporales et medicinam gratia lucri temporalis addiscunt.
Avaritiae namque flammis accensi se patronos causarum faciunt.
Et cum psalmodiae et hymnis vacare debeant gloriosae vocis confisi munimine allegationum suarum varietate
iustum et iniustum fas nefas que confundunt.
Attestantur vero imperiales constitutiones absurdum immo et opprobrium esse clericis si peritos se velint
disceptationum esse forensium.
Huiusmodi temeratores graviter feriendos apostolica auctoritate decernimus.
Ipsi quoque neglecta animarum cura ordinis sui propositum nullatenus attendentes pro detestanda pecunia
sanitatem pollicentes humanorum curatores se faciunt corporum.
Cum que impudicus oculus impudici cordis sit nuntius illa de quibus loqui erubescit honestas non debet religio
pertractare.
Ut ergo ordo monasticus et canonicus deo placens in sancto proposito inviolabiliter conservetur ne hoc ulterius
praesumatur apostolica auctoritate interdicimus.
Episcopi autem abbates et priores tantae enormitati consentientes et non corrigentes propriis honoribus spolientur
et ab ecclesiae liminibus arceantur.
Decimas ecclesiarum quas in usu pietatis concessas esse canonica demonstrat auctoritas a laicis possideri
apostolica auctoritate prohibemus.
Sive enim ab episcopis vel regibus vel quibuslibet personis eas acceperint nisi ecclesiae reddiderint sciant se
sacrilegii crimen committere et periculum aeternae damnationis incurrere.
Praecipimus etiam ut laici qui ecclesias tenent aut eas episcopis restituant aut excommunicationi subiaceant.
Innovamus autem et praecipimus ut nullus in archidiaconum vel decanum nisi diaconus vel presbyter ordinetur.
Archidiaconi vero decani vel praepositi qui infra ordines praenominatos exsistunt si inoboedientes ordinari
contempserint honore suscepto priventur.
Prohibemus autem ne adolescentibus vel infra sacros ordines constitutis sed qui prudentia et merito vitae
clarescunt praedicti concedantur honores.
Praecipimus etiam ne conductitiis presbyteris ecclesiae committantur et unaquaeque ecclesia cui facultas suppetit
proprium habeat sacerdotem.
2

