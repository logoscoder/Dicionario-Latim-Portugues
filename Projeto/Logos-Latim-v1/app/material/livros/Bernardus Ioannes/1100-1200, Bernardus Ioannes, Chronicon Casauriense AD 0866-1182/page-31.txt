utriusque sexus familiis, praestandariis, chartulatis, libellariis, ut habeat, teneat, firmiterque possideat, tam ipse venerabilis
Abbas Adam, quamque sui posteri in perpetuum.
Praeterea sancimus atque statuimus, ut nullus Episcopus, Dux, seu Marchio, Comes, Vicecomes, Sculdasio, Castaldio, aut
aliquis reipublicae Minister, seu quaelibet magna parvaque nostri Regni persona, de omnibus quae ad praefatum
Monasterium pertinent tam rebus, quam famillis eum disvestire aut inquietare audeat; vel de omnibus supradictis sine
licentia praefati Abbatis, succcessorumque eius se intromittere praesumat, sed omma iudicio et potestati eius, qui pro
tempore fuerit, reserventur atque subdantur. Et si Castella, aut Ecclesias, vel aliqua aedificia in eisdem rebus construere
voluerit habeat licentiam ordinandi, augmentandi, commutandi: quemadmodum a nostris antecessoribus Carolo videlicet,
atque Ludovico, per praeceptalia scripta eidem Monasterio concessa sunt omnium hominum contradictione: remota et cetera
ut in priori Praecepto.
Signum Domni Ottonis Serenissimi Imperatoris Augusti.
Ambrosius Cancellarius ad vicem Huberti Episcopi et Archicancellarii recognovi, et subscripsi.
Datum Calendas Maias, anno Dominicae Incarnationis DCCCCLXIX. Imperii vero Domni Ottonis Augusti octavo. Actum
in Apulia in suburbio Bivino in Dei nomine feliciter. Amen.‚Äù
Cum autem Abbas Adam a Curia cum honore et reverentia regrederetur, et a Baronibus terrae, et vicinis
circumadiacentibus pro metu Imperatoris, et sui fortitudine animi timori haberetur, quod habebat in animo, in opere coepit
depromere .
Gavalterius quidam in Comitatu Pinnensi, videlicet in Muscuso, abstulerat Ecclesiam Sancti Rustici cum possessionibus
quae ad illam Ecclesiam pertinebant victus ab Abbate in praesentia Curiae, quod iniuste pervaserat, iuste dimisit et perdidit.
Similiter fuit factum de Lupo quodam nobilissimo, qui sua violentia abitulerat praefato. Monasterio montem de Paterno et
Planum Ambrilie, et tenimentum Boloniani; Ipse devictus in Curia et confusus, quod iniuste tenebat iuste dimisit et perdidit.
Laurentius quidam in territorio Marsicano cupiens esse particeps iniquitatis eorum, qui Ecclesiam Beati Clementis Summi
Pontificis, et Martyris depraedabantur illas possessiones, quas Guaribaldus Abbati Romano vendiderat, ex praedicta
Ecclesia ex venditione legitime facta, et testibus confirmata tenuerat, nefaria subreptione abstulit, habuit, et possedit, donec
in tempore praefati Abbatis Adae, qui vigilabat ad profectum Ecclesiae, ante praesentiam Domni Imperatoris ire coactus,
ibique convictus, et confusus, reddidit, et quietavit quod male tenuerat, et scripto confirmavit, quod amplius nihil quaereret
in tota possessione illa.
Petrus Aprutinus Episcopus commutaverat cum eodem Abbate possessiones quasdam, quarum possessionum vocabula, et
loca in eadem commutationis chartula reperiuntur, et tenores et patuationes cambitionis. Cumque idem Petrus Episcopus
ipsam possessionem in Aprutino Comitatu nongentorum quinquaginta modiorum in loca, nomine Paco, inter Colata et
flumen Trotinum, et flumen de Curte, et rivum de Larcianello, fracta convenientia cambitionis, persuasisset, adductus est in
causam, et coram nobilibus viris et potentibus, iudicio Curiae Imperiali quae pervaserat dimisit et perdidit.
Praeteritis insuper annis quando Sancti Clementis Abbatia ab Agarenis vastata opprimebatur, et possessionibus
imminuebatur, Lupo quondam Ildegerii filius, cum ut supra dictum est, Monasterium infestaret, tunc temporis ad montana
conscendit, et circa montis ascensus, qui dicitur Ursa, de villulis et pertinentiis Beloniani et Tocci, a Sancto Clemente
possessis, et ab ipso Lupone pervasis, oppidum violenter aedificavit. Quod cum vigilantissime custodiret, ac secundum
morem vigilantium munitiones et Castella ipsemet in eius constructione vigilans frequenter cantaret, ob hoc vulgus arrisit,
dicens: Cantat Lupo, ipsique saepe applaudebat agens: Canta Lupo; unde Castellum ipsum, Canta-Lupo nomen accepit.
Erat praeterea quidam vir alter, nomine Lupo, filius quondam Guidonis, qui habita convenientia cum Domno Adam
Piscariensi Abbate, tribuit Monasterio Sancti Clementis in territorio Teatino, in ipsa plana de Pisca ria, in pertinentia de
Curte de Orsiano possessiones et praedia, recepitque inde res Monasterii in Selcano et Soliano, in Petaczo et Zappino,
secundum quod chartula exinde scripta perdocet.
Hac igitur occasione et ex illo tempore Lupolinei, qui ab eodem Lupone dicti sunt Lupolinei, quum de Luponis linea
processerunt, subintraverunt possessionem Beati Clementis habitam inter tria flumina, Orta videlicet, ac Pisca ria, et
Lavinum, quae protenditur usque ad Sanctum Martirum de plebe, et usque ad rivum Alegium; infra quam possessionem,
videlicet circa rivum Cupum invenerunt petram, in qua postea munitionern aedtficaverunt, quae dicitur Castellum de Petra.
978.
Eodem nimirum anno videlicet Dominicae Incarnationis nongentesimo septuagesimo octavo, cum solus Otto Secundus
Italiae imperaret, quia primus Otto pater eius Caesar invictissimus iam ante quinquennium obierat, Liduinus Teatinus
Episcopus invitans alios, qui Ecclesiam Sanctae Trinitatis et Beati Clementis possessionibus spoliare, et ad nihilum
reducere, si possent, nitebantur, abstulerat possessionem centum modiorum ultra pontem Marmoreum, a flumine Piscaria
usque ad rivum Arulli: quam possessionem, quam iniuste possidebat, devictus et confusus dimisit et perdidit iudicio Curiae.
Matrona quaedam nobilissima, nomine Ota, duos infantulos ex se genitos ad mortem aegrotantes Scifredum et Tresidium
habens, illis diebus ut incolumes redderentur Sancto Clementi devovit. Qui profecto in ipsa votatione, quibusdam praediis
suis in vico Pinnensi Monasterio per Chartulam traditionis largitis, a funerea aegritudine convaluerunt. Deinde probitatibus
et divitiis vigentes in hoc seculo nobiliter claruerunt.

