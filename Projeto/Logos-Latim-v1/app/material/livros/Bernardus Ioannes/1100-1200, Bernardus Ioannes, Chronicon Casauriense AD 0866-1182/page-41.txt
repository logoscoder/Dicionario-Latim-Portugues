iustis praesto est, Spiritu Sancto, venit ad fluvium, et alta voce dixit ad eum: Adiuro te per nomen Domini nostri Iesu
Christi, et per virtutem Beatissimi Clementis Praesulis et Martyris, ut sequens me ad priorem cursum revertaris, et
Campum deseras, quem malignantibus non tua sponte, sed instinctu Diaboli delegasti. Et ostendem signum baculo quem
manu gestabat, quo illum fluere iuberet, tandiu secutus est Sancti Viri vestigia, donec campum dimitteret Sancto Clementi,
et ad locum antiquum reverteretur, per quem cum magno impetu ad mare tendebat flumen, quod vocatur Piscaria. Mane
facto, cum omnes, de quibus supradiximus, ad pugnam parati venirent, ut victori laudibus, vel victo, sicut mos populi,
contumeliis insultarent, cum viderent campum ex parte terrae Sancti Clementis liberum remansisse, et fluvium per antiquos
cursus ad mare tendere, cognoverunt non humanae virtutis, sed Divini iudicii miraculum esse; omnes in fletum proruperunt,
et ad pedes Abbatis ceciderunt, dicentes una voce: Nunc cognovimus,Sanctissime Pater, quia in te habitat Spiritus Sactus,
qui per profetam loquitur (Isaia 6.2) SUPER QUEM REQUIESCAM NISI SUPER HUMILEM, ET QUIETUM ET
TREMENTEM VERBA MEA? Vere tu in Coelis habitas, licet in terris videatur conversatio tua, non volebas quod pro te
humanus sanguis effunderetur, magis petiisti ut Beatus Clemens quod sui iuris est in aquis operaretur: in aquis marinis
habuit templum, Piscariae (flumini) praecepit, ut reverteretur ad antiquum cursum:per hoc cognovimus, quia Dominus
Deus habitat tecum,cognoscimus reatum nostrum, petimus indulgentiam, habes in potestate tua,si velis extinguere vitam
nostram subdimus tibi quaecumque possidemus, ne velis a nobis elongare misericordiam tuam.
1035.
Vir autem Domini Wido pronus ad pietatem, ut vidit lachrymas, accepit misericorditer eorum petitionem, illos ammonens
ne in terris Sancti Clementis aliquam illo tempore facerent invasionem, quia non erat mortuus, imo vivebat cum Christo, qui
pro Christo gaudenter susceperat mortem: Hanc noxam vobis condonet Onnipotens Deus, et custodiat vos, ne cadatis in.
peius,quia ulli malignando adaesistis, qui nunquam de vobis fuerit,nisi vos integros hauriat, satiatus. His dictis regressus
est ad Monasterium, et non pro tanto facto in tumorem elatus, sed magis humilis de die in diem proficiebat, et ad profectum
ducebat gregem sibi commissum. Illi vero Domni de Sancto Valentino videlicet Lupus et Ubertus, et Wido, filii quondam
Senebaldi, tanto miraculo exterriti de Deo timentes, pro reverentia Sancti Widonis Abbatis venientes, in praesentia
supradicti Ugonis Ducis ante Abbatem renunciaverunt Sancto Clementi omnem possessionem de Zappini et Soliano,
quicquid a tempore quondam Gislebertus Abbatis parentes eorum pervaserant; ipsamque refutationem scripto et testibus
legitime confirmatam in Monasterio Piscariensi reponendam ad memoriam posterorum detulerunt. In qua chartula ipsemet
Ugo Dux et Marchio, pro maiori firmitate se subscripsit cum aliis nobilibus viris, qui ibidem continentur.
1036.
Adelbertus ex Monacho Casauriensi
Eremiticam vitam agit.
In tempore istius Widonis, de quo plura locuti sumus, quidam Albertus filium suum eodem nomine appellatum, Monasterio
Sancti Clementis obtulit, et humiliter eum sanctis istitutionibus, et ritu monastico erudiri rogavit: quem venerabilis Wido
tanquam suum, et revera plusquam carnalem quia spiritualem filium suscepit, monuit, erudivit, et in brevi ita perfectum
reddidit, ut de Claustruensi Anachoritam redderet, de communi hominum coetu Angelorum consortem efficeret. Iste cum in
Piseariensi Monasterio tanta religione proficeret, ut iam miraculis polleret, Sancto Patre Widone permittente, in monte, qui
Blettenius dicitur, primitus solus habitavit, deinde ad convallem descendens in Pinne Ecclesiam Sancti Michaelis construxit;
deinde Ecclesiam Sancti Eliae positam in fundo iuris proprietatis Sancti Clementis restauravit Indeque hominum sequentiam
fugiens in comitatum Teatinum transivit, in montem de Caramanico, ibique cum latere non posset, Monasterium Sancti
Nicolai in pertinentia ipsius Castelli de Caramanico, in loco qui Civitatula dicitur, fundavit Ecclesiam Sanctae Crucis circa
ipsum Castellum, in loco, qui dicitur ad Aquas putridas restauravit: omnesque supradictas Ecclesias suo Monasterio Sancti
Clementis offerens subdidit.
Postquam vero in monte qui dicitur Ursa per aliquantulum temporis latuit, et ibidem occultus manere non posset, in
Convallem deductus descendit, et in Comitatu Valvensi, in loco qui dicitur Eusinianus, Ecclesiam in honore Sanctae
Trinitatis, et Sancti Quirici Martyris, cum pertinentia de Castello, nomine Pacentro, aedificavit, in quo diutius habitans
multis virtutibus et miraculis, et tunc in carne et nunc in spiritu, claruit, sicut libellus de eius vita conscriptus insinuat. Ille
vero Sanctus Adelbertus antequam de Mundo exiret, eandem Ecclesiam cum omnibus quae ad illam pertinere videbantur
Beati Clementi suo alumno tribuit, et in manus praefati Widonis venerabilis Institutoris sui donum ipsum charta
confirmavit.
Peractis igitur omnibus, et in pace radactis pro quibus missus fuerat praefatus Dux Ugo, revertens ad propria, Widonem
venerabilem Monasterio suo quieta manere, bonis temporalibus uti praecepit, et ipse reversus ad imperatorem singula pro ut
gesta fuerant enarravit.
1037.
Imperator autem Chuonradus tunc temporis Capae morabatur, in quam Vigiliae Pentecostes ingressus, et in Pentecoste
coronatus est Anno Dominicae Incarnationis millesimo trigesimo septimo, ubi supradicto Duce referente cum audisset quia
bonum Pastorem Piscariensis Ecclesia Sancti Clementis Domnum Vvidonem haberet, qui factis et dictis omnibus
comparibus suis lumen veritatis plenaria infundebat, gratias Deo reddidit. Indeque suam Epistolam plenam affectu, et

