Ego Iacintus Diaconus Cardinalis Sanctae Mariae in Cosmidin.
Ego Ardicio Diaconus Cardinalis Sancti Theodori.
Ego Cinthius Diaconus Cardinalis Sancti Adriani.
Ego Petrus Diaconus Cardinalis Sancti Eustachii iuxta templum Agrippae.
Datum Laterani per manum Rolandi Sanctae Romanae Ecclesiae Presbyteri Cardinalis et Cancellarii, secundo Idus Martii,
Indictione sexta, Incarnationis Dominicae anno millesimo centesimo quinquagesimo octavo: Pontificatus vero Domni
Adriani Papae quarti anno quinto.‚Äù
Praeterea Dominicae Incarnationis anno millesimo centesimo quinquagesimo octavo, Indictione sexta, recuperata Ecclesia
Sancti Quirici de Monte Silvano, quae ab antiquo iuris erat Monasterii Beati Clementis, concessit eam Wilielmo filio
Sadoch, et fratribus suis, usque in viginti novem annos, sub tali censu, quod omni anno circa Festum Beati Clementis
centum pisces marinos persolverent, et iuramento ab eo recepto Abbas ei sub tenore in charta descripta Ecclesiam habere
permisit. In tempore siquidem Domni Abbatis Leonatis propter bonam famam, quae de Monasterio Beati Clementis longa
lateque pervolabat, et praecipue pro liberalitate, et hospitalitatis humanitate, quam circa omnes homines ipse nobilis Abbas
pleno obsequio exhibebat, quamplurs de diversis partibus et maxime de Civitate Sulmonae excitati, Mundum relinquebant,
et sua omnia seseque dedentes pauperibus, et in Monasterio Sancti Clementis manentes Christum sequebantur, de quibus
paucos praesenti paginae inserere decrevimus.
Quidam Walterius in eodem Monasterio effectus, inter cetera, quae dedit, fecit conventionem de una Cannapina in loco,
ubi Albe vocatur, sicut in charta exinde facta perlegitur. Simon Guarimundi in Civitate Sulmonae dedit palatium, quod
habebat, et terras, et partem Ecelesiae Sanctae Andreae, quae ad eum pertinere videbatur hereditario iure, et effectus est
Monachus Sancti Clementis. Petrus Alberti similiter se Monachum faciens quicquid habebat dedit. Ioannes Blancus et
Petrus Walterii quicquid habebant Deo praebuerunt et Beato Clementi. Adam Guarimundi cum filiis suis facta convenientia
cum Domno Abbate Leonate, refutavit per chartulam obligationis quicquid iuris et rationis credebat se habere in rebus et
possessionibus a suprascripto Simone Monacho Monasterio largitis, quando Monasticum habitum suscepit, indeque
refutationis literas Monasterio porrexerunt. Berteraimus faciens se Monachum in praefato Coenobio dedit Casam suam, et
partem Ecclesiae Sancti Iohannis, et quaecunque habebat Deo et Beato Clementi, cui famulari decreverat. Quidam Sacerdos,
Senaldus nomine, tenebat de possessionibus Abbatiae, quae ad tempus statutum fuerant sibi data; et cum ultra statutum ea
teneret, nec Ecclesiae reddere, nec pro eis servire vellet. Abbas illa, quae tenebat, accepit, et ne de his ulterius se
intromitteret interminando vetuit: qui praesumptioni addidit contemptum, et invasit quod sibi fuerat vetitum. Unde in
Curiam Regis adductus, convictus de praesumptione, quod male tenebat perdidit iure, quod iustum erat pro contemptu regio
persolvit regali Curiae, sicut instrumentorum chartulae inde descriptae legitime perdocent.
1163.
Celebrata siquidem est haec Curia apud Sanctum Clementem, quodam viro, nomine Somaro Tranensi, Regio Camerario,
ipsam distringente, anno Dominicae Incarnationis millesimo centesimo sexagesimo tertio, regnante Domno Wilielmo
felicissime Rege Siciliae.
Iste quidem Abbas tempore suo recuperavit Monasterium Sancti Mauri de Amiterno, quod antiquo iure fuit Monasterii
Sancti Clementis, ibique unum de Fratribus sui Coenobii pro regimine ordinavit, maxima in eadem regione de ipsius
possessionum parte reacquisita. Recuperavit etiam Ecclesiam Sanctae Mariae de Fasonaria, quae cum ex antiquitate iuris
esset Beati Clementis, quidam Barones Pinnenses, videlicet Gentilis de Brittulis, et alii eam invaserant, et male tenebant;
sed Domnus Abbas Leonas sua fortitudine, ac regia auctoritate ipsam recepit et tenuit: et postea de sua Congregatione
Monachos ibidem Praepositos ordinavit.
Per idem tempus illustris Abbas Leonas in Apuliam ambulavit, Alifinensem Civitatem adiit, ibique honorifice a Goffredo
Comite viro famosissimo venerabiliter est receptus; ubi cum inter se multa familiaritate delectarentur, idem Comes divinitus
compunctus reddidit Sancti Clementis locum in eodem Alisinensi lacu, in quo antiquitus fuerat in honore Sancti Clemen tis
Ecclesia constructa iuris Monasterii Piscariensis, cum domo et possessione terrarum quondam Widonis de Baro, et
largissimis aliis possessonibus in eadem regione; cum hominibus et eorum reditibus, cum piscationibus et ceteris rebus,
quae in chartula donationis ab eodem excellentissimo Comite ex eisdem rebus legitime facta et testibus idoneis roborata
inveniuntur.
Post haec Domnus Abbas artifices cum expensis, et operarios illuc transmisit; equos, et animalia direxit, in eodem loco
devoto affectu funditus Ecclesiam construere fecit; qua constructa ipsemet cum Domno Iohanne religiosissimo Signensi
Episcopo ad eandem Ecclesiam accessit, eamque solemniter dedicare fecit, positis in eiusdem Ecclesiae Altari Reliquiis
Sancti Clementis, et aliorum Sanctorum quas a suo Coenobio reverenter asportaverat. Deinde religiosos viros ibidem posuit,
qui et locum augerent, et Omnipotenti Deo regulariter deservirent.
Eodem tempore vir per omnia Catholicus Domnus Alexander de Francia reversus Romae pontificabatur, ad quem Domnus
Leonas Abbas quendam fratrem, Iohannem Berardi cognomine, in ipso Coenobio a pueritia nutritum, et regularibus
disciplinis instructum visitandi gratia direxit; per quem impetravit privilegium defensionis et tutelae contra eos, qui
Pisicariense Monasterium offendunt atque molestant, ad instar praedecessorum suorum, qui eidem Monasterio privilegia
indulserunt.

