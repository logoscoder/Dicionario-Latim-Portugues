eidem Abbati resistentibus Oratorium ipsum ad consecrationis effectum perducere destitit; imo propterea multa ex
supradictis possessionbus et rebus a se acquisitis, beneficiali ordine locavit et ipsis Sulmonensibus sub certo tempore et
annuali censu concessit, sicut in ipsis scriptis concessionis reperiri potest et legi. Consecravit tamen in eodem Episcopatu
per manus Berardi Furconensis Episcopi Sanctae Trinitatis Ecclesiam de Pacentro, nuper ex conbustione violatam. Per
eundem etiam Episcopum consecravit nonnullas alias Ecclesias in terra Sansonesca, videlicet Ecclesiam Sancti Angeli in
Castello de Petraniqua: Ecclesiam Sancti Antonini in Bectorrita, Ecclesiam Sancti Pelini de Pantano: in terra vero Sancti
Clementis Sanctum Bartholomaeum de Orta, et Sanctam Mariam de Vadulato. Item in terra Sansonesca consecravit alias
Ecclesias renovatas per manus Domni Oderisii Valvensis Episcopi, unam videlicet Sancti Felicis de Teczanico, alteram
Sanctae Mariae de Cerbarano. Infra Monasterium vero renovavit altare Beati Nicolai, et consecravit per manus praefati
Domni Berardi Furconensis Episcopi. Capellam vero apud infirmatorium constructam, similiter per eundem Episcopum
solemniter dedicavit.
Recuperavit profecto in regali Curia super quendam strenuissimum virum Wilielmum Morelli nomine, Baronem
Aprutinum, homines iuris Beati Clementis, quos in Castello de Ripa Wilielmus idem sibi violenter vendicaverat: unde
iudicio regalis Curiae de ipso Castello praefatis hominibus abstractis, vocabulo Sancti Georgii, Castellum construxit, et in
eo ad profectum Ecclesiae homines posuit atque minuit. Cum uterinis quoque fratribus suis, et aliis potentibus viris sui
generis, pro rationibus Ecclesiae dimicavit, et multoties cum ipsis est altercatus de possessionibus Ecclesiae, quas
invadebant; de censu quem non persolvebant, de pontibus quos evertebant; de Ecclesiis Clericis, quos sibi vendicabant de
multis molestiis, quas inferebant. Unde in quibusdam, videlicet super Clericorum pressuris, et Ecclesiasticis censuris, ita
quandoque per se, et sententiam excommunicationis in eos promulgatam, quandoque per literas Apostolicae Sedis, et
interminationis ipsius Romani Pontificis, quandoque per literas regiae auctoritatis eos compescuit, quod in maiorem iu risdictionem Ecclesiae Sancti Clementis, Clerum et totum paene ius Ecclesiasticum, et in melius, quam antea fuerat
convertit.
EPISTOLA ALEXANDRI PAPAE
Ad Ricardum Gentilem de Terra
Sansonesca.
“ Nobili Viro Ricardo Gentili: super prudentia et nobilitate tua non possumus non mirari, quod cum Ecclesia Beati
Clementis mater tua existat, et tota terra Sansonesca ad eam ab ipso fundationis exordio de iure pertineat, et quicquid tam tu,
quam Fratres tui de eadem terra tenetis a praedicta Ecelesia recognoscere, et inde sicut progenitores vestri, et alii qui eam
per tempora tenuerunt, fecisse noscuntur, annuum censum reddere debeatis, ipsam Ecclesiam, quam pietatis intuitu, et ratio ne fratris, obtentu quoque dominii, quod in te fratres tuos habere dignoscitur, deberes diligere, et ab omnibus defensare,
opprimere et perturbare praesumis, et tibi Ecclesias suas vendicare, et Clericos contra Abbatem manu tenere, et etiam
excommunicatos et interdictis defendere non vereris. Unde quoniam hoc animae tuae periculosum existit, et nos id nulla
ratione volumus, sicut non debemus, in patientia sustinre; industriam tuam monemus, et tibi ex parte Dei et nostra
mandamus, ut a molestia et infestatione praedicti Monasterii omnino desistens, ei Ecclesias et alia iura sua liberie et quiete
dimittas. Clericos vero, quos idem Abbas pro multis excessibus suis, et quia Capitulo inobedientes fuerunt, ab officio
suspendit, et excommunicationis vinculo innodavit, tanquam excommunicatos evites, et eos deinceps contra Abbatem in
nullo defendere vel manu tenere praesumas. Quod si ulterius feceris, te noveris excommunicationis vinculo innodandum, et
si nec sic resipueris, per Regem te faciemus, prout dignum fuerit, corrigi, et ab his cessare molestiis.”
Hic Abbas constituit, ut nullus Clericus in terra Sansonesca ordinetur, nisi ab Ecclesia Casauriensi sibi licuerit: ordinatus
Presbyter nullatenus Missam celebret, nisi prius Basilicae Sacnti Clementis se repraesentet, et sub Evangelico iuramento
legat capitularem Canonem ibidem descriptum. Prohibuit etiam sub poena depositionis, ut nullus ipsorum Clericorum ab
eisdem Dominis secularibus investituras Ecclesiarum accipiat. Iste siquidem Domnus Leonas Abbas cum in Apuliam ad
felicissimum Regem Wilielmum secundum pro negotiis Ecclesiae suae accessisset, sacrum ab eo praeceptum attulit sigillo
regio roboratum, de adulteriis, quae fierent in tota parrochia sua coercendis, et de personis Clericorum ab omni potestate et
iudicio laicorum exemptis.
PRIVILEGIUM
Wilielmi Regis.
“ Wilielmus Dei gratia Rex Siciliae, Ducatus Apuliae, et Principatus Capuae, Comitibus, Camerariis, Iusticiariis, Baronibus,
et universis Baiulis, qui sunt de parrochia Abbatiae Sancti Clementis de Piscaria, fidelibus suis salutem, et dilectionem.
Leonas venerabilis Abbas Sancti Clementis de Piscaria, fidelis noster, ostendit Maiestati nostrae dicens, quod Ecclesia sua
privatur et diminuitur a vobis de iure suo, videlicet de adulteriis, quae non permittitis iudicari et corrigi in Curia ipsius
Ecclesiae sicut debent; et de personis Clericorum, quae a vobis ut laici iudicantur, capiuntur
et incarcerantur: quod si
verum est, admodum nobis displicet, et grave ferimus. Non enim decet, neque volumus, ut ea quae ab Ecclesia iudicari et

