Alia de eisdem rebus.
“ Alexander Episcopus servus servorum
Dei, venerabilibus Fratribus Auximanensi Apostolicae Sedis Legato; Firmano
Camerinensi et Senogaliensi Episcopis, salutem et Apostolicam benedictionem. Quanto maiorem Beato Petro, et
Sacrosanctae Romanae Ecclesiae reverentiam exhibere debetis, tanto Monasteria, et Ecclesias, quae ad nos nullo mediante
respiciunt, habere tenemini propensius commendatas, et ab earum molestiis Parrochianos vestros districtius cohibere.
Accepimus autem, quod quidam Parrochianorum vestrorum possessiones multas Sancti Clementis de Piscaria detinent; quas
in stante Schismate temeritate propria invaserunt. Quoniam igitur quanto idem Monasterium specialius Beati Petri iuris
existit, tanto fortius eius volumus indemnitatibus provideri Fraternitati vestrae per Apostolica scripta mandamus, atque
praecipimus, quatenus Parrochianos vestros, qui vobis nominati fuerint, ad ea restituenda, quae de iure in iuste detinent non
differatis districtius commonere. Ceterum si invasa restituere, vel post restitutionem Monasterium quisquam vexare
praesumpserit, eum, dilatione et appellatione remota, et excommunicationis vinculo innodetis, et usque ad dignam
satisfactionem, sicut excommunicatos, faciatis ab omnibus evitari: solicite provisuri, ut ita mandatum Apostolicum
exequamini, quod Abbas pro defectu iustitiae laborare ad Sedem Apostolicam non cogatur, nec vos repulsam debeatis a
nobis in vestris postulationibus sustinere.
Datum Laterani Idus Maii”.
DE ROCCA SOTI,
Et censu exinde solvendo contra Gentilem
de Raiano.
“ Alexander Episcopus servus servorum Dei, Veneribilibus Fratribus Oderisio Valvensi Abrutino et Marsicano Pinnensi
Furconensi, Episcopis et dilectis filiis Capitulo Teatino, et Abbati Sancti Vincentii, salutem et Apostolicam benedictionem.
Ex transmissa conquestione dilecti filii nostri Abbatis Sancti Clementis de Piscaria, auribus nostris insonuit, quod Gentilis
de Raiano censum debitum Monasterio eius solvere contradicit, et parrochialia iura, quae de Rocca de Soti ipsi de ratione
debentur, in suae salutis periculum tam Clericos, quam laicos reddere non permittit, nec eius Ecclesias, pro ut convenit
ordinari. Quoniam igitur laici ab oppressione Monasteriorum censura sunt Ecclesiastica coercendi, discretioni vestrae per
Apostolica scripta mandamus, atque praecipimus, quatenus, si quod nobis propositum est veritati innititur, praefatum
Gentilem excornmunicationis vinculo astringatis, et faciatis sicut excommunicatum ab omnibus evitari, quousque ablata
restituat, et a praefati Monasterii molestatione desistat. Quod si nec sic resipuerit, in terra eius, quandiu praesens fuerit,
divina prohibeatis Officia celebrari. Quod si omnes haec exequi nequiveritis, duo aut tres vestrum ea nullius obstante gratia,
vel timore nihilominus exequantur.
Datum Tusculani septimo Idus Februarii.”
Pro quibusdam Possessionibus Monasterii
Sancti Clementis in Pinne et
Aprutino.
“ Alexander Episcopus servus servorum Dei, venerabilibus Fratribus Abrutino, et Pinnensi Episcopis, salutem et
Apostolicam benedictionem. Significavit nobis dilectu filius noster Abbas Sancti Clementis de Piscaria, quod quidam
Parrocchiani vestri Roccae de Malatino, Transmundus de Rocca. Adam Rocca de Troya, et filius Atonis Theodosius
occasione patronatus, quem in suis Ecclesiis asserunt se habere, bona eorum diripiunt, et Clericos depraedantur, cum nullum
ius habere perhibeantur. Adiecit etiam, quod quidam eorum in Monachum quendam eorum et Presbyterum manus violentas
iniicere ausu temerario praesumpserunt. Quoniam igitur damnum Ecclesiarum, et insolentiam laicorum, clausis nolumus nec
debemus oculis pertransire, Fraternitati vestrae per Aposto lica scripta mandamus, atque praecipimus, quatenus
memoratos malefactores monere curetis, et diligenter inducere, ut ablata restituant, damna data refarciant, et de iniuriis
illatis satisfaciant congruenter. Quod si monitis vestris non acquieverint, ipsos appellatione remota Ecclesiasticae severitatis
gladio feriatis. Eos vero qui manus violentas in Monachum et Presbyterum iniecerunt, sicut excommunicatos faciatis tamdiu
ab omnibus evitari, quo usque praestita satisfactione absolvendi cum vestrarum testimonio literarum Apostolico se
conspectui repraesentent.
Datum Tusculani septimo Idus Februarii”
Episcopis in Marcbia consitutis pro rebus
Monasterii Sancti Clementis.
“ ALexander Episcopus servus servorum Dei, Viro Venerabili Fratri Firmano Episcopo; similiter Esculano Episcopo;
similiter Camerinensi Episcopo, similiter G. Subdiacono, nostro Auximanensi Procuratori; similiter dilecto filio Priori
Fontis Avelianae, salutem et Apostolicam benedictionem. Quanto dilecti filii nostri Leonas Abbas, et Fratres Monasterii
Sancti Clernentis de Piscaria arctiori nobis et Ecclesiae Romanae sunt devotione astricti, tanto eis in iure suo cura

