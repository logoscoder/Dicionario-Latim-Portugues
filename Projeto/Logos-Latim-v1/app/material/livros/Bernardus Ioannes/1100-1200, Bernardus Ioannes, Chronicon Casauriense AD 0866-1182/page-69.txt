Ego Henricus Presbyter Cardinalis Sanctorum Nerei, et Achillei.
Ego Guillelmus Presbyter Cardinalis tituli Sancti Petri ad Vincula.
Ego Bosa Presbyter Cardinalis Sanctae Pudentianae tituli Pastoris.
Ego Hyacinthus Diaconus Cardinalis Sanctae Mariae in Cosmedin.
Ego Oddo Diaconus Cardinalis Sancti Nicolai in Carcere Tulliano.
Ego Arditio Diaconus Cardinalis Sancti Theodori.
Ego Manfredus Diaconus Cardinalis Sancti Georgii ad Velum-aureum.
Ego Ugo Diaconus Cardinalis Sancti Eustachii iuxta templum Agrippae.
Ego Vitellius Diaconus Cardinalis Sanctissimorum Sergii, et Bacchi.
Ego Theodinus Diaconus Cardinalis Sanctae Mariae in Portico.
Ego Petrus Diaconus Cardinalis Sanctae Mariae in Aquiro.
Datum Laterani per manum Ermanni Diaconi Cardinalis Sancti Angeli decimoquinto Kalendas Aprilis, Indictione
decimaquinta, Incarnationis Dominicae anno millesimo centesmo sexagesimo sexto, Pontificatus vero Domni Alexandri
Papae III. anno sexto‚Äù. Hic Abbas impetravit, ut Castellum Sancti Mauri, super litus maris Adriatici quondam situm,
reaedificaretur ad suae Ecclesiae profectum. Sed quibusdam in hoc facto fraudulenter adversantibus, id efficere non potuit.
Tamen inde concessionis chartulam a regali Curia acquisivit. Constituit etiam, ut Frater Monachus, qui Sanctae Mariae de
Pesile fuerit Praepositus, habeat etiam in augmentum suae necessitatis Praeposituram Sancti Angeli de Casule, salvis
omnibus reditibus, quae ipsae ambae Ecclesiae Sancto Clementi persolvere debent, ut chartula docet.
Tunc temporis cum Rogerius de Tocco cum fratribus suis ipsam terram tenerent, concesserunt Sancto Clementi Ecclesiam
Sancti Victorini, sitam in ipsa pertinentia Tocci, indeque confirmationis literas facientes, eas Monasterio porrexerunt.
Conflixit praeterea Leonas Abbas multotiens cum adversariis Ecclesiae; praecipuae cum Comite Boamundo Manuplelli,
qui post priorem Comitem Boamundum Tarsensem in possessionibus Ecclesiae debacchatus est, et persecutus Ecclesiam
Sancti Clementis, odio ipsius Abbatis, et gentis suae. Habuit siquidem conflictum cum eo semel apud Salernum, ibique
coram Simone Senescalco, totius regni Magistro Capitaneo, et tota regali Curia super rationibus Ecclesiae, confutavit eum
atque devicit. Deinde in Apuliam apud Foias coram Comite Gilisberto similiter tunc temporis Magistro Capitaneo, et
gubernatore totius regni, et tota regali Curia, querelis depositis rationabiliter devicit et superavit. Igitur res, quae ex ipsis
quaestionibus recuperatae fuerunt hae sunt: Videlicet quaestio fuit de montibus, et lignis silvarum montis Ursae, Tarini
atque Magelle. Quaestio fuit de Ecclesiis et Obedientiis magnis et minimis per Comitatum Manuplellensem constitutis,
Ecclesiae Sancti Clementis subditis et pertinentibus. Quaestio quoque fuit de hominibus in eodem Comitatu eisdem
Ecclesiis subiacentibus. Quaestiones aliae plures fuerunt, super quibus omnibus Domnus Leonas potenter obtinuit. Indeque
iudicio regalis Curiae ab eodem Comite Boamundo reinvestitus eas res accipiens possedit. Porro Comes Boamundus cum
iterum contra Monasterium Sancti Clementis ageret ex consilio cuiusdam militis, qui Thomas de Venusio vocabatur,
Monachos de Obedientiis eiecit, ipsas sub laicorum procuratione posuit, et ex omnibus rebus suae terrae Piscariense
Monasterium expoliavit. Unde Fratres indignati Thomam ipsius nequitiae consiliarium ex communicantes quotidie in eius
anathema tribus vicibus omnia Monasterii signa pulsabant. Contigit nempe ipsum Comitem cum eodem milite in Siciliam
eo tempore abire: Cumque Mesanam venisset idem Thomas gravissimam infirmitatem incurrit, ex qua nec dormire, nec
etiam in lecto requiem aliquam habere poterat. Dicebat enim, quia sonitus omnium Campanarum Ecclesiae Sancti
Clementis erat in auribus eius, qui dolorem gravissimum dabat in capite, et somnum repellebat ab oculis. Itaque sic
percussus iacens, et talibus ictibus mori timens, cuidam Episcopo languoris sui periculum confessus est Episcopus autem
ille causam omnem ex eius ore dignoscens, et quod pro suo malo consilio, sicut supra dctum est, excommunicatus esset,
consuluit eum, ut daret operam emendationi. Convocato denique praefato Comite, et literis emendationis impetratis, statim
ut nuntius missus est, ut Ecclesiae et res supradictae de terra Comitis Piscariensi Monasterio sublatae redderentur, ipse
Thomas convalescens ab eadem infirmitate, virtute Dei et Martyris placatione Clementis est liberatus. Denique Comes
Boamundus non multo post ad mortem veniens, et de molestiis Ecclesiae Sancti Clementis illatis, profundis suspiriis se
recognoscens, in ultimo testamento per manus venerabilis Episcopi Iohannis Signensis restituit Beato Clementi Sanctam
Crucem de Carama nico. Et Sanctum Cesidium de Tocco, et quicquid iuris Sancti Clementis erat, et ipse molestaverat in
toto Manuplellensi Comitatu, in montibus et planis, in lignis, et petris, in terris, et molendinis, in hominibus, et eorum
reditibus, in Ecclesiis, et Ecclesiasticis censuris, reddidit, et perpetim quietavit. Unde ab eiusdem Coenobii Fratribus
absolutus mortis debitum solvit. His ita recuperatis Domnus Leonas easdem res sine inquietudine tenuit, et pacifice possedit
usque ad tempus.
Rursus plures Sulmonensium civium divinitus compuncti, quotidie res suas Sancto Clementi porrigentes in suo Coenobio
Monasticam vitam eligebant. Qui vero fuerint et eorum nomina, et possessiones in chartis exinde legitime factis, et testibus
idoneis roboratis, ac Monasterio feliciter porrectis, pleniter inveniuntur. Cum igitur apud Sulmonem, sicut dictum est,
possessiones Beati Clementis augmentarentur, et Deo faciente vehementer excrescerent, Domnus Abbas Leonas accepto
fundo a regali Curia construxit oratoriam domum in angulo ipsius Civitatis, circa portam, quae dicitur Maranesca, ut Fratres,
qui pro negotiis et eisdem rebus custodiendis et conservandis mitterentur, haberent ubi psallerent, et in Officiorum obsequiis
se frequentius et liberius ibidem occuparent. Porro in hoc facto Episcopis Ecclesiae VaIvensis cupiditate ductis fortiter

