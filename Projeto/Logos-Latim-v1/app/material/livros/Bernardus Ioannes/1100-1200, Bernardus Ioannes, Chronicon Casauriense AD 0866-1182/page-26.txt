firmare, ibique quibusdam viris, quorum nomina in ipsa donationis chartula invenuntur, pro anima sua donantibus,
acquisivit terram ad ipsum opus construendum.
892.
Sequenti post haec anno Lambertusria manu firmavimus, et annulo nostro, iussimus sigillari.
Signum Domni Caroli Imperatoris Augusti.
Waldo Cancellarius ad vicem Lutardi Archicancellarii recognovi et subscripsi.
Data duodecimo Calendas Iulii, anno Incarnationis Domini DCCCLXXXIII. Indictione prima, anno vero imperi piissimi
Imperatoris Caroli tertio. Actum ad Monasterium quod nuncupatur Nonantula, in Dei nomine feliciter, Amen‚Äù.
884.
II. ABBAS BEATUS.
Postquam recolendae memoriae vir Dei Romanus Abbas primus Piscariensis feliciter de hoc seculo migravit ad Dominum,
Casaurienses fratres gravi moerore licet afficerentur, tamen secundum tenorem vel auctoritatem praeceptorum Imperialium
protinus de propria congregatione fecerunt Abbatem, Domnum videlicet Beatum virum benignum et eximiae conversationis,
anno Dominicae Incarnationis DCCCLXXXIV. Qui suscepto regimine, quia postea modico tempore vixit, aliqua de
operibus suis, quae memoriae mandari possent, non sunt inventa, nisi quod in Casale de Pateliano, et Cedisse auxit in
posessionibus Monasterii quodam Maio vendente, omnes ipsas res, quae quondam fuerunt Melergonii, pro quibus ipse
Abbas dedit pretium caballum unum sicut eiusdem venditionis chartula docet.
III. ABBAS ALMERICUS.
Duobus igitur annis Domnus Beatus in Abbatiatu peractis feliciter vita decessit. Quo decedente Domnus Almericus eiusdem
Congregationis Religiosae vitae Monachus, tertio loco factus est Piscariensis Abbas.
891.
Quo tempore Wido Imperator, supradicto Carolo iam defuncto, in Italicum Imperium augustaliter successit, anno ab
Incarnatione Domini octingentesimo nonagesimo primo. Almericus autem Abbas coepit ad munimen et profectum Ecclesiae
quoddam aedificium infra pertinentiam de Alamne, loco, qui ob Ecclesiam inibi aedificatam dicitur de Sancto Angelo,
firmare, ibique quibusdam viris, quorum nomina in ipsa donationis chartula invenuntur, pro anima sua donantibus,
acquisivit terram ad ipsum opus construendum.
892.
Sequenti post haec anno Lambertus in Imperium coronatus sicut Wido Augustus Pater eius imperat.
900.
Temporibus igitur istis, supradictorum Augustorum Guidonis atque Lamberti iam annis expletis, tertius Ludovicus Regni et
Imperii Coronam accepit nongentesimo Dominicae Incarnationis anno currente. Quo imperante, Domnus Almericus Abbas
acquisivit in Casale Aquilano ad ius Monasterii a quodam Audeberto, quondam Luponis filio, terras, et vineas: propterea
concessit ei de rebus Monasterii in eodem Casali in beneficium, sicut ipsius convenientiae charta declarat, sub statuto
termino, et annuali censu. Concessit quoque cuidam Warneperto terram modiorum quadraginta in Casale Platiole sub annuo
censu et statuto tempore.
910.
IV. ABBAS LUPUS.
His ita praemissis Almericus Abbas, cum per annos decem et octo Piscariensem rexisset Abbatiam migravit ex corpore. Cui
Domnus Lupus Casauriensis Monachus, Abbas est quarto loco continuo substitutus. Anno itaque Dominicae Incarnationis
nongentesimo decimo, Dominus Lupus Abbas pastorali cura suscepta adduxit in causam quemdam Waltarium
contendentem rem proprietatis Monasterii in loco nomine Corneto. Quo rationabiliter in Curia superato possessiones ipsas
in Monasterii Proprietatem refudit. Per quatuor annos Piscariensem rexit Abbatiam, et in pace mortuus est.
916.
V. ABBAS ITT0.
Cui continuo Domnus Itto in Abbatiam quinto loco successit. Qui cum Abbatiae sibi commissae curam gereret anno ab
Incarnatione Domni nongentesirno decimo sexto (quo anno Berengarius Regni et Imperii Coronam suscepit) praestariam
fecit cuidam Rotardo de rebus Ecclesiae in Casale de Colmeniano.
Circa tempora vero ista supervenientibus Agarenis, gente videlicet pagana et crudeli, fuit Monasterii Sancti Clementis
tanta depopulatio, ut nihil funditus in eo remaneret, et tota congregatio praeda hostium fieret. Tandem Christiani undique
aggregati, auxiliante Deo, contra Agarenos pugnaverunt, ipsosque devictos a suis finibus expulerunt. Post quorum
discessum praefatus Itto ad Monasterium rediit, et antequam ipse perdita recuperare, aedificia restaurare valeret, obiit. Vixit
autem in regimine quinque annis, in dolore et aerumna, quia Ecclesiae sibi commissae destructionem videns eam, restaurare
non potuit. Post mortem vero Ittonis Monasterium Sancti Clementis sine Pastore fuit, quia fratres erant dispersi, et res

