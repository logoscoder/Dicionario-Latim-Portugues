Giselbertus Presbyter et Notarius ex iussu Imperiali scripsi et subscripsi.
Data septimo Calendas Iunias, Indictione sexta. Actum civitate Capua, anno Domni Ludovici Serenissimi Imperatoris
Augusti vicesimo quarto in Dei nomine feliciter.”
Altera vero die Caesar Clementissimus in eodem Conventu positus, admittens petitionem Domni Romani Abbatis, sibi per
Celsum sui Coenobii Praepositum atque legatum transmissam, subdidit Ecclesiam Sancti Mauri Martyris in colle
Amiternino constitutam, de qua idem Romanus in Piscariensem Abbatem assumptus fuerat, et lilbentissime contulit
Casauriensi Monasterio. Indeque Imperialis praecepti paginam fieri iussit, in qua repetitis etiam quibusdam de his quae in
hesterno praecepto continentur, ipsam sigillo et proprio signo roboravit, quae Monasterio porrecta et habita, et eius exemplo
in instrumentali volumine pro recordatione descripta sic est.
PRIVILEGIUM SECUNDUM.
De Sancto Mauro de Amiterno.
“ In nomine Domini nostri Iesu Christi Dei aeterni, Ludovicus divina ordinante providentia Imperator Augustus: Omnibus
Sanctae Dei Ecclesiae nostrisque fidelibus praesentibus scilicet et futuris, cognitum fieri volumus, eo quod venerandus vir
Romanus Monasterii Sanctae et Individuae Trinitatis, quod olim Deo inspirante construximus, Abbas nostram humiliter
imploravit mansuetudinem per Celsum sui Coenobii Monachum atque legatum, ut Ecclesiam Beati Martyris Mauri in colle
Amternino constitutam, cum ominibus quae ad ipsam respiciunt rebus mobilibus atque immobilibus seu utriusque sexus
familiis, sub Monasterium Sanctae Trinitatis a nobis in insula, cui nomen est Casa aurea, constructum ob nostrae mercedis
augmentationem subdere dignaremur. Nos vero dignam satis ratamque ipsius intuentes supplicationem, iuxte quod humiliter
petierat libentissime annuimus, subdentes praedictam Beati Martyris Cellulam, cum his qui ibidem deserviunt devote
famulis Christi, et universis quae possidere videntur circumcirca, vel longe positis ipsius sancti loci proprietatibus, cum
servis et ancillis, et cunctis pertinentiis ipsorum, tam nostra, quam praedecesorum nostrorum liberalitate, seu etiam
quorumlibet fidelium Christi donatione, oblatione vel qualibet coemptione aut commutatione acquisitis, nec non etiam
universos commenditos, chartularios, vel libellarios ipsorum sub iure praedicti Coenobii Sanctae Trinitatis, atque
dominatione ex hoc nunc et deinceps; quatinus huius nostrae auctoritatis tuitione protecti et perenni provisione sussulti,
quicquid hucusque acqusiierunt, quin antea Deo propitio acqisituri sunt, inconvulsae retinentes, quiete ac pacifice possidentes, altissimum iugiter Dominum pro nostri statu Imperii devotis precibus valeant exorare. Quin etiam ad maiorem
nostrae mercedis cumulum volumus, et omnimodis iubemus ut ubicunque vel undecunque necesse habuerint, tamquam de
domnicatis nostris, ita et pro ipsius sacri loci rebus vel familiis inquisitio fiat. Si quis autem ex Praesulibus, Ducibus,
Comitibus, Castaldionibus, Sculdationibus, seu quibuslibet publicae partis officialibus, vel curialibus nec non etiam
discurrentibus missis nostris, aliquam suprataxato venerabili loco molestiam vel inquietudinem, deminorationem, vel
invasionem in rebus ipsius vel familiis intulerit, et hoc nostrae auctoritatis augustale munimentum vel in minimo violasse
convictus fuerit immunitatis nostrae muctam, hoc est poenam triginta librarum argenti saepedicto sacratissimo loco
componere compellatur. Et ut hoc certius credatur, et attentius observetur manu propria inscripta roboratum ac stabilitum ex
annulo nostro subter iussimus insigniri.
Signum Domni Ludovici Serenissimi Imperatoris Augusti. Giselbertus Presbyter et Notarius ex iussu Imperiali scrisi, et
subscripsi.
Data pridie Calendas iunias, Indictione sexta. Actum Civitate Capua, anno Imperii Domini Ludovici Serenissimi Augusti
vicesimo quarto, in Dei nomine feliciter.”
Post haec Domno Ludovico Imperatore in rebus publicis augustaliter agente, et Domno Romano Abbate in emendis
usquequaque possessionibus, ac aliis Piscariensis Monasterii profectibus laborante, factae sunt in diversis provinciis
emptiones plurimae, videlicet facta est emptio de terris, vineis in cunctis rebus et substantia cuiusdam Mainerii, filii
quondam Manefredi in suprascripta villa Bectorrita, dante inde ipso Abbatee argentum solidorum triginta.
Item completa est venditio quam fecerat Allo Castaldio, et Fredelli uxor eius de Curte in vico, loco nomine Viario, cum
Ecclesia Sancti Flaviani, et de alia Curte in Pinne, vocabulo Ocretano, cum Ecclesia, Sanctae Iuliae, et Sancti Florentii, cum
omnibus ad easdem curtes pertinentibus datis inde a Romano Abbate in pretium trecentis solidis.
Per idem tempus venerunt duo nobiles viri, Maro videlicet filius quondam Luponis, et Rodelaso, filius quondam Rodi ad
Piscariense Monasterium, et Domno Romano Abbate emente vendiderunt ipsi Monasterio quandam villam suam, nomine
Laterno, in Comitatu Aprutino, habitaque possessio est aestimati mille centum modiorum in terris, vineis, et ceteris rebus
substantiae ipsorum, unde receperunt in pretium ab eodem Abbate de argento nongentos quinquaginta solidos, sicut in chartis reperitur, et legitur.
Redeunte itaque Ludovico Imperatore de artibus Beneventi, decrevit illico ut suum Piscariense Monasterium, solemniter
atque legaliter investiretur de cunctis rebus longe lateque acquisitis. Sed quoniam ipse non poterat ubique praesentialiter
esse, constituit viros qui sui vice id peragerent. Unde Augusto praecipiente Grimbaldus Pinnensis Episcopus et Erifridus
Basso, Imperatori confecerunt investituram de Curte Breliano, et omnibus rebus Amelfredi cum omnibus rebus eidem Curti
pertinentibus Domno Celso Monaco Piscariensi ipsam investituram coram testibus recipiente. Gualbertus vero, et alii

