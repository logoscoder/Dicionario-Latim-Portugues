X. ABBAS GISLEBERTUS.
Talem successorem sanctae recordationis Abbas Adam habuit, qui per novem annos Monasterio praefuit. Deinde condigna
morte Deus illum ex hac vita migrare coegit. Cui successit Gislebertus nomine, qui sicut in sequentibus scriptis
reperitur, non sua sponte accepit Abbatiam, sed parentes eius cum praefsato Comite Transmundo ordinaverunt eum
Abbatem. Qui non invenitur in chartulis dierum suorum fecisse nisi praestaris et cambitiones, quae incipiunt ab anno
Dominicae Incarnationis nongentesimo nonagesirno septimo, quando concessit quibusdam Alberico et Pranoni de rebus in
Corni, acceptis inde solidis quindecim.
XI. ABBAS GRIMOALDUS.
Tunc temporis quidam Adam tradidit pro anima sua quamdam terram modiorum septem in vico Pinnensi, ad opus
Monastera Sancti Clementis. Interea infra tempus Gisleberti quidam Grimoaldus Abbas reperitur, qui cuidam Aifredo
concessit de rebus in Cerbarano, acceptis inde solidis quinque. Hinc amplius iste Abbas Grimoaldus non invenitur, tamen
post Gislebertum scribitur, et nomen eiusdem Grimoaldi post nomen Gisleberti ponitur, et post eum locum habet in
Catalogo. Porro in Monasterii regimine vel actibus rursus Gislebertus Abbas habetur.
1000.
Igitur Incarnationis Domini nostri Iesu Christi anno millesimo, cum Otto Imperator puer praeterito anno Beneventum
venisset, obiit Sutri, et hoc anno Domini millesimo, ipso defuncto, Henricus Patrui sui filius in Regem est coronatus.
Gislebertus interea Piscariensis Abbas faciebat praestarias et cambitiones.
In tempore vero huius Gisleberti posuit Deus in corde cuiusdam nobilissimi hominis, Trasberti nomine, ut carens berede
Christum suarum rerum faceret heredem. Iste Castellum Colleodonis, et medietatem Castelli Ripalte, et octavam partem
Fabricae cum omnibus, quae ad haec videbantur pertinere, dedit possidenda hereditario iure Ecclesiae Sancti Clementis, et
eius habitatoribus.
Fecit cambitionem cum nobili et potenti viro Pinnensi, Bernardo nomine, Liudini filio. Dedit nempe Castrum Bectorritae
cum molendinis, et omnibus appendiciis suis, et cum aliis possessionibus Castellionis, et Olivulae per loca et vocabula in
charta descripta; et recepit in Pinne per loca et vocabula circa litora rnaris Adriatici praedia et possessiones terrarum,
modiorum mille centum sex, sicut eiusdem cambitionis chartula protestatur. Porro cambitionem istam opinati sunt quidam
inutilem fuisse Monasterio, cum pro retus et possessionibus de longinquo tribuerentur possresriones et res Monasterio
propiores, et maxime quia fiebat interruptio de possessonibus in circuitu Monasterii continuatim acquisitis ex mandato et
pecunia felicissimi Ludovici, et ex acquisitione Domni Romani primi Abbatis, sine interpositione continuatis. Nam ex ipso
tempore Remigius quidam de capite Piscariae et Sancto frater eius, ambo militaris insignes potentiae, totumque genus
Sansonicorum subintraverunt, et pervaserunt castella et terris Ecclesiae, quae aedificaverat prudentissimus Abbas Adam
cum multis expensis, ut essent profugium, decus, et tutamen Piscariensis Abbatiae; et hoc malum tosum deputabatur
ignaviae pigri Pastoris et insipientiae. Verum ab Abbatibus ei succedentibus factum istud non fuit ratum, immo continuo in
irritum revocatum: et eo moriente conantibus vicinis Baronibus et Ecclesiae fidelibus, ad nihilum penitus fuit redactum. Iste
est famosus ille Bernardus de Pinne, qui postquam in ipso Comitatu Monasterium Sanctae Mariae de Pie zano, et
Monasterium Sancti Bartholomaei de Carpeneto construxit, in hoc Casauriensi Monasterio Monachus factus, senectutis et
vitae suae dies moriens explevit.
XII. ABBAS GISLEBERTUS
INTRUSUS
Item Gislebertus Abbas fecit cambitionem aliam cum Senebaldo, et fratribus suis, filiis Luponis, et per scriptum praestariae
concessit eis omnem terram, et omnem possessionem iuris Beati Clementis, a plebe Sancti Martini usque in flumen
Piscariae, et a fluvio, qui dicitur Orta, usque in fluvium nomine Lavinum, et concessitt eis Poium, ut Castellum ibidem
construerent, cum Bosco de Zappino, et cum terris quingentorum modiorum; accepitque per cambitionem ab eis eiusdem
quantitatis terras in Pago Pinnensi inter fluvium, qui dicitur Nora, et fluvium qui vocatur Tabe , et in planitie Piscariae, ubi
Orfianum vocatur, et per alia loca et vocabula, sicut in chartis inde conscriptis reperitut et legitur. Senebaldus vero, et
Scifredus, et Wido filii Luponis, construxerunt Castellum in eadem propria terra Beati Clementis, et aggregaverunt in eo
villas plures assensu et voluntate Abbatis. Sanctus Vatentinus nomen est Castelli, pro eo videlicet, quia sicut fertur, in
supradicto vocabulo de Zappino fuit olim civitacula quaedam, in qua cum duo fratres Valentinus et Damianus pro Christi
nomine fuissent martyrizati, et post ipsius civitatuluae destructuinem inventi, et deportati nec non Ecclesia in eorum honore
seu vocabulo in ipsius Oppidi loco aedificata, ideo Castelli nomen est Sanctus Valentinus. Construxerunt etiam aliud
Castellum circa fluvium Lavinum, cuius nomen propter eius Ecelesiam inibi dedicatam est Sanctus Vitus.
XIII. ABBAS IOANNES.

