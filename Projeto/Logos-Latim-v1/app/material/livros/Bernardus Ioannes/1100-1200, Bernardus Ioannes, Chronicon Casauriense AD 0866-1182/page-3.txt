castella, non civitates, sed illum qui propter Dominum in marinos demersus estgurgites. Ut mihi Deus clemens efficiatur,
Clementem requiro, non alium nisi illum, qui fuit secundus a Petro. Ille in aquis demersus extitit, ego vero illum in medio
aquarum locare desidero, ut summersos in aquis iuvet precatu sanctissimo. Ne confundas quaeso, Pater sanctissime, faciem
meam. Reduc ad memoriam quae sustinuerunt parentes mei, et in his, quae postulo, efficacem praebens audientiam, da mihi
quae postulo, Clementem propter Dei clementiam, ut Clemens ipse postulet velocem indulgentiam”. His Adrianus
respondit: Imperator Auguste, quera tu postulas non est possibile me dare tibi, sed in voluntate est tam Cleri, quam populi,
quibus nolentibus aliquid pretiosum non possum prabere alicui. Verumtamen si eorum rogatus tibi faverit, his qua postulas
mea voluntas deesse non ptoterit. Quibus Imperator auditis, conversus al Clerum et populum ait. Quid super his quae
postulo, Sanctissimi Patres et Orbis domini, visum est vobis ? Si maiora postularem in mea erat fiducia quod facilissime impetrare deberem. Nunc vera minima poslulo, quae mibi non petenti a vobis offerri deberem ultro. Ad haec Cardinales: Non
hoc inquiunt, Domine Imperator, debes postulare: immo si tibi non postulatum accipere, et acceptum ubicumque volueris
ponere. Tu es enim Orbis terrarum Dominus, et Romana Ecclesiae filius per te crevit, et crescet, Deo volente, nostrum et
Ecclesiae decus. Accipe quod postulas quia in hoc favemus tibi et totus populus. Audiens haec Papa Adrianus cuius erat ad
perficiendam Imperatoris petitionem promptus animus, respondit Clero, et in responsione respondit populo. “Licet
agnoscam Dominum Imperatorem Ludovicum maiora promeruisse, non tamen volui eius petitionibus assensum praebere,
donec audirem ex
vestro ore quid super his, quae postulabat, iudicaretis. Quia ergo vobis placet, quod
postulata
accipiat, ne confundere videar faciem eius, quem honorare decrevi, dono sibi et concedo Corpus Beati Clementis et
Praesulis, qui iussu Traiani Imperatoris in mare demersus fuit, et nobis, volente Deo, redditus. Insuper et addo reliquias
Apostolorum Petri et Pauli, ut in omnibus laetificetur mens Imperatoris, et habeat bonum animum erga filios pacis”. His
auditis Imperator Augustus prodidit ad genua Papae ipse et procerum suorum coetus et lachrymis effusis exultat in his
laudibus: “gratias tibi reddo Imperator coelestis, cui ego potentia teneo regnum in terris. Tu Domine adimplevisti
desiderium meum, da mihi quod possim videre Sanctum tuum, et in tali loco ponere, ubi honorificetur nocte dieque per
nomen unigeniti Filii tui Domini Nostri Iesu Christi, cum quo et cum Spiritu Sancto vivis et regnas in saecula saeculorum.
Et cum omnes dixissent. Amen, iussu Beatissimi Papae Adriani allatum est Corpus Clementis Martyris Gloriosissimi, et traditum Ludovico Imperatori, qui frangens illico vas in quo erat positum, traxit singulatim omnia ossa eius; et ne aliquid
deesset diligenter aspiciens, involvit totum corpus in pretioso palio. Deinde posuit in vasculo pretioso, quod ipse Rex secum
habebat, factum de alabastro; ibique celebravit excubias, et solemnes vigilias per aliquot dies. In quo tempore tractavit cum
Petro Consule et Duce Urbis Romanae de possessione et Capella Sancti Blasii infra eandem urbem aedificata, et una carte in
loco et fundo Tusciano, quam noviter a praefato Petro Imperator emerat: datis inde sibi, cum esset Salerni, per
Hermenulfum Comitem et Missum suum octingentis libris argenti, et de aliis multis rebus cum Domino Papa, et cum
Cardinalibus et Senatoribus, et cum tota Romana plebe.
Perfectis igitur illis, quae in Romana civitate decreverat facere, levaverunt Corpus Sancti Martyris, et cum Hymnis et
Canticis spiritualibus Domino Apostolico praeeunte exierunt ab Urbe, psallentes et gaudentes, et pro tanto thesauro sibi
coelitus collato gratias agentes omnium conditori. Huius facti fama egregia est in universo Orbe Romano, et tanta convenit
hominum multitudo, ut arenae Maris posset aequari: laudantes et magnificantes virtutem Imperatoris Ludovici, videntes in
eo gratiam esse Dei. Cum autem venissent ad insulam Piscariae, quae validis aquis cingitur undique, in ea parte, qua erat
pons regalis, constitit omnis multitudo iussu Imperatoris. Et illis stantibus, Ludovicus ait: Sicut credimus, nos portamus
ossa Beati Clementis, quae tumulare desideramus in loco, quem cernitis. Verumtamen ad hoc agendum habemus opus
auxilio nostri Redemptoris. Rogemus ergo eum, qui omnia potest, ut demonstret nobis hodie in vestra praeentia, si hic
veraciter ille Clemens est, qui in profundo maris precipitatus invenit templum marmoreum Angelicis manibus sibi
praeparatum; iter prabens populo terrae in annuis festivitatibus suis, ut videntes enarrent mirabilia Dei. Sihic est, de quo
non diffidimus, ostendat nobis Deus tali conditione, ut multus ipse qui portat eum, incedat per medios fluctus sicco vestigo,
et dirigatur non homine duce, ad illum locum, in quo loco honorifice eum sepelire decrevimus praestante Domino Nostro
Iesu Christo. His dictis multos aquas ingreditur valde profundissimos, quae impetu vasto currentes marinas repraesentabant
undas, et super ipsas ambulans sicco vestigio longo tractu uno fere stadio intravit insulam, et ubi constitit, ubi Dominus
perordinaverat Sancti Martyris glebam. Quod videntes populi omnes, una voce laudaverunt Omnipotentiam Dei, qui
praesens est omnibus invocantibus se in veritate, qui tam mirifice declaraverat merita Sancti Martyris sui. Erant ibi
quamplures diversi infirmatibus laborantes, qui audito adventu Martyris gloriosi fecerant se asportari de civicatibus et
habitaculis suis, habentes in Deo fiduciam, qui per sanctos suos operatur mirabilia magna nimis. Hi revoluto corpore Sancti
Clementis, cum eius ossa nuda teneret sacratissima manus Imperatoris tantus odor egressus est de ossibus suis, ut visum
esset illis, qui aderant, quod essent in paradiso Dei. Ex quo odore ubi fuerunt tacti languentes, quos supra diximus, et multi
paralytici, illico sunt redditi sanitati. O quantus luctus prae gaudio, et quantus clamor sublatus est in excelso; cum viderent
illos sanos, quos moribundos attulerant, videre, qui nihil antea videbant, audire, qui surdi multo tempore fuerant! His
exhilaratus Dominus Imperator, praecipit Clerum ornari vestibus sacris, et populum intendere orationibus sanctis, et ipse
cum Archiepiscopis, et Episcopis involverunt membra Sancti Clementis, et Reliquias Apostolorum Petri et Pauli in
medietate pallii, quia alia medietas reservata est ad posteros in memoriam huius translationis et recondi fecit eum in

