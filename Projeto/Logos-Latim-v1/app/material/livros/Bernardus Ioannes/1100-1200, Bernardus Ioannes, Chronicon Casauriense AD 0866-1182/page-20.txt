casis, massariciis, et aldionariciis, ac cunctis appendiciis earum, iam dicto summae Trinitatis venerabili Coenobio
praentialiter solemniterque largimur, et per huius nostri praecepti Imperialem auctoritatem irrefragabiliter stabilimus, ut habeant eas, et possideant, fruanturque iure quieto ac pacifico ab hodierno die ac deinceps, tam hi qui praesentes sunt,
quamque et illi, qui venturi sunt famuli Christi, omni nostra proheredumque ac successorum nostrorum repetitione,
molestatione, vel qualibet publica exactitione remota.
Ita tamen ut tres quotidie pro nobis Missas, et omnibus diurnis ac nocturnis officiis centesimum vigesimum decantare non
desinant psalmum, exceptis duntaxat vespertinalibus et matutinalibus hymnis, quos perpetim pro nostrae remedio animae
repetere iugiter non cessabunt. Cunctis igitur, et cetera ut supra.
Signum manus Domni Ludovici Serenissimi Imperatoris.
Giselbertus Presbyter et Notarius scripsi et subscripsi.
Data tertio Idus Octobris, Indictioneoctava. Actum Olonna Curte Imperiali, anno Imperii Domni Ludovici Serenissimi
Imperatoris vicesimo quinto, Deo propitio feliciter Amen”.
In ultimo sane privilegio tangit de se quod in Beneventano itinere posito devenit in Piscariam, et Casauriensem
invenit insulam, ibique Sanctae Trinitatis construxit Basilicam, in qua Clementis collocavit glebam, atque Mona chorum
ibidem coadunavit turmam . Deinde
repetit de largitione omnium rerum quas in totius Italiae provinciis ad ipsius
Monasierii supplementum et Monachorum perenne subsidium acquisierat.
PRIVILEGIUM
De libertate et confirmatione omnium rerum
Coenobii Sancti Clementis.
“ In nomine Domini nostri Iesu Christi Dei aeterni, Ludovicus divina ordinante providentia Imperator Augustus.
Universorum Sanctae Dei Ecclesiae fidelium tam praesentium videlicet quam et futurorum comperiat solertia, quia cum
omnipotentis iuvamine freti, Beneventum progrederemur, in ipso positi itinere devenimus ad Piscariam, udi quandam
invenimus insulam undique aquis cinctam, quam divina inspiratione circumeuntes, et ex omni considerantes parte
perspeximus ipsam usibus esse Monachorum aptam temporibus profuturis; qua de re Dei Omnipotentis inspiratione tacti,
iussimus inibi aedificari Basilicam in honore Sanctae et Individuae Trinitatis, ubi etiam collocare fecimus corpus Beati
Clementis Martyris et Potificis Christi, ubi etiam ad cumulum mercedis nostrae coadunavimus coetum Monachorum inibi
supernae Maiestati famulantium. Quibus etiam pro amore ipsius Sanctae et Individuae Trinitatis, nostraeque pariter animae
remedio, ne aliquando paterentur egestatem contulumus omnes res nostras, quas iusto ac legali tenore acquisivimus tam
infra urbem Romam, quam extra ipsam Romuleam urbem; per totam scilicet Campaniam, et per omnem Romaniam, nec
non et per ambos Spoletanos Ducatus, seu per totam Tusciam, eo videlicet tenore, ut quandiu divina annuente miseratione
superfuerimus, et locus, et omnes res memoratae in dominium, et dispositionem nostram consistant; post nostrum discessum
redeant et locus, et res memoratae, in ordinatione fratrum in praefato Coenobio, eo scilicet ordine, ut absque ullius
controversa regulariter sub norma Sancti Benedicti degant, sanctaeque et Individuae Trinitati deserviant, et pro nobis
misericordiam ipsius exorent, ante ommia, et super omnia commonentes et praecipientes, ut nullus eos nec intus nec foris
eorum pertinentia a nobis iste possessa et eis concessa, laedere aut inquietare praesumat, sed sub nostrae Imperialis
praeceptionis privilegio secure subsistant, Deoque famulentur: interiora et exteriora secundum Dei voluntatem ordinent
atque disponant. Concedimus eis et monimina per quae nominatae res nobis delegatae sunt, et quotiescunque ille qui
praeest Abbas obierit, habeant licentiam ex sua propria congregatione secundum Dei voluntatem eligendi Abbatem.
Consideravmus et alterum locum vocabulo Moninellum, usibus similiter Monachorum aptum distantem ferme duobus
millibus ab urbe Mantovana, ubi divina praeunte gratia decertavimus construere Basilicam in honore gloriosissimae
Resurrectionis seu Ascensionis Domini nostri Iesu Christi. Nihilominus Deo famulandum coadunare iussimus inibi coetum
Monachorum die noctuque supernae Maiestati famulantium, et ut nullam in serviendo patiantur egestatem pro Dei
omnipotentis amore nostraeque animae remedio, contulimus eis omnes res nostras quas iuste ac legali tenore acquisivimus
in inferiori Italia. Quae duo suprataxata Monasteria pro Dei omnipotentis amore a nobis provisa, et in eius honore
constructa, statuimus atque praecepimus ut sine alicuius controversia aut inqiuetudine sempiternaliter permaneant stabilia
sub Dei omnipotentis gubernatione ad vota ipsius die noctuque persolvenda. Si quis vero, quod minime credimus, ipsa sua
loca, eorumque pertinentia, seu servos Dei inibi supernae famulantes Maiestati, laedere, aut inquietare, seu ex collatis a
nobis minuere, vel auferre praesumpserit, duplum eis restituat. Insuper componat pro praesumptione sua auri probatissimi
libras duodecim. Si quis vero nostrorum successorum divino instinctu praefatis locis aliquid addere vel augere voluerit, satis
desideramus atque inhianter exopatamus, sin autem unicuique eorum, qui per tempora fuerit nostrorum successorum
interdicimus, et sub divina contestamur invocatione, ut ex his quae praefatis contulimus locis, nlhil minuere vel auferre
moliatur. Quod si fecerit, sciat se incursurum iram Sanctae et Individuae Trinitatis, ita ut ad sortem Beatissimae
Resurrectionis et Ascensionis Domini nostri Iesu Christi nullatenus pervenire valeat, sed cum Iuda proditore sortem

