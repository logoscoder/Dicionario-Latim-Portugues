supradicto alabastro, et in ipso die translationis locari in altaris medio anno Dominicae Incarnationis octingentesimo
septuagesimo secundo, indictione quinta, VI. Kalendas Iunii, ad honorem et gloriam Domini nostri Iesu Christi.
Expletis igitur his, quae animo firmiter inhaerebant Imperatoris, videlicet de compositione Monasterii, et de susceptione
Sanctarum Reliquiarum Clementis, et Apostolorum Petri et Pauli, cum ipse videret locum aptissimum Monasticae Religioni,
ibi posuit nobiles genere, probos moribus, sanctos conversatione: quibus praefecit Abbatem Romanum nomine, virum
honestum moribus, literali scientia eruditum, et quasi quoddam speculum bonitatis et innocentiae, qui omnibus erat
respicietitibus ad se quasi murus inexpugnabilis, et contra omnia adversa securus. Fecit etiam praeceptum super Abbatis
electione, ut non eligatur de extranea Congregatione; Sed quotiescunque qui praeest Abbas obierit, habeant fratres licentiam
ex sua propria Congregatione eligendi Abbatem. Quod qui transgressus fuerit, sciat se non pastorem, sed lupum ponere, et
in extremo iudicio paenam praeparatam habere. Post haec Ludovicus, habito cum suis consilio, iussit plures Episcopos
convocari, et in die congrua et competenti fecere Ecclesiam in honorem Sanctae Trinitatis et Sancti Clementis, et aliorum
Sanctorum solemniter dedicari. Tantaque multitudo populi fuit ibi, ut ab eadem insula, quae satis lata et ampla est vix
posset capi. In cuius dedicatione maxima donaria fecit Ecclesiae, videlicet ad maiorem suae mercedis cumulum, ac loci
ipsius necessarium supplementum Christique servorum, ibique degentium, seu illuc undecumque advenantium, perenne
subsidium contulit in praefato Coenobio, quodcumque habebat in proprio et iuste, ac legaliter videbatur tenere intra fnes
Italiae. De quibus fecit plura praecepta, quae servantur in Archivis publicis ipsius Ecclesiae ad notitiam posterorum
profutura. Dedit ad honorem eiusdem Ecclesiae in eius solemni dedicatione plurima vasa ex solido auro et argento fusilia,
quae multa tempore resplenduerunt in ea ad Christi servitium dedicata; fuerant etiam in eius dono diversa pallia auro et
gemmis radiantia, quibus parietes Ecclesiae ornabantur, et Fratres induebantur quoties magna festivitas in Ecclesiae
celebrabatur. Et ut affectus illius, quem erga Monasterium hoc habebat supra omnia Monasteria, quae a Regibus ceteris in
Regno suo fuerant aedificata, manifestretur, et cunctis innotesceret, dedit eidem Monasterio in perpetuum possidendum iure
hereditario Sceptrum regale, quod gestabat in dextera, ut illud Abbas portaret in solemnibus festis, in loco baculi pastoralis.
Et in tantum dilexit Coenobium, ut omnem causam ipsius tamquam peculiarissimae domus suae quoadusque vixit pro amore
superno exequi modis omnibus praeordinavit. Post suum vero ex hac luce discessum illi eiusdem Ecclesiae commisit
tutelam ad cuius honorificentiam suo studio, eam constat extructam . Ludovicus igitur perfectis omnibus, quae ad regimen
praelati Monasterii, et ad decus totius Imperii pertinere videbantur, regresus est ad propria, ibique religiose et pie vivens, et
religiosius et magis pie mortens animam Deo reddidit, Regnumque et Imperium suis haeredibus dereliquit. Cuius mortis
indicio, sicut in quibusdam Chronicis reperitur, stella sicut facula ardere visa est post Septentrionem septimo die mensis
Iunii. Et tunc idem divae memoriae Imperator Ludovicus diem claudens extremum defunctus est XIII. die mensis Augusti.
Romanus autem Abbas, quem ab eo ordinatum fuiste memoravimus supra, audito obitu eius, tanto ardore memoriam eius
fecit, tot lachrymas pro eo fudit, tot pauperes et nudos vestivit et pavit; ac si eum ab inferis suis beneficiis crederet se posse
revocare. Et non solum in illis diebus, quibus auditus fuit obitus eius, verum etiam usque in sempiternum, memoria
Ludovici Sanctissimi Regis, et victoriosissimi Imperatoris in Monasterio Piscariensi non derelinquetur, dum lapis erit ibi
super lapidem, et aliquis in eo vivens invenietur. Romanus vero prudentissimus Abbas post obitum Ludovici Imperiali
tenore Monasterium rexit, augmentavit bonis omnibus et religione cumulavit, et peractis in regimine decem et octo annis
felix migravit ad Dominum .
Verum quia superius de dedicatione Eccilesiae aliquantulum breviter locuti sumus, huic placet inserere lectioni de
consecratione altarium, et positione inibi Sanctarum Reliquiarum: ut noscant posteri continuam celebrare memoriam
illorum, quorum sciunt semper sibi inesse praesentiam. Dedicata igitur Ecelesia, consecratum est altare maius in honore
Sanctae et Individuae Trinitatis, et Beati Clementis, cuius corpus honorifice sepultum ibi riequiescit. Et sunt ibi Reliquiae
Sanctorum Apostolorum Petri et Pauli, quis sanctae recordationis Papa Adrianus dedit Ludovico Imperatori cum corpore
Beati Clementis excellentissimi Papae et Martyris gloriosi. Ad dexteram vero ipsius altaris medii consecratum est altare
aliud in honore omnium Apostolorum, et conditae inibi sunt Reliquiae Sancti Andreae Apostoli, Sancti Clementis,
Sanctorum Stephani et Laurentii, Chrysanti et Dariae, quadraginta Martyrum, Sanctae Romulae, Sanctorumque Marii et
Marthae, et Sanctae Nymphae. Ad sinistram autem consecratum est altare in honore Beatissimi Benedicti Patris
Monachorum, et Institutoris coelestis normae, ibique positae sunt Reliquiae Sancti Stephani Papae, Sancti Xisti, Sancti
Calixti, Hermetis, Chrysanthi et Dariae, et Sanctorum Cyri et Ioannis, quatenus eorum patrociniis conservetur Ecclesia ista,
in qua eorum per singulos dies celebratur memoria. In crypta vero quae subtus altaribus istis est, tria altaria constructa et
consecrata sunt: quorum medium est consecratum in honore Beatae Mariae Genitricis Dei et Domini nostri Iesu Christi,
dextrum vero in honore Sanctii Blasii Martyris et Episcopi, sinistrum autem in honore Sanctissimi Nicolai. Hae reliquias,
quas modo memoravimus, et alia plures, quas praesenti scripto tradere vitantes toedium lectoris nolumus, conditae habentur
in Ecclesia, earumque memoria celebratur in ea ad laudem Domini nostri Iesu Christi, cui etiam una maiestas eademque
divinitas cum Patre et Spiritu Sancto per infinita saeculorum saecula. Amen.
Finit prosa. Incipit metrice.

