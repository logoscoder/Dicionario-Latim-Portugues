pontificali, cum gloria et honore reversus ad propria, Abbatis est insignitis officio, redimitus baculo pastorali. Reversus
itaque a sua consecratione susceptus a Fratribus debita cum reverentia, mansitque in Abbatia, et adversariis, qui volebant
Ecclesiam suppeditare, fortiter resistebat. Gulalterius Comes Manuplelli, qui pervaserat Comitatum in tempore dissidii,
coepit eum primitus persequi, et Colleodunuum quod muniverat, Belonianum violenter abstulit ei. Verum quia Domno cura
erat de loco suo, non multo post tempore, adveniente Rege Wilielmo, fugatus Comes illi de pervaso Comitatum, et invitus
dimisit Castella Beato Clementi. Praefati ceteri Comites Manuplelli, et ceteri complices eorum, dum devastarent maximam
partem regni Rex Siciliae Wilielmus veniens cum maximo exercitu depulit eos, terramque liberavit. Verum quia praefatus
Abbas Leonas non habebat integre gratiam eius, perrexit Romam ad Domnum Papam Adrianum, qui eum in Abbatem
consecraverat, a quo cum maxima honoroficentia susciperetur, tandiu mansit ibi, donec mediante eodem Domno Adriano
amorem Regis habuit, et integram gratiam apud eum invenit, et sic ad Abbatiam suam reversus quanto studio potuit ad
augmentum eius invigilavit.
Hac tempestate praefatus Comes Boamundus Tarsitanus a Domno Rege Wilielmo captus, et in vinculis positus fuit.
Cumque Rex ipse sibi pepercisset, et a captione liberasset, non multo post Tarsiam reversus, subito lateris dolore correptus,
moriens ibidem vitae finem accepit, nullosque de suis heredibus in Comitatu Manuplellensi, per quem Sanctum Clementem,
et suam Piscariensem Ecclesiam offenderat, potuit ei succedere. Quo mortuo idem Rex alium Boamundum Comitatui
Manuplelli praefecit, qui sequens praedecessorum vestigia, et irritans adversus se Dei potentiam, coepit devastare Sancti
Clementis possessiones, quae intra Comitatum eius detinebantur, ambitione etiam in Ecclesis debacchabatur. Haec dum ita
aguntur exules iterum terram intraverunt, Comitem Boamundum expulerunt, Abbati Leonati Abbatiam abstulerunt. Perrexit
itaque in Siciliam Abbas nec multo post Rex mari terraque suos persequitur: quibus fugatis liberata est Abbatia Sancti
Clementis quam revertens Abbas Leonas cum gratia et amore Regis studebat regere Abbatiam sibi commissam. Et quia
volebat, quod Abbatia sibi commissa contra adversarios innumerabiles muniretur, libertatis privilegium et munitionis
impetravit a sanctae recordationis papa Adriano, quod descriptum sic est.
1158.
PRIVILEGIUM
Domni Papae Adriani.
â€œ Adrianus Episcopus servus servorum Dei, dilectis filiis Leonati Abbati Monasterii Sancti Clementis de Insula Piscariae,
quae Casa-aurea vocatur, eiusque Fratribus tam praesentibus quam futuris regularem vitam professis in perpetuum.
Effectum iusta postulantibus indulgere, et vigor aequitatis, et ordo exigit rationis, praesertim quando potentium voluntatem
pietas adiuvat, veritas non relinquit. Quocirca dilecti in Domino Filii, vestris iustis postulationibus clementer annuimus, et
praefatum Monasterium ubi corpus Beati Clementis Papae et Martyris requiescit, et in quo Divino mancipati estis obsequio,
ad exemplar praedecessoris nostri felicis memoriae Leonis Papae sub Beati Petri et nostra protctione suscipimus, et
praesentis scripti privilegio communivimus.
Satuentes et cetera ut in Privilegio praefato Leonis Papae.
Interdicimus insuper, ut nullus Episcopus ubi Synodum celebret.Chrisma, Oleum Sanctum. Consecrationes altarium, seu
Basiclicarum, ordinationes Monachorum, seu Clericorum, qui ad sacros Ordines fuerint promovendi, a quocunque
malueritis suscipiatis Episcopo. Obeunte vero te nunc eiusdem loci Abbate, vel tuorum quolibet successorum, nullus ibi
qualibet sucreptionis astutia seu violentia praeponatur, nisi quem Fratres communi consensu, vel Fratrum pars consilii
Canioris sanioris secundum Deum, et Beati Benedicti Regulam providerint eligendum, et cetera.
Ego Adrianus Catholicae Ecclesiae Episcopus subscripsi.
Ego Gregorius Sabinensis Episcopus.
Ego Hubaldus Hostiensis Episcopus.
Ego Iulius Prenestrinus Episcopus.
Ego Galterius Albanensis Episcopus.
Ego Bernardus Portuensis et Sanxtae Rufinae Episcopus .
Ego Hubaldus Presbyter Cardinalis tituli Sanctae Crucis in Ierusalem.
Ego Ottavianus Presbyter Cardinalist tituli Sanctae Ceciliae.
Ego Ioannes Presbyter Cardinalis tituli Sanctorum Ioannis et Petri, tituli Pamachii.
Ego Ioannes Presbyter Cardinalis tituli Sanctiorum Silvestri et Martini
Ego Ildebrandus Presbyter Cardinalis Basiliae duodecim Apostolorum.
Ego Guido Presbyter Cardinalis tituli Sancti Calixti.
Ego Iohannes Presbyter Cardinalis tituti Sanctae Anastasiae.
Ego Bonadies Presbyter Cardinalis tituli Sancti Grisogoni.
Ego Guillelmus Presbyter Cardinalis tituli Sancti Petri ad Vincula.
Ego Oddo Diaconus Cardinalis Sancti Georgii ad Vellum-aureum.

