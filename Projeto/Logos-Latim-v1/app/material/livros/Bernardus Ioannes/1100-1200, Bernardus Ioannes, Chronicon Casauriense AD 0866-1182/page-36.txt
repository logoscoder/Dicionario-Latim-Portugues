subvertit, igne cremavit, et ad memoriam posterorum cineres concremati Castelli iubens in corbellis ponere, in agrum, qui
Corbellarius ab eisdem corbellis dicitur, eos spargi praecepit.
1019.
Cum ergo secundus Adatti Abbas Piscariensi Monasterio praesset (cuius nimirum temporis actus et instrumentorum
principium fit in anno Incarnationis Domini millesimo nono decimo) duo fratres Deodatus et Bonizo pro anima Roczonis
genitoris eorum tradiderunt in Monasterii proprietatem praediorum quod habebant in vocabulo Petaczano.
Temporibus huius Adae venit Henricus Imperator in Italiam, et quidquid de oppressionibus Monasterii Piseariensis per
Monachos eiusdem loci scire potuit, augustaliter emendavit.
XVI. ABBAS PETRUS.
Tribus annis tantum Adam Abbas vixit, ex quo regimen suscepit, et mortuus est. Cuius in loco successit Petrus; qui cuidam
Berardo Presbytero, et aliis viris eius sociis, concessit scripto praestariae de rebus Monasterii in Muscuso, vocabulo de
Sancto Rustico, terras, et vineas, acceptis inde solidis decem et octo. Eodem anno mortuus exstitit quo fuerat Abbas
institutus.
1023.
XVII. ABBAS STEPHANUS.
Deinde fratres eiudem Ecclesiae elegerunt Stephanum, qui coepit abbatiari anno Dominicae Incarnationis millesimo
vicesimo tertio. Tunc enim quidam Adam, filius quondam Roccae, tradidit pro anima sua Sancti Clementi medietatem
omnium rerum suarum, quas habebat per loca et vocabula, Petaczano, Vadulato, Stabuli, Vico, et Raianello, sicut in chartula
continetur. Fecit etiam Stephanus Abbas tempore suo praestarias, videlicet cuidam Iohanni concessit de rebus in Breliano
acceptis inde solidis triginta.
Decem homines erant in Villa, qua vocatur Inter-aquas, posita in Valvensi Comitatu, quae Villa erat iuris Monasterii
Sancti Clementis a priscis temporibus. Qui homines videlicet Suppo et Sabinus, et reliqui, quorum nomina chartula tradit,
pervaserant possessiones Sancti Clementis habitas in Valle Mesera supra ipsam Villam. Unde cum easdem possessiones
tenerent, et inde nollent Ecclesiae servire, Stephanus Abbas coegit illos in causam venire, ac infra Civitatem Sulmonem, ubi
Beraldus Comes Valvensis, et Berardus frater eius, cum multis aliis nobilibus viris, atque Provinciarum Iudicibus in placito
pro iustitia facienda praesidebant, confutavit acque devicit; et faciens illos consessos in ipsi Ecclesiae rebus nihil iuris
habere, a possessionibus habitione proiecit, et terram ipsam in iurisdictionem Ecclesiae convertit.
XVIII. ABBAS PEPARUS.
Stephanus autem Abbas cum uno tantum anno esset in regimine, in secundo accepit moriens temporalis finem vitae. Cui
successit Peparus, cuius actus nesciuntur, quia neque chartulis, neque opinione reperitur quid fecerit, vel quantum vixerit,
verum nomen eius post Abbatem Stephanum in catalogo ponitur, et in fine libri primi nomine tenus tantum describitur.
Iam vero Piscariensium Abbatum successio ad Domnum Guidonem pervenit, ipsique contradit Monasterii pondus. De quo
quia plura sumus locuturi, aliquantulum pausare debemus, et dare fessa membra quieti, ut ad loquendum.de tanto viro
paratiores possimus inveniri.
Explicit Liber Tertius.

L I B ER Q U A R T U S.
XIX. ABBAS SANCTUS GUIDO.
Refocillati aliquantulum a longo labore excutiamus torpida membra nostra gravi sopore, et arrepto stylo de Sancto viro
Guidone, sicut promisimus, incipiamus tractare. Verumtamen aliquantulum superius habemus sermonis initium, ut
decentius perveniamus ad eum locum, ubi fuit electus, et accepit curam Ecclesiae atque ducatum. Incuria quorundam
Abbatum, et inreligiositate Fratrum, ad tantam miseriam devenerat Sancti Clementis Piscariense Monasterium, ut pauci
numero vix possent invenire qui eis praeesse vellet; ita erant oppressi, et nomen Abbatiae paene perdiderat eorum
Coenobium. Quid facerent? hostes erant in capite a quibus circumvallabantur undique, nec eis erat facultas si possent aut
vellent Insulam egredi, quia pontem subverterant, et in locis opportunis insidias posuerant illi, qui Castella Ecclesiae

