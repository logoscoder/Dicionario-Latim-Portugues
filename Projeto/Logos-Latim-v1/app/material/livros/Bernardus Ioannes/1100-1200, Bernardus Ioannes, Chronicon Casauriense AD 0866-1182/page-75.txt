Tenementum Sancti Christiani ultra fluvium Cignum locavit Abbas, et concessit nobili viro Mallerio de Palene sub
praefixo tempore, et certo servitio, secundum tenorem, qui in ipsus scripto concessionis invenitur. Sanctum quoque
Sylvestrum de Oligeto, in quodam religionis viro Ioanne locavit. Quando Domnus Alexander Papa Romae Synodum
celebravit, Domnus Leonas Piscariensis Abbas inter Diaconos Cardinales in eodem Concilio celebrem locum habuit. Emit
profecto in ornamentum Ecclesiae Sancti Clementis sibi commissae pallea, de quibus pretiosas cappas et tunicas fieri fecit.
Emit, et acquisivit optimas planetas, et Kariffi oloserica dossalia et tapetia, ex quibus parietes Ecclesiae et chori ornarentur
in praecipuis festis, quae in eius memoria inter alia longo tempore poterunt recognosci. Libros quoque plurimos, inter quos
praecipuum Librum Decretorum cum Summis eius a Magistris compositis scribere fecit, et eos in Bibliothecam Ecclesiae
Casauriensis est devotissime contestatus. Hunc quoque Librum Instrumentorum, seu Chronicorum, quem ego Frater
Iohannes composui et ordinavi, et Magister Rusticus manibus scripsit, ipso permittente, imo iubente ac adminiculante,
perfecimus. Antiquum vero palatium Abbatum, quia vetustate consumptum suo tempore cecidit, illud renovare coepit, sed
aliis negotiis supervenientibus opus ipsum fuit intermissum. Porro domum, quam in eiusdem palatii exordio construxit, in
horreum Ecclesiae deputavit; Domum quoque ligneam ad receptionem adventantium construxit ante ipsius Ecclesiae
vestibulum.
Inspirante igitur post haec illum superna gratia, et devotione, quam erga gloriosissimum Martyrem Clementem habebat,
ipsias Ecclesiam opere mirifico renovare coepit copiosis expensis et apparatibus, et magistrorum, et coementariorum
agminibus aggregatis; primo frontispitium cum tribus portis aedificavit, et ibidem sculpturis apparentibus decoravit.
Denique ipsam pulcherrimam porticum, quae est ante levavit, et sicut cernitur in tumbam fabricavit, et priori operi coniunxit. Cui superaedificavit Oratorium ad honorem Sancti Michaelis Archangeli, et Sanctae Crucis, Sanctique Thomae Martyris
consecrandum, sed antequam opus ipsum consummare potuisset, occurrit ei finis vitae.
1176.
Quando vero fundamenta posuit, erat annus Incarnationis Domini millesimus centesimus septuagesimus sextus. Unde sic
est versificatum.
Hoc templum primo Ludovic construxit ab imo,
Abbas quod clare Leonas cupiens renovare
Cum voto magno Domini fundavit in anno
Milleno seno centeno septuageno.
1182.
Senescente iam itaque Domno Leonate Abbate, biennio ante mortem suam frequentes patiebatur infirmitates: tempore vero
Veris subito gravissima et funerea pulsatus aegritudine, astantibus omnibus Fratribus et flentibus moriens, viam universae
carnis intravit, anno Dominicae Incarnationis millesimo centesimo octogesimo secundo; Abbatiatus autem sui vicesimo
septimo, octavo Calendas Aprilis, die celeberrimo festivitatis gloriosissimae Virginis Mariae, quo salus hominum ab Angelo
sibi fuit annuntiata. Quo etiam die in ipso anno feriai quinta Coena Domini celebrabatur. Quam vero diem ipse clarissimus
Abbas reverentius atque devotius in suscipiendis pauperibus, et ceteris ipsius diei Mysteriis, prae omnibus diebus anni
quandiu praefuit Ecclesiae celebrare consuevit. Sepultus namque est in Christo iuxta parietem Ecclesiae in tumulo sibi
praeparato, ut ibidem a fratribus, quos educavit, reverenti oculo videri possit indefinenter.
EPISTOLA ROBERTI COMITIS
Capitulo

Santi Clementis post mortem
Domni Abbatis.
“ Robertus Dei et Regis gratia Comes Casertae et Magister Iusticiarius totius Apuliae, et Terrae-Laboris, Capitulo Sancti
Clementis de Piscaria amicis suis, salutem et amorem. Nos audivimus et pro certo sci mus, quod Ecclesia vestra in
manibus Domni nostri Gloriosissimi Regis est. Quare manda mus vobis, et ex parte Regia praecipimus, ut si quid evenerit
in Ecclesia vestra, quod iustitiae pertineat, scire faciatis Domno Comiti Tancredo, aut nobis; et vos non constringatis, nisi
per nos de hoc, quod iustitiae pertinet.”
CARMEN AUCTORIS
Santo Clementi.
Clemens ob lumen scriptum tibi tolle volumen
Hac ut scriptura tua sint in lumine iura:
Scriptis noscantur, quae sunt tua iura legantur.
Sit liber gratus, quem servulus est operatus.
Cui tu sis clemens proprio de nomine Clemens:
Perpetuis annis Fratris memor esto Iohannis.

