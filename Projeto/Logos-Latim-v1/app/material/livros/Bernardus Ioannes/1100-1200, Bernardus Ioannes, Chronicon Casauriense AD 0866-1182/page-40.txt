Illi metuentes magis Imperatorem, quam Deum, et cognoscentes Abbatis vigorem, et eius invincibilem animum, ad ipsius
genua procumbentes, quicquid ipsi male invaserant in eius misericordia dereliquerunt, et iuraverunt, quod nec ipsi, nec
successores sui, aliquid de illis possessionibus, quas praedictus venerabilis Abbas Wido sibi retinuerat, usurparent, et illis
tantum, quae sua miseratione non pro timore eorum vel parentum suorum habenda concederet, contenti essent.
Quae autem retinuit Abbas in sua dominatione, et quae illis concessit ne iterum fiat altercatio praesenti scripto mandare
curavimus. Retinuit sibi dominationem totius terrae, et in proprio munitiones, in quibus etiam suos misit custodes. Retinuit
et pascua, molendina, sylvas, optima rura, decimas, Ecclesias, sepulturam, et alia omnia quaecumque ad dominationis
pertinere videntur officia. Illis dimisit cetera, non sub iure dominationis, sed sicut petierant servili conditione habenda.
Sanso vero, qui princeps quodammodo, et actor huiscemodi seditionis, ut praenominatum est, fuerat, Ecclesiam quandam in
terra Sancti Clementis, in loco videlicet, qui Blivisianus est appellatus, in honore Sanctae Mariae fundaverat, in qua contra
ius et fas sicut alter Ieroboam suas aras erexerat, neque ad Monasterium Sancti Clementis funera tumulari finebat, illam
Abbas Wido cum haberet in manu, et deberet et posset funditus destruere, non pro timore Sansonis, sed pro reverentia
Sanctae Dei Genitricis, in cuius honore aedificata fuerat, integram consecravit; ibique quendam Monachum suum, nomine
Franco, posuit, qui eidem Ecclesiae deserviret, et ad augmentum rerum non ad detrimentum studeret.
1029.
Quidam Gizo dedit in Valeriano maiore et minore, et in aliis locis et vocabulis, in fundo Aprutino possessionem
ducentorum modiorum, cum ipso Castello Valeriano, et Ecclesia Sancti Iuvenalis, cum omnibus tenementis et pertinentiis
suis. Rursus in Comitatu Teatino pro reverentia Domni Widonis Abbatis Ubertus filius quondam Senebaldi, refutavit, et per
investituram reddidit Piscariensi Monasterio in manus eiusdem Abbatis omnem terram iuris Sancti Clementis, quam Wido,
et Sifredo, et Senebaldus, filii quondam Luponis, acquisierant a prioribus Abbatibus in Zappino, et allis locis, et vocabulis,
videlicet a Sancto Martino de plebe, quicquid continetur inter tria flumina, quorum nomina sunt, Orta, Lavinum, et Piscaria,
anno Dominicae Incarnationis millesimo vigesimo nono.
Haec, quae supra diximus, et multa alia, quae subtraximus a praesenti pagina ne toedium inferre viderentur Lectori, data
fuerunt Monasterio Piscariensi, et acquisita in tempore venerabilis Abbatis Widonis. Nomina quorum videlicet dantium,
atque datorum videlicet posssessionum scripta sunt, et habentur in chartulis ad notitiam posterorum.
1030.
Quidam Presbyter, Ursus nomine, aedificaverat Ecclesiam in honore Sanctae Mariae, in loco, qui Fasanaria appellatur,
ibique posuerat Abbatissam nomine Giburgam, quae praeerat Congregationi Monachorum. In millesimo trigentesimo
Dominicae Incarnationis anno illam divino ammonitus instinctu subdidit Monasterio Sancti Clementis per manum Domini
Widonis Abbatis, cum tenementis et pertinentiis suis, in locis et vocabulis, videlicet Casule, Mauro, Porcari, Lecto, Sancto
Apollinari, Mortula, terra quidem sexcentorum modiorum, sicut in charta, quae est exinde facta, legitur.
1031.
In millesimo trigesimo primo anno ab Incarnatione Domini acquisivit Domnus Wido venerabilis Abbas in Comitatu
Marsicano quandam Ecclesiam, in honore Beati Clementis constructam et dedicatam, in loco, nomine Callucu, cum
omnibus pertinentiis suis, donantibus eam quibusdam viris Mainardo, et Alberto germanis pro animarum suarum
redemptione: Cui Ecclesiae ad honorem Monasterii Piscariensis per manus eiusdem Abbatis augmentatae sunt plurimae
possessiones a quibusdamn fidelibus viris ipsius Comitatus, videlicet Dodone, Ponzone, Goffredo, Actone, Alberto,
Francone, Mainardo, Maio, per loca et vocabula, videlicet Aniu, Pede de Monte, Cretario, Petre-late, Curiano, et valle de
Ortuccle, sicut tradunt chartulae, quae inde scriptae habentur in Piscariensi Monasterio cura aliis reconditae.
1032.
Praeterea in fundo Teatino est quidam locus, qui dicitur Oligetum, in quo a quibusdam viris, videlicet Ioanne, Gifone,
Aifretlo, Maio, Petro, Benedicto, et ceteris eorum consortibus, fundata est Ecclesia vocabulo Sancti Silvestri: quam
Ecelesiam communiter omnes pro remedio animarum suarum tradiderunt, et concesserunt: ad proprietatem Monasterio
Sancti Clementis, cum omnibus rebus, et possessionibus suis. Et in anno Domini millesimo trigesimo secundo ipsam
donationem chartula confirmant in manibus Domini Widonis Abbatis devotissime obtulerunt.
1033.
Per idem tempus vir Domini Wido Abbas tam pro sua religione, quam pro gloriosi imperatoris Chuonradi timore, florebat
pace et quiete in Domino, sed ei diabolus invidens quosdam nefarios suae crudelitatis ministros, videlicet habitatores Sancti
Valentini contra eundem Sanctum Virum armavit, et campum, qui proprie proprius Beati Clementis erat, et ad ius eiusdem
Ecclesiae pertinebat, invadere fecit; unde saepissime vir summae mansuetudinis angustiatus Baronum turmam, et
indigenarum aggregavit, quorum testimonio cum praefati nequissimi acqiescere nollent, tandem sententia prolata iudicio
quod ipsi denegabant, et isti affirmare volebant, pugna terminari iudicavit, ut qui victus esset campum amitteret, et de
ceteris minus credulus appareret. Hanc enim rationem Valentiniani videbantur habere, quia Piscaria antiquos cursus nota
erat praeterminisse, et idcirco affirmabant quicquid intra eam et castellum continebatur haberi de eorum possessione. Venit
dies in qua moltitudo Baronum et plebis coadunari debebat, qui omes uno ore affirmabant Abbatem ingiuste niti, et agrum
esse de pertinentiis Sancti Valentini. Quid plura? Beatus vir Wido, cuius spes tota erat in Domino, suos iussit insistere
orationi, et pridie antequam pugna debebat fieri, solus media nocte egressus de Monasterio, comitante eum, qui semper

