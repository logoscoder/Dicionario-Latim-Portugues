in praesentibus quam provideret futuris, in hoc facto Castellum, quod foris erat intromittens, aedificavit in Insula, et ipsum
turre et moenibus circumdedit, viros et mulieres habitatores ipsius Castelli instituit; transitum suum et habitatorum eiusdem
ante portas ipsius Castelli communem fecit: hac nacta occasione, quia Toccenses infestabant habitatores exterioris Castelli .
1075.
Praeter haec etiam sequenti anno, qui est ab Incarnatione Domini annus millesimus septuagesimus quintus, Rainardus,
supradicti Oberti filius, eodem, et simile ordine ac tenore quo et pater eius, quartam partem sibi residuam de suprascripto
Sancti Valentini Castello devoto animo Sancto Clementi obtult, et chartulam confirmationis inde faciens Domno Trasmundo
Abbati legaliter tribuit.
Iste siquidem Abbas cum esset Episcopus, et Ecclesiam Sancti Pelini miro opere renovasset, et etiam Sancti Phanphili
Sulmonensem Ecclesiam iam renovare coepisset, quamvis possessionibus non extiberaret, imo, sicut supra, notavimus,
detrimentum pateretur, tamen non fuit contentus humilitate prioris Ecclesiae quae fuerat aedificata a Ludovico imperatore in
loco ubi ob hoc usque hodie dicitur ad Sanctos novos, aedificavit novam Ecclesiam, in qua coegit manere congregationem,
volens ibi si tempus haberet, et Deus vellet, transferre Beatissimum Clementem.
1076.- 77.- 78. et 79
Veruntamen Deus eius nisibus obstitit, et quod ipse praeordinaverit ut homo, sicut in sequenti dicemus, evenire non potuit.
Tunc siquidem volvebantur anni Dominicae Incarnationis millesimus septuagesimus sextus, et septimus, et octavus. In
tempore etiam Abbatis huius et Episcopi, in anno videlicet ab Incarnatione Domini nostri Iesu Christi millesimo
septuagesimo nono, quidam Spanus nomine dedit Monasterio Sancti Cle:nentis pro remedio animae suae Ecelesiam Sancti
Sylvestris, quae est in Caramanico, cum tenementis et pertinentiis eiusdem Ecclesiae, sicut in charta ab eo facta legitur.
Ugo namque Malmazettus videns novas munitiones fieri, et metuens ipsas fore impedimentum sibi, invaserit multa
Castella, et munitiones, et maximam partem illius regionis finxit se amicabiliter velle habere colloquium cum Abbate.
Tetendit insidias, illumque provisum, et minus cautum comprehendit, in carcerem trusit, et tamdiu ligatum tenuit, donec
omnia nova aedificia dirueret, et habitatores rebus et utensilibus spoliaret. Postquam omnia sicuti sibi placuerat demolitus
est, Abbatem solvit, et liberum abire permisit. Qui rediens ad Abbatiam cum eam nudam et bonis spoliatam videret, et unde
posset vivere in ea non inveniret, tristis et verecundus, partim quia destructum videbat quod aedificaverat, partim propter
dedecus quod sibi grave illatum fuerat, postquam per octo annos praefuit Abbatiae, regressus est ad Sanctum Pelinum suum
Episcopium, ibique paucis diebus postea vivens, reddidit carnis debitum, et moriens quinto Calendas Decembris, ibidem in
Ecclesia Sancti Pelini meruit habere sepulcrum. Monachi autem in destructione Ecclesiae quae facta fuerat, ut praediximus,
ab Ugone Malmazetto in tempore Trasmundi Abbatis Sancti Clementis, et Sancti Pelini Episcopi, per diversa loca dispersi,
quando potuerunt reversi sunt ad Monasterium, et ante Corpus Sancti Clementis, quae pars sola Ecclesiae cum quatuor
tantum veteranis Monachis integra remanserat, quos quatuor Monachos in ipsa Monasterii mutatione vixisse nostri maiores
tradunt. Quia, nunquam recedimus a loco quem elegit Dominus, et in quo Dominus noster Beatus Clemens voluit
requiescere, non enim sine Dei nutu hic Ludovicus Imperator Domino templum istud aedificavit, et ideo non aliter quam
corpus sine anima poterit quis nos alibi transferre, quia potius mori volumus, quam hinc discedere. Cetera enim praeter
locum ipsum, in quo supradicti quatuor Monachi ante Sanctum Clementem excubabant, vepres et urticae occupaverant,
conglobati sunt ipsi Fratres, et desolationem Ecclesiae, depopulationem Monasterii lugentes, in dolore et aerumna ipso
tempore permanebant.
1080.
XXIV. ABBAS ADAM.
Tandem quia sine Abbate esse nolebant, unum ex suis, Adam nomine, ipsius Monasterii praepositum in sederm posuerunt,
eiusque auxilio ad restaurationem Monasterii, si facultas ei daretur, desideranter invigilabant anno Domini millesimo
octogesimo, Indictione tertia.
1081.
Anno igitur Dominicae Incarnationis millesimo octogesimo primo, quidam Benedictus de Castello Poperi, in eiusdem
pertinentia dedit Sancto Clementi quasdam possessiones. Et quidam Dodo Presbyter quasdam alias in pertinentia de Tocco,
per loca et vocabula quae in chartis inde ab eisdem factis, et Abbati Adae attributis habentur.
1082.- 83.- 84. 85.- et 86.
Elabentibus post haec annis ab Incarnatione Domini nostri Iesu Christi millesimo octogesimo secundo, tertio, quarto, et
quinto. Anno etiam Dominicae Incarnationis millesimo octogesimo sexto, Indctione nona, quidam Ugo, genere Francus, pro
anima sua et parentum suorum, dedit Sancto Clementi possessiones in territorio Teatensi, videlicet in pertinentia de
Castello, quod dicitur Villamaina, sexaginta et sex modiorum, et faciens inde chartam confirmationis obtulit Monasterio, de
quibus Abbas Adam fecit cambium cum Domno Rainulfo Teatino Episcopo, recipiens inde prope Monasterium in loco, qui
dicitur Caniano, et ad Pontem Marmoreum, terras et vineas, et Plebanam Ecclesiam Sancti Petri, cum omnibus quae sibi
pertinebant. Refutavit etiam idem Rainulphus Teatinus Episcopus Ecclesias, quas antiquitus habet Sanctus Clemens in

