venditionis a me rata subscripsi. Signum manus Iohannis filii Leonis de Civitate Roma ex genere Romanorum. Ego
Gregorius, filius Leonis de Civitate Roma, legem vivens Romanam, in hac charta venditionis rogatus a Petro testis
subscripsi. Signum manus Iohannis Ducis de Civitate Roma legem vivens Romanam testis subscripsi. Teubaldus legem
vivens Romanam in hac charta venditionis rogatus a Petro tetsti subscripsi. Signum manus Landerici ex genere
Romanorum. Richinus rogatus a supradicto Petro testis subscripsi. Agelmundus Notarius Domnni Imperatoris in hac charta
venditioni rogatus a supradicto Petro testis subscripsi. Iohannes, et Aripertus in hac charta vendit, rogati a Petro testes
subscripserunt. Petrus Notarius Domini Imperatoris scriptor huius chartule venditionis, quam post traditam complevi, et
dedi.
872.
Vir etiam nomine Pratari vendidit eidem Augusto anno Imperii sui XX. terram in fundo Aprutino, Casale vocabulo Iuliano
pro supplemento Piscariensis Ecclesiae acceptis ex Regio Fisco XX. solidis.
Circa tempus vero fundationis Monaterii Piscariensis magnificus Imperator nolens sicut olim Rex David, nisi in proprio
solo constituere domum Dei, accersito quodam Illustrissimo Sisenando, et tributis ei per missum suum Adoaldum XX. libris
argenti, exegit ab eo quicquid possessionis et iuris proprietatis, nec non conditionis ex eadem habebat Insula.
I. ABBAS ROMANUS.
Igitur Abbate Romano iam ordinato, et in apparatu fundandae Piscariae Ecclesiae studiosus,insistente, quidam Auderadus
Amiternensis concessit pro anima sua ipsi sancto loco in subsidium Monachorum servos et ancillas, in loco nomine Urbeto,
et vallem Civitonicam, et in Pantano et Civitate Caballari; et terram modiorum mille nongentorum. Eodem modo fecit
consobrinus eiusdem Auderadi, nomine Manardus, pro anima sua, et genitoris sui Auderadi, et matris suae Mariae, omnia,
quae habebat in ipso monte Sancti Mauri, vidilicet silvas et terras, et in loco nomine Poze terram viginti modiorum.
Ipso quoque tempore Romanus, religiosus Abbas, fecit plurimas praediorum emptiones, videlicet a Liutaldo terram in
eadem Insula Piscariae.
Praeterea Suppo Piceni Comes, qui et Dux inscribitur, in Imperatoris exercitu fulgidus, sub ipso tempore traslationis Beati
Clementis obtulit pro luminariis ante ipsum sanctum corpus habendis quamdam villam suam apud Pinnensem Civitatem,
nomine Paternum, cum reditibus et omnibus sibi iure pertinentibus.
Item Romanus Reverentissimus Abbas eo tempore quo Monasterium constructi debebat emit in Beloniano, Caniano, et
vico Teatino, terras, casas, vineas, et omnes res Magelfredi, filii Formosiani, possessionem centum viginti modiorum praeter
silvas et vineas, et omnem haereditatem suam, sicut videbatur habere in montanis, et planiciis.
Igitur cum in vico Teatino in campestri planiite iuxta fluenta Piscariae maneret exercitus, et Domnus Imperator Ludovicus
ad fundationem Monasterii vehementer anhelaret. Eodem tempore tractata et habita cambitione cum Grimbaldo Pinnensi
Episcopo de Casauriensi insula, accepit ab eodem scriptum confirmationis.
Sane Romanus Abbas prudenti consilio a possessionibus sibi venditis viros qui eas ven debant non penitus excludebat, sed
et nonullis de venditoribus a se possessiones emptas, et in Monasterii ius conversas beneficiali ordine legaliter praestabat,
sicut fecit de quibusdam viris Arifredo et Ildeperto et Raciperto, quibus ipsas res, quas ipsimet vendiderant, Paterno,
Selcano, et Ragiano concessit sub certo censu. Cum igitur Ludovicus Imperator Beneventum proficisceretur, fundati iam
Casauriensi Basilica, commisit ipsum opus Domno Romano Abbati ut donec idem Imperator rediret, structurae parietum
insisteret, et in emendis possessionibus valde solicitus et intentus esset. Unde sub ipso tempore fecit per plurima loca
plurimas emptiones villarum, praedorium, casalium, domorum, terrarum, vinearum, camporum, multarumque rerum
mobilium et immobilium. Nam in villa Fleccine omnnes res cuiusdam Rimonis, filii quondam Aderisii ex genere
Alaammandorum; omnes res cuisdam Rosperti filii quondam Leonis in villa lucino Tocci tenemento, et omnes res et
substantias cuiusdam W. Indeperti filii quondam Luponis in Villa quae nominatur Scanglare Castello Sancti Valentini
pertinente.
Sequenti quoque die vir nobilis et ditissimus Lupo filius quondam suprascripti Aderisi, obtulit se cum omnibus rebus suis
mobilibus et immobilibus quas habebat in Bectorrita Domno Romano Abbati, et veniens ante altare fecit oblationem rerum
suarum, et secundum Regulae morem vitam Monasticam assumens in congregatione receptus est, sicut libellus traditionis
quem de suis rebus condidit, protestatur; Ipso etiam die Romanus Abbas fecit altera emptionem a ditissimo viro Magelfredo,
Formosiani filio de terra in vico Teatino et Tocco quam habebat in casis, paediis, vineis et ceteris rebus a flumine Piscaria
usque in rivum Arullum, et confinium Valve, dans ei proinde pretium de argento solidos centum.
Pelerinus siquidem illustris vir Pinnensis, audiens Abbatem Romanum pro possessionibus emendis pecuniam regiam
largiter expendere, venit ad Casauriense Coenobium, tradiditque Domno Abbati per chartulam venditionis quicquid in villa
nomine Salaiano videbatur habere, recipiens inde ab eo pretium in argento centum solidos.
Quod Casale cum aliis possessionibus, quae vocantur Ampullula, Salsula, Albenetulo, Celiffe, idem Pelerinus a Piscariensi
Monasterio tenuit, Abbate Romano beneficiali ordine sibi largiente subscripto et certo censu atque servitio, ut in ipsus
scripti chartula legitur. Per idem tempus Allo quondam Castaldio, vir locuples in Pinnensi et Teatino Comitatu, cum uxore
sua nomine Fredeldi, investivit Romanum Abbatem de duabus Curtibus, quarum una dicitur Viarium in Tocci pertinentia,

