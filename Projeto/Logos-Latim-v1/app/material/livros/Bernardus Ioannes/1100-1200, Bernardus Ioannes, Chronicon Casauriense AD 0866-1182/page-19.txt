sedecim Curtes. Quae Curtes et res in quibus locis, et a quibus hominibus, et qualiter ab eodem serenissimo Augusto fuerint
conquisitae ipsa sacrosancta praceptalis pagina manifeste declarat.
PRIVILEGIUM QUARTUM.
De rebus Tuscae, et aliarum Provinciarum
“ In nomine Domini nostri Iesu Christi Dei aeterni, Ludovicus divina ordinante providentia Imperator Augustus, cunctis
sanum sapientibus liquet, quia quo magis cultibus divinis insistimus, eo amplius supernae Ma iestati reconciliamur. Proinde
universorum Sanctae Dei Ecelesiae, nostrorumque fidelium, praesentium scilicet ac futurorum, agnoscat unanimitas, quia
nos Divino afflati instinctu, ad honorem et reverentiam tremendae, ac individuae Trinitatis Sacrosanctum Templum in
insula, quae Casa-aurea vocitatur, fundari et consummari hilari mente praecepimus, ubi et almificum Beatissimi Pontificis et
Martyris Clementis Corpus venerabiliter recondi fecimus, atque in eodem situ famulorum Dei Coenobium perpetuis
temporibus permanendum augustaliter atque liberaliter instituimus, quatenus coadunato illic sub regulari norma
Religiosorum virorum coetu, altissimo Deo laudes iugiter inibi votaque resultent. Qua de causa ad maiorem mercedis
nostrae cumulum, ac loci ipsius necessarium supplementum, Servorumque Christi in ipso degentium, seu illuc undecunque
adventantium, perenne subsidium, contulimus in iam dicto Sanctae Trinitatis Coenobio omnes res nostras, quas
conquisivimus per totam Tusciam a quibusdam hominum: hi sunt Farimundus Diaconus et Capellanus, simulque Farao et
Farulfus filii quondam Farulfi, videlicet Curtem in fundo Hisiano, et aliam Curtem in fundo Palmae, una cum omnibus ad
suprascriptam Curtem pertinentibus; et quod ipsius Farimundi in parte evenit a suis fratribus, hoc est quinta portione de
Curte in fundo Pao, et Curtem in fundo Pantanola, et Curtem in fundo Venetia, et Curtem infra Civitarem Tuscanam, cum
omnibus ad suprascriptam quintam portionem pertinentibus. Donamus et Curtem nostram in Suberella cum omni pertinentia
vel adiacenta sua, cum servis et ancillis, cartulariis, aldionibus, libellariis, mobilibus et immobilibus sicut ad nostram
tenuimus manum totum in integrum. Similiter donamus ipsas res, quas Walbertus Episcopus nobis per Chartulam delegavit
in territorio Tuscanense, hoc est Curtem in fundo Cassiano, et Curtem in Orta cum servis et ancillis, cum mobilibus et
immobilibus, cum omni pertinentia eorum. Pari etiam modo donamus Casas Massaritias numero decem quas Asprandus
filius quondam Asprandi nobis per Chartulam delegavit, quae sunt positae in finibus Castro Tuscana, omnia ad suprascriptas
Massaritias pertinentes: seu et res in finibus Piscariensis, quas Guillelmus nobis per Chartulam delegavit, cum omnibus ad
easdem res pertinentibus, verum etiam donamus et omnes res, quas nunc habemus in Castro Felicitatis, et Curtem nostram
in Sancto Cerbonio, et Curtem nostram in fundo Carpena, et Moliano; nec non et donamus curtem nostram in fundo
Gorgiano, qui vocatur ad Sanctum Heliam in finibus Apruriensis, similiter cum servis et ancillis, cum mobilibus et
immobilibus, omnia sicut ad nostram tenuimus manum. Quae
autem Curtes, et res superius nominatae, seu
quocunque contractu iuste ac legaliter in nostrum ius dominiumque transfusae sunt, omnes dumtaxat iuris nostri per
denominata loca Curtes cum servis et ancillis, atque aldionibus et omnibus, quae in his inventae fuerint rebus, ac cunctis
appendiciis earum, iam dicto Suquestratus pars illius sit in stagno ignis ardentis et sulphuris. Sed ut haec nostrae
liberalitatis, ac piae largitionis, seu praefixae institutionis pagina perpetuum obtinere valeat robur, manus eam nostrae
annotatione solemniter insignivimus, nostraeque bullae impressione subter confirmari iussimus.
Signum manus Domni Ludovici Serenissimi Imperatoris. Giselbertus Presbyter et Notarius ex iussu Imperatoris scripsi et
subscripsi.
Data Calendis Septembris, Indictione octava, Actum Olonna in Curte Imperiali, anno Imperii Domni Ludovici Serenissimi
Imperatoris vicesimo quinto, Deo propitio feliciter.”
In altero quoque Privilegio repetit de Monasterii constructione, et Beati Clementis almisici Corporis Translatione. Deinde
pernotantur ibi omnis Italiae provinciae, in quibus possessiones et omnes res ab eo sunt acquisitae, et Piscariensi Monasterio
collatae. Hinc etiam praecipue describit de Missis, et Psalmo centesimo vicesimo in diurnis et nocturnis Officiis et de
matutinalibus et vespertinalibus hymnis pro eius anima perpetim decantandis.
IN HOC QUINTO PRIVILEGIO.
Libertatis mandat Imperator qualiter oretur pro eo .
“ In nomine Domini nostri Iesu Christi Dei aeterni, Ludovicus divina ordinante providentia Imperator Augustus . Cunctis
sanum, et cetera, ut in superiori.
Qua de causa ad maiorem nostrae mercedis cumulum, ac loci ipsius necessarium supplementum, Christique servorum in
ipso degentium, seu illuc undecumque adventantium perenne subsidium, universas nostrae proprietatis res, quae sive infra
Romanam Urbem, sive extra ipsam, seu etiam per totam Pentapolim, Tusciam, et Spoletinum Ducatum, atque Camerinum
Comitatum, nec non etiam Firminum, Ascolinum, Aprutinum, Penninum, seu Teatinum territorium quocumque contractu
iuste ac legaliter in nostrum ius dominiumque transfusae sunt. Omnes duntaxat iuris nostrii per denominata loca Curtes cum
servis et ancillis, atque aldionibus, et omnibus, quae in eis inventae fuerint rebus, mobilibus et immobilibus, cum universis

