propensiori tenemur adesse, et hoc sibi propesius conservare. Unde siquidem est, quod nos illorum iustitiae providere
volentes per Apostolica tibi scripta mandamus, atque praecipimus, quatenus possessiones, quae in Parrochia tua ad
praescriptum Monasterium pertinere noscuntur, quas tu aut aliqui Parrochianorum tuorum occupatas tenent, praefato Abbati
et Fratribus, omni occasione et excusatione cessante, restituas, vel ita eis plenam inde iustitiam facias, quod ad nos pro iuris
sui defectu querelam de cetero non cogantur perferre. Quod si earum detentores tua in hac parte commonitioni acquiescere
forte noluerint, tu ipsos sententia excommunicationis percellas, et sicut excommunicatos usque ad dignam satisfactionem
facias ab omnibus evitari.
Datum Verularum Octavo Calendas Aprilis.”
Pro Causa de Castello Ripae ventilanda..
“ Wilielmus Dei gratia Rex Siciliae, Ducatus Apuliae, et Principatus Capuae, Leonati venerabili Abbati Monasterii Sancti
Clementis fideli suo, salutem et dilectionem. Literas honestatis tuae, per quas Curiae nostrae supplicando mandasti, ut
liceret tibi venire Panormum ad Curiam nostram, et ibidem consistere in iudicio cum Guilielmo Morello: de his, qua
proponis adversus eum, vidimus, et in eo petitionem tuam clementer admisimus. Mandamus itaque et praecipimus fidelitati
tuae, ut his visis literis statim venias ad Curiam nostram; nos enim mittimus praecipiendo iam dicto Guilielmo Morello per
literas nostras, ut ipse smiliter veniat Panormurn ad Curiam nostram, paratus respondere super his, quae tu proposueris
adversus eum.
Data Panormi mense Decembri sexto Indictione quinta.”
De Hominibus Sancti Clementis ex Castello Ripae
Abstrahendis.
“ Wilielmus Dei gratia Rex Siciliae Ducatus Apuliae, et Principatus Capuae, Ioselmo Comiti Loriti, Odoni de Celano
Iustitiariis et fidelibus suis, salutem et dilectionem. Notum facimus vobis, quod Leonas venerabilis Abbas Monasterii Sancti
Clementis de Piscaria ad Curiam nostram veniens conquestus est, quod Guillelmus Morellus contratenebat ipsi Abbati
abstrahere quosdam homines Ecclesiae Sancti Clementis de quodam Castello suo,quod dicitur Ripa.Verum qnia praedictus
Guillelmus presens erat, constitit in iudicio in Curia nostra cum eodem Abbate et iudicio Curiae nostrae, praedictus Abbas
obtinuit, ut liceat ei homines ipsos de eodem Castello abstrahere, et in terram suam perducere. Quare mandamus stulio
fidelitatis vestrae, et praecipimus, ut si praedictus Guillelmus mandatum Curiae nostrae praeterire, vel aliquatenus differre
voluerit, vos illud adimplere faciatis.
Data Salerni mense Iunii quinto, Indictione quinta.”
Pro rebus Sancti Clementis in Civitate
Sancti Angeli.
“ Wilielmus Dei gratia Rex Siciliae, Ducatus Apuliae et Principatus Capuae, Iolselmo Comiti Loriti Iustitiario et fideli suo,
salutem et dilectionem. Leonas venerabilis Abbas Sancti Clementis de Piscaria ad Curiam nostram veniens exposuit
Maiestati nostrae, dicens, quod praedictum Monasterium Sancti Clementis habet quosdam homines in terra tua, in civitate
vidilicet Sancti Angeli, quibus Baiuli tua multa iniusta inferunt, adeo quod praefatum Monasterium redditus, et ea, quae
solitum est habere, et habere debet, nullo modo potest habere; sicut ipse Abbas dicit. Unde mandamus studio fidelitatis tuae,
et praecipimus, ut si verum est illud, iuste et rationabiliter emendari facias, ut praedictus Abbas super hoc ad Curiam
nostram iustam querimonia ulterius non deducat. Praeterea idem Abbas conquestus est, quod Ecclesia sua debet et consuevit
habere decimas de quodam tenimento terrae tuae, quas ei contratenes, sicut ipse dicit. Quare mandamus tibi et praecipimus,
ut si verum esse, sicut solitum est, et hactenus habuit, eas habere permittas.
Data Salerni mense Iunii, Indictione quinta.”
EPIST0LA
Goffridi Comitis
“ SprituaIi in Christo Patri suo, fratri et amico plurimum dilecto Domno Leonati, Coenobii Sancti Clementis Venerabili
Abbati, Goffridus Dei et regia gratia Comes Alesinus et Domni Regis Iustitiarius, salutem et debitam in Domino
reverentiam. Ex obedientiae debito et sinceritate dilectionis, quae nos Venerabili Monasterio vestro et vobis devotos
coniungunt, ea, qua voluimus exultatione fratrem, a latere vestro ad nos transmissum honorifice recipientes
petitionibus Monasterii vestri nobis per eum significatis alacriter et sincere paruimus, partem videlicet Piscariae in caldulis;
quam in domanio nostro tenemus, petiam terrae quandam prope pontem Alesinsinam terram, quae fuit de Bibaldo ad
plantandam vineam, et homines duos Monasterio vestro utiles concedentes, de quibus Fratri Petro Monacho vestro
instrumentum necessarium fieri faciemus. Haec autem in praesentiarum devoto animo Monasterium vestrum augendo tri
buimus, et de cetero divina largiente gratia in maiora praevidebimus, vobis vero et Fratribus vestris in beneficiis et
orationibus vestris pro nobis apud Dominum sit cura et memoria nostri”

