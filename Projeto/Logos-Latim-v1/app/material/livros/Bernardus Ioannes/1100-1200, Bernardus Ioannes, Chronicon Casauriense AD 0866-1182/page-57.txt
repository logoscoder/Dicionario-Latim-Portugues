XXIX. ABBAS GISO.
Cui successit supradictus Giso, revocatus atque reductus a Monachis, et toto populo Sancti Clementis, eo quod in rebus
secularibus esset studiosus. Quem sacravit Paschalis Praesul Romanus Beneventi; et sacrato, ut moris est, dedit curam
animarum et regimen Monasterii, anno Dominicae Incarnationis currente millesimo centesimo duodecimo. Ipse aedificavit
domum, quae Sacristaria appellatur, in qua thesauri, et ornamenta Ecclesiae conservantur.
1113.- 14.- et 15.
Transactis autem annis ab Incarnatione Domini nostri Iesu Christi millesimo centesimo decimo tertio, millesimo centesimo
decimo quarto, millesimo centesimo decimo quinto. Praefatus autem Giso sciens se pro benefactis suis a Deo bonam
remunerationem habiturum, ad augmentum Ecelesiae, et profectum omnium Fratrum, dedit Ecclesiam Sancti Bartholomaei
de Orta, cum omnibus pertinentiis suis, et duos molendinos, et duos homines, in Castello, quod dicitur Phara. Haec omnia in
Capitulo dedit, confirmavit domui infirmorum Fratrum, in perpetuum possidenda iure hereditario, sicut rogatus erat ab uno
ex Monasterii Prioribus, videlicet Domno Mauro, viro admodum probo et honesto, procuratore ipsius domus infirmorum: de
cuius literatura, et arte scribendi, honor Piscariensis Monasterii satis est augmentatus.
In huius Abbatis tempore Wilielmus Tassio, de cuius ferocitare aliquantulum supra locuti fuimus, confessus reatum, quem
contraxerat de venditione Monasterii Sancti Clementis, pro remedio animae suae, et praecipue pro absolutione istius
sceleris, reddidit Castellum Sancti Mauri, quod infauste tenebat, Beato Clementi per manus Gisonis Abbatis: In cuius
tempore quidam potentes, videlicet Robertus Trogisii, et Gerardus de Coniulo, cum fratribus suis, occupabant bona
Ecclesiae et possessiones in Castello, quod dicitur Alanne, quos expulit, et terram, quam invaserant, licet eam de Ecclesia se
tenere mendaciter assererent, liberam Monasterio reddidit.
Eodem praeterea tempore ipso Domno Gisone Abbate amminiculante grande studium erat, et nimia exercitatio in
Piscariensi Monasterio a Fratribus de renovandis Libris, videlicet homiliis, passionariis altaris, expositionum, et ceteris
Ecclesiasticis Codicibus; in quo scribendi studio praecipui erant, Domnus Ioannes vir literatus et honestus, de cuius scientia
et gravitate Monasterium est augmentatum, et bonum exemplum posteris est traditum, et Domnus Maurus, et Domnus
Oldrinus, qui in hac arte nimis erat assiduus, de cuius moribus et regulari disciplina, suo tempore dicemus: successit enim in
Abbatiatu isti Domno Gisoni propter nimiam suam honestatem, et regularis vitae custodiam.
In tempore huius Gisonis Sanso de Petraniqua partim pro anima sua, partim pro pretio, quod accepit, dedit Ecclesiae Sancti
Clementis in perpetuum possidendam terrarn arabilem, fructiferam pro domanio Ecclesiae, plusquam ducentorum triginta
modiorum, pro qua Abbas Giso una vice dedit octoginta solidos, altera vero vice caballum unum optimum, et quindecim
bisanzios. Haec terra est ad Sanctum Petrum de Colle in pertinentia de Alanne.
1116. usque ad 1121.
Praeterea vir quidam nobilis et sapiens, Tedemarius nomine, cum haberet de iure Beati Clementis in emptione Ludovici
Imperatoris tria Castella, Paternum videlicet, Picericum et Lucu, ductus amore Gisonis Abbatis, et devotione, quam habebat
erga Monasterium Beati Clementis, hominium eidem Abbati fecit, et Sancti Clementi veram fidelitatem iuramento semper
servare promisit. Volvebantur tunc anni Domini millesimus centerimus sextus decimus usque vicesimum primum.
Circa tempora vero ista, residente iam Papa Gelasio in Apostolica Sede, fuerunt locustae in universa regione ista,
corrodentes segetes et omnes labores: Unde cum ex iussione Domni Gisonis Abbatis capsula, in qua Beati Clementis erat
spatula, portaretur a supradicto Domno Mauro, et quibusdam aliis religiosis Fratribus in agriculturis Ecclesiae, et cum ipsa
perambularent atque girarent ipsos campos, in quibus proprie segetes et labores erant ad victum Monasterii, tanta fuit virtus
Beati Clementis, ut in ipsa portatione reliquiarum eius, ipsae locustae fugarentur, et conglobatae una super alteram cadentes,
et se ad invicem vehementer impingentes, in flumine Piscariensi se internecabant, sicque ex maxima parte sequenti tempore
fuit sedata famis pestilentia.
Ugo Malmazettus, de quo supra locuti sumus, duos filios moriens dereliquit; quinque enim alii eum moriendo secuti sunt,
quorum unus, qui eodem nomine quo et pater vocitabatur, et malitiae paternae in quantum poterat aemulator existens,
homines Sancti Clementis, et res Ecclesiae persequebatur; qui admonitus ab Abbate secundo et tertio, ut a male quiesceret,
et ipse nullo modo quiescere vellet: Abbas sicut prudens ei cum parvo comitatu per terram Sancti Clementis equitanti
occultas tetendit insidias, comprehendit, ligavit, eumque cuidam Baroni suo, Sansoni videlicet de Petraniqua, ad
custodiendum tradidit, et tandiu incarceratum tenuit, donec iuraret, quod ulterius dum adviveret Sancti Clementis homines
non inquietaret. Qui egressus de carcere, ab eodem Abbate coactus non multo post tempore Hierosolymam petiit, ibique
finem vitae suae invenit. Hic Giso providens ad profectum Ecclesiae impetravit privilegium Calixti Papae, in anno ab
Incarnatione Domini nostri Iesu Christi millesimo centesimo vigesimo primo.
Privilegium Calixti Papae.
â€œ Calixtus Episcopus servus servorum Dei, dilecto in Christo filio Gisoni Abbati Venerabilis Monasterii Sancti Clernentis,
quod in Insula Piscariensi situm est, eiusque successoribus regolariter substituendis in perpetuum. Apostolicae Sedis
aucoritate, debitoque compellimur pro universarum Ecclesiarum flatu satagere, et earum maxime quieti, quae specialis

