quoque Locorum et cetera supradictorum ac Iudices per ipsam Trinam, et Unam Maiestatem distincte obtestamur, et
terribiliter abiuramus, ut praenominatum Sacratissimum colendae Trinitatis et cetera pium iuxta huius nostri praecepti
tenorem rarum, ac stabilitum ut semel ordinavimus esse permittant, nullam violentiam, diminutionem, vel subtractionem,
seu invasionem, vel molestiam neque etiam quamlibet functionem eidem venerabili loco, rebus, seu vassallis eiusdem
quocunque in tempore inferre praesumant. Et si forte reclamaverint, ad quemcunque eorurn querela pervenerit, pro Dei
summi amore omnem illis iustiam adimplere non differant. Si quis autem huiusmodi nostrae institutionis, et quod magis est,
divinae promulgationis sacrilegus contemtor et temerarius violator extiterit, sciat se in tremendo iusti iudicis examine
causam Nobiscum dicturum, ac per hoc cum Iuda proditore ab Apostolico examine cum impiis, ac sacrilegis sequestratus sit
in stagno ignis ardenti, et sulphuris. Et ut haec nostrae liberalitatis, ac piae largitionis, seu praefixae institutionis nostrae
pagina perpetuum obtinere valeat robur, eam nostrae manus adnotatione solemniter insignivimus, nostraeque Bullae
plumbeae impressione subter confirmari iussimus.
Signum manus Domini Ludovici Serenissimi Imperatoris. Etulbertus Presbyter, et Notarius scripsi, et subscripsi. Datum
tertio Idus Octobris, Indictione octava. Actum Olonna Curte Imperiali anno Imperii Domini Ludovici Sanctissimi
Imperatoris vigesimo quinto, Deo propitio feliciter, Amen. Anno Dominicae Incarnationis DCCCLXXV. Indictione VIII.
876.
Praeterea Dominicae Incarnationis anno octingentesimo septuagesimo sexto Dominus Romanus Pater venerandus,
emptionibus a quodam Rimefredo conquisivit in Ragiano suprascripta villa, terras, et vineas, et omnes res, et substantiam
eius.
Eodem itidem anno venit Mauricius Castaldio iubente Domno Ludovico Imperatore, et mense ianuario, vigesima secunda
die mensis, investivit solemniter Domnum Romanum Abbatem de omnibus rebus mobilibus, et immobilibus Sisenandi
Salegi, tam in Tete, quam in Pinne. Primo videlicet de Curte Ambrilia quae postea farum Ambrilie vocabulum accepit, et de
Curte de Neriano, et Martiano, et Obetiano, et Sclavis. Quae possessio terminatur a flumine Piscariensi usque ad flumenTrinitanum, et usque ad Furcas, et montem de Cannatino, et rivum de Cigno, sicut tradidit chartula ipsius investiturae pluribus
et idoneis testibus roborata.
Eo tempore Rimo, filius quondam Aderissi, de genere Alemannorum, obtulit filium suum nomine Leonem Monasterio
Sancti Clementis suscepturum vitam Monasticam tradiditque. Romano Primo Abbati ad partem eiusdem Coenobii omnes
res et substantiam suam, quam in villa de Ragiano possidebat, videlicet pos
sessiones largissimas. Altercationem insuper
habuit Romanus Abbas cum Ildebrando Franco, Garifusi filio, de Curte Perano vocabulo, et omnibus rebus quae fuerunt
Camarotii, et Aldegontii, et Agisendae coniugis eiusdem Camarotii, verum in ipsis diebus apud civitatem
Teatinam, cui Theodericus Venerabilis Episcopus praesidebat, a quodam viro nomine Fratello, Supponis Comicis Vicario,
Curiacelebrata, ibique querela deposita, excellenter idem Abbas ipsas res et Curtern de Perano, quae ultra flumen est de
Sangro, perobtinuit.

