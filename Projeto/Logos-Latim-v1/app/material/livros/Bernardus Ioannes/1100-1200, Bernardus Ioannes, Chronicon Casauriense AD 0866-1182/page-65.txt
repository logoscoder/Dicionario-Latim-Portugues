sustinere valeret, coepit contra Monasterium et eius possessiones, quae in suo Comitatu erant, apertas inimicitias exercere,
Ecclesias invadere, sylvas auferre, in Monachos contra ius et fas manum mittere, et multa adversa et inhonesta de Deo et
servis Sancti Clementis mendaciter in populos fabulari, dicens: Monachi Sancti Clementis nitintur ad illud, quod est
impossibile,et volunt duos enses in unum forulum mittere, sed pro certo sciatur, dum fuero Comes, ille, quem sibi exoptant,
non poterit esse Abbas.
Dum haec aguntur, mortuo Rege Rogerio, Wilielmus filius eius ei successit in regnum, vir mirae sapientia et magnae
virtutis, qui volens consanguineis suis bona facere, Robertum de Bassavilla Comitem Lorotelli fecit, eique totum
Comitatum illum, et vicinas terras supposuit, quia fidelem sibi et ex bono collato devotiorem existimavit. Ille volens
dominationem habere etiam in his, quae sibi data non fuerant, Monasterium Sancti Clemnentis occupavit, homines et
quosdam ex Fratribus sibi iurare coegit: Quod facto Domno Regi Wilielmo minime placuit, imo irato animo et vultu
indignationis pleno, Roberto novo Comiti mandavit, ut discederet ab hac praesumptione, dimitteret quietam Abbatiam
Sancti Clementis, cameram suam propriam, beneficio cumulatam sui genitoris, quam ipse in animo habebat ad proprias
manus regias, et sub suae proprietatis et defentionis privilegio tenere prae omnibus aliis circumadiacentbus Abbatiis. Quod
audiens Robertus pervasa dimisit, homines a sacramento sibi facto, et Monachos absolvit. Nec multo post Robertus, cui
Domnus Rex Wilielmus tot et tanta bona contulerat, seditiose agens contra Dominum suum, maximam partem de regno eius
pervasit. Comites suae nequitiae et complices multos sibi associavit, et ultra quam credi potest sublimia de se cogitans,
totam terram in modico perturbavit. Qua perturbatione Castella concussa sunt, villae desertae, et plures imminutae Abbatiae,
non dico de illis, quae orant sine Rectore, verum etiam illae paene annihilatae sunt, quae erant sub Pastoribus, et multo
gubernatae regimine. Huic oppressioni cum aliquantulum resisteret Comes Boamundus, ad ultimum cessit. Supervenerunt
enim illi, qui fuerant de Comitatu Manuplelli fugati, et quae sui iuris esse videbantur invaserunt, Comitem expulerunt, et
suae prophetiae, (fuerat enim Pseudo-propheta) locum dederunt. Dixerat enim Quamdiu Comes fuero, Monachi Sancti
Clementis illum, quem desiderant habere non poterunt. Ecce Comes non est, laborent Fratres ad hoc, ut Ecclesia habeat
Pastorem sibi a Deo praedestinatum, qui tanquam leo fortis in media inimicorum Dei et Ecclesiae emittat rugitum, suae
fortitudinis signum.
1155.
XXXI. ABBAS LEONAS
Anastasius iam Deo vocante ad coelestia regna migraverat, et Sedem Romanam Adrianus Papa quartus tenebat, ad quem
Fra
tres Coenobii Sancti Clementis perrexerint apud Bitervum, Pastorem, quem iamdiu necessarium
praeviderant, et Ecclesiae profuturum sperabant, pro Dei amore et reverentia. Sancti Clementis Domnum Leonatem,
Ecclesiae Romanae filium, et sui Monasterii Professum, ut eis donaret, concederet, humiliter rogitaverunt. Quorum petitioni
Adrianus obviare minime decrevit, imo statim congregato Cardinalium coetu, quem petebant praefatum Leonatem eis
concessit, et quia non erat in praesentia, mandavit ei, et quodammodo ad suscipiendum onus coegit literis suis Domnus
Papa, ut ad Monasteriurn accederet, sedem a Deo sibi paratam acciperet, curam gregis sibi commissi ageret, inimicis Dei, et
Ecclesiae viriliter resisteret, et ita faceret, quod honor suus esset Romanae Ecclesiae, quae eum a pueritia educatum exaltare
et sublimare desideraret. Quid multa? Vocatus venit, invitus sibi iniuctum officium suscepit. Sicque factum est, ut Fratres,
qui eius desiderio longo tempore fuerant fatigati, Divino respctu acciperent ad quem. anhelabant. Facta est itaque eiusdem
electionis celebratio Dominicae Incarnationis anno millesimo centesimo quinquagesimo quinto, Indictione tertia.
In eo tempore tanta erat perturbatio populi, maxime in hac regione, seditionis Comitis Roberti de Lorotello, ut vix posset
inveniri
aliquis locus immunis a proelio; tanta erat aviditas in satellitibus spoliandi, quod non parcebant alicui, non
dico de secularibus, verum etiam de illis; qui servitio Dei vacantes manebant in Claustro.
Electus itaque Leonas, decimo die electionis suae, cum pro quibusdam causis inimicaretur filiis Berardi de Castellione,
congregata militum et peditum armatorum multitudine, obsedit Bitorritum, et tamdiu mansit in obsidione, donec Rainaldum
Castelli Dominum et Castellum cepit. Castellum tenuit in sua proprietate, Rainaldum coegit iurare. Post haec volens ire in
Aprutium, quia noviter electus nondum fuerat, susceptus per cuncta loca Monasterii, et putans invenire fidem in fratrem
suum uterinum, commendavit totam terram Sancti Clementis fratri suo Perronio, et post haec quo praeordinaverat Aprutium
tetendit, ibique pro negotiis illis aliquandiu est moratus. Interim Perronius frater suus cuius in custodia terram Sancti
Clementis posuerat, proditorie agens, Castiellum Belonianum depulsis custodibus occupavit et tenuit, de fraude non
erubescebat. Cui cum electus revertens malum, quod fecerat, intimaret, et ut Castellum, quod proditorie invaserat redderet,
bis terque rogaret Unde sibi respondit. Reddam tibi Belonianum, si tu nobis reddis Brittoritum, quia Rainaldus qui illud
possidebat, fuit noster bassallus. His discti quod tenebat tenuit, et quia sorte erat Castellum, nulli reddere voluit. Electus
autem habito consilio interposita conditione, reddidit ei Bitorritum, et recepit Belonianum. Et haec fuit conditio quod unus
ex fratribus Perronii faceret hominium Beato Clementi pro Bitorrito medietate Corvariae, et censum animatim redderent
constititum absque dilatione. Ille autem, qui hoc scelus fecerat, non diutius gavisus fuit, sed pauco post temrore correptiis
gravi infirmitate, sine herede ab hac vita discessit.
Hoc igitur tempore Domnus Papa Adrianus Beneventi manebat, ubi Domnus Leonas electus ad eum accedens, petiit ab eo
consecrari: quod petierat meruit adipisci, et pro dignitate Abbatiae summi Pontificis Sancti Clementis decoratus mitra

