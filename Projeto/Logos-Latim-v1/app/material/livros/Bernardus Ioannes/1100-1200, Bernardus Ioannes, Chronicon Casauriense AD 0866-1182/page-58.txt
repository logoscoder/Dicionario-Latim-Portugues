eidem Sedi adhaerent, ac tanquam iure proprio subiecttae sunt, auxiliante Domino, providere. Ea propter petitionibus tuis,
fili in Christo carissime Giso, non immerito annuendum censuimus, ut Monasterium Beati Clementis, cui Deo auctore
praeesse cognosceris, ubi vide licet gloriosissimum Corpus eiusdem Martyris requiescere credimus, sicut in Domini
praedecessoris nostri Papae Leonis privilegio continetur, Sedis Apostolicae auctoritate muniremus. Mansuro igitur in
perpetuum decreto statuimus, ut quascunque possessiones, quaecunque bona idem Monasterium in praesenti legitime
possidet, firma tibi, tuis successorilbus, et illibata permaneant, in quibus haec propriis duximus nominibus exprimenda. In
Comitatu scilicet Teatino Castrum Insulae: Monasterium Sancti Nicolai in Caramanico, cum cellis, et ceteris ad idem
Monasterium pertinentibus: Ecclesiam Sanctae Crucis: Ecclesiam Sancti Martini ad Guttam, Ecclesiam Sancti Iohannis,
Ecclesiam Sancti Cesidii, Monasterium Sancti Trivitatis de Lapidaria, Ecclesiam Sanctae Mariae in Pesile, Sancti Angeli,
Sancti Cesidii, Sancti Bartholomei de Orta, et Castrum Fare. In Comitatu Balbensi Monasterium Sanctae Trinitatis cum
pertinentiis suis: in Comitatu Pinnensi Castrum Alanne, Bectorrits, Castellione, Olibula, Corvaria, Pesclu, Roccam de Soti,
Petram-iniquam cum Ecclesiis et pertinentiis suis. In eodem Comitatu Monasterium Sancti Desiderii, et Ecclesiam Sancti
Quirici cum pertineniis suis. In Comitatu Aprutino Monasterium Sancti Clementis cum Castellis, videlicet Castro -vetere,
Sancto-vetere, Guardia cum Ecclesiis et villis ad praedictum Monasterium pertinentibus. Quaecunque praeterea in futurum
concessione Pontificum, 1iberalitate Principum, oblatione Fidelium, vel allis iustis modis poteritis adipisci, firma tibi,
tuisque Successoribus, et integra conserventur. Decernimus ergo, ut nulli omnino Episcopo vel Comiti, aut prorsus alicui
hominum, facultas sit praefatum Monasterium temere perturbare aut eius possessiones auferre, vel ablatas retinere vel
minuere, vel temerariis vexationibus fatigare, aut si aliquas exactiones imponere, sed omnia integra conserventur, eorum,
pro quorum sustentatione et gubernatione concessa sunt, usibus profutura. Si qua igitur in futurum Eccelesiastica secularisve
persona hanc nostram constitutionis paginam sciens contra eam temere venire tentaverit, secundo tertioque commonita, si
non satisfactione congrua emendaverit, potestatis, honorisque sui dignitate careat, reamque se Divino iudicio existeere de
perpetrata iniquitate cognoscat, et a sacratissimo Corpore ac Sanguine Dei et Domini Redemptoris nostri Iesu Christi aliena
fiat, atque in extremo examine districtae ultioni subiacecat. Cunctis autem eidem loco iusta servantibus, sit pax Domini
nostri Iesu Christi, quatenus et hic fructum bonae actionis percipiant, et apud districtum Iudicem praemia aeternae pacis in veniant Amen.
Scriptum per manum Gervasii Scriniarii, Regionarii, et Notarii sacri Palatii.
Ego Calixtus Catholicae Ecclesiae Episcopus subscripsi.
Datum Laterani per manum Grisogoni Sanctae Romanae Ecclesiae Diaconi Cardinalis ac Bibliothecarii, quarto Calendas
Aprilis, Indictione decima quarta: Incarnationis Dominicae anno millesimo centesimo vigesimo primo, Pontificatus autem
Domini Calixti secundi Papae anno quarto.‚Äù
1122.
Per idem tempos erant eidem Domno Gisoni Piscariensi graves inmicitiae cum persecutoribus Ecclesiae suae, quia nolebat
ut sua incuria minuerentur ea, quae ab anteccesoribus suis magno labore fuerant acquisita.
1123.
Toccenses multum gravabant Insulares, et non eis sufficiebat quod terras abstulerant, verum etiam Ecclesias ipsius Castelli
auferebant; Vir summae industriae hoc malum sufferre non potuit, Papam Honorium, qui iam in Dominicae Incaniationis
anno millesimo centesimo vigesimo tertio Papae Calixto in Apostolica Sede successerat, adiit, et eos excommunicari fecit,
quamdiu ipsas Ecclesias non redderent, et pro sacrilegio satisfacerent. Illi obstinati malitia, qui primitus Deum
contempserant, literas Apostolicas, et eius excominunicationem contempserunt; addentes peccatum peccato, ipsi Abbati
tetenderunt insidias, eumque ceperunt, et multis iniuriis affecerunt. Tandem ipsi videntes quod nullo modo ad Castellum
Toccum eum portare valerent, et metuentes, ne populi adventantes eius adiutorio essent, eum peditem dimiserunt, et mulam,
super quam sedebat, secum ducentes, totam eius supellectilem ad castrum , in quo degebant, portaverunt. Ille pedes
revertens ad Monasterium, quae sibi facta fuerant enarravit, et omnes vicinos ad vindictam malefactorum suis querimoniis
et clamoribus incitavit, nec multo post tantus fuit concursus populi, Episcoporum et Baronum, qui omnes erant parati ad
subvertendum prostibulum, ut paene ad quatuor millia armatorum possent computari, et ni esset clementia Gisonis Abbatis,
illa die funditus destructa esset, et annihilata superbia Tocci; pepercit rogatus, eosque supplices et poenitentes suscepit, et
quae abstulerant integra cum redderent, ipsas Ecclesias, quas impie possidebant, ab eorum possessione in ius Sancti
Clementis, sicut antea fuerant, convertit. Et quia Deo cura fuit de servo suo, ipsos, qui manum miserant in eo, gravi delevit
exterminio; quia non multo post perdiderunt Castella, et proscripti fuerunt ab hereditate paterna. Quidam vero eorum in
hospitali domo ante portam Insulae inflati, et toto corpore turgidi, usque ad mortem de eleemosyna Monasterii victum
habentes iacuerunt; ibique post non multum tempus cum maximo cruciatu vita finem acceperunt.
1124.
Igitur in anno ab Incarnatione Domini nostri Iesu Christi millesimo centesimo vigesimo
quarto, Ioannes Magistri,
Azzonis filius, et ipse etiam Magister appellatus, concedente Domino suo et scripto confirmante, quod scriptum habetur in
Monasterio Sancti Clementis, dedit se suosque filios, et hereditatem suam in perpetuum possidendam, Ecclesiae Beati
Martyris per manus Gisonis Abbatis, sicut in charta, quae est exinde facta, legitur.
1125.

