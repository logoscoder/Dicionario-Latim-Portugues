pecuniam, ut ab his quae emimus triplici cum usura acquiramus eam. Novisti quia ego emi istam Abbatiam cui praees cum
aliis paucis, mille bizantiis; voto ut in praesenti mihi restituas quod ad te pertinere videbitur de suprataxata pecunia; nolo
ut me facias irasci contra te aliqua morula, statim solve quod praecipio, quia re expetcare vel ad momentum nec possum,
nec volo.
Cumque Abbas humiliter responderet se pecuniam non habere, et ei ostenderet ruinas parietum et destructionem Ecclesiae,
ille furibundus, et extra se raptus, nec cedens Deo, nec honorem exhibens Martyri venerando, in haec verba prorupit: Si in
tibi posita die pecuniam praenomitam integro pondere non attuleris, ruinas, quas monstravisti, complebo, et postquam
omnia destructa fuerit, quae fecisti, totius Insulae cum ornnibus pertinentiis suis depulsis habitatoribus dominabor. Haec
dicens iter arripuit, et proculdubio facturus quod promiserat, si sibi licuerit.
Quid facies, Grimoalde Pater? rabies furibundi nunquam sedatur, nisi des quod postulat aurum. Quantus dolor, quanta
miseria! Abbatia, quae hactenus fuit Imperialis Camera, modo datur pro pretio, sicut a mercatoribus venditur vilis ancillula.
Ubi sunt fastus regales? Ubi sceptri magnificentia? Omnia ex te ceciderunt, sub iugo posita est, non es libera, ille te liberet,
cuius in te continetur gleba. Quid multa? statuta die, communicato consilio cum Fratribus habitatoribus loci, cum habere
non posset impositum sibi pondus auri, colligit animalia et pecora omnia, quaecunque potuerunt in possessionibus inveniri,
et sumptis matribus cum vagientibus parvulis tetendit ad aedes tyranni, et quae duxerat offerens, dixit ei: Haec sunt unde
debent vivere pauperculae mulieres istae cum suis liberis, parce, ut parcat tibi Deus, noli terram Sancti Clementis in
desertum redigere, depulsi habitatoribus loci, scias pro certo, quia si haberemus quod postulas, nulla esset cunctatio in
reddendo, quia non volumus te nostro pro facto ad iracundiam provocare. Ille vero, cuius animus igne succensus erat
avaritae, non iudicavit Abbatem dignum responsione, imo extendens manum ad munera suscepit boves et pecora, nec illi
dimisit ex omnibus, nec pueris, nec eorum matribus unde possent sustentari die una.
Abbas Grimoaldus reversus est ad Monasterium praeda dispoliatus, et magis dolens pro cultoribus agroria quam pro se vel
Fratribus convertit preces ad Dominum, et effusus ante corpus Sancti Clementis dixit: Domine memento nostri, etenim
expectavimus, esto brachium nostrum in mane, et salus nostra in tempore tribulationis. Non gaudeat inimicus tuus duntius
de praeda, quam fraudolenter abstulit famulis tuis:ostende virtutem tuam pro Ecclesia tua, ne ei dicatur: Ubi est Deus
tuus? His dictis siluit, et quod esset facturus expectavit; credebat enim fiduciam habens in Domino, quia Deus esset
pugnaturus pro loco suo. Venit dies, in qua praefatus Comes Riccardus solemnes sibi iusserit epulas praeparari, et sedens in
palatio, cum iam paene plenus esst ferculis, quae multa sibi fieri iusserat de praeda Sancti Clementis, cum adhuc ad mensam
sederet cum Baronibus suis, vindictam Divinam sensit adesse sibi. Nam quaedam persona terribilis ei soti apparuit, induta
veste Sacerdotali, et cum clava, quam manu gestabat, super caput illius maximum ictum dedit; quo ictu ipse statim et visum
et auditum perdiit, et eiulans magna voce ad proprium lectum advectus est manibus servulorum. Ec cum inquireretur a
mulieribus quid haberet, quare tam subito exclamavisset, ille recuperato auditu dixit: Non videtis quod video? Iste
Presbyter, qui hic astat, cum mazuca confregituno ictu tempera mea, et elevato icto si me iterum percusserit, protinus
egrediar de praesenti vita. Clemens noli me percutere, noli Clemens: In his vocibus expiravit, et sensit quia ille non dormit
neque dormitat, qui suos semper et ubique custodit. Fama autem huius facti licet silentio premeretur, diutius celari non
potuit, et tantum gaudium in corde honorum crevit de hoc, quod Deus lachrymas servorum suorurn non tradiderat oblivioni,
ut qui lugubrem vitam ducebant, suis bonis expoliati consolarionem susciperent pro vindicta et morte inimici. Uxor eius,
quae vidua remanserat, quamdam partem de his, quae maritus eius abstulerat, reddidit Grimoaldo Abbati, et filium suum ita
castigatum et praemonitum tenuit, ut Abbatiae Insulae Piscariensis nihil mali faceret quandiu mater eius vixit. Post mortem
matris, oblitus monitorum eius, ad mores patris revertens genitorem suum, malitia superavit.
Mortuo autem Sanctae recordationis Urbano Papa, Paschalis Sede locatus Pontificali meruit insula decorari. Qui mittens
unum de Cardinalibus suis, Augustinum nomine, vice Legati, praecepit ut Attonem Comitem, qui propria ac legitima uxore
relicta, et ea vivente sibi alteram duxerat, Rogatam videlicet uxorem defuncti Malmazetti, excommunicaret, et tamdiu extra
Ecelesiam esse faceret, donec illam, quam male tenebit, relinquens, pro reatu satisfaceret, et quos male faciens suo exemplo
laeteferat, poenitens ad satisfactionem provocaret. Qui Legatus ad Insulam Piscariensem, in qua Monasterium Sancti
Clementis est, devenit, ibique maximo cum honore susceptus, iuxta praeceptum Domini Papae praedictum Attonem
excommunicatum ad satisfactationem provocans, poenitentem recepit, Ecclesiae reddidit, et ne ultra ad peccatum rediret
illud, pro quo sententiam excommunicationis acceperat, iurare fecit.
Hic dum familiariter in Monasterio cum Abbate et Fratribus maneret, et de flatu Ecclesiae et reliquiis, quae in eo
continebantur, requireret, audivit Corpus Beati Clementis ibi tumulatum iacere, sed ad hoc credendum nulla potuit provocari
ratione, donec Abbas ei promisit quia ostensione eiusdem Sacrosancti corporis ipse dubius dubio faceret fidem dictis.
Adveniente itaque Beati Clementis festivitate, et eodem Cardinali praesente, solemniter, ut moris est celebrata, venit nox;
Fratresque, sicut mos est, post Completorium petiere cubicula, et Abbas duos de Fratribus, et duos de famulis suis, de
quorum fide et religione minime dubitabat, in Ecclesia latenter iussit manere, donec in media nocte, accensis luminibus, et
obseratis portis firmiter super se, datis sibi ferramentis frangerent tumbam, quae erat post altare, et diligenter inquirerent,
donec invenirent quod sufficeret et incredulitati Cardinalis, et multorum dubitationi. Qui parentes mandatis, fregerunt
tumbam, et invenientes vacuam, timuerunt supervacaneum esse laborem suum , et fallacem assertionem Monachorum.

