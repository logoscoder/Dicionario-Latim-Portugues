Privilegium hoc editum in tomo 6. Italiae Sacrae
loco suo iterum recudimus.
“ Leo Episcopus servus servorum Dei. Dominico Venerabili Abbati Ecclesiae Sanctae et Individuae Trinitatis, quae est in
Insula Piscaria, quae etiam Casa Aurea vocatur, ubi Corpus Beati Clementis Papae, et Martyris requiescit, tuisque
successsoribus in perpetuum. Convenit Apostolatui nostro digne petentibus benivola compassione succurrere, et poscentum
animis alacri devotione impertiri suffragium; ex hoc enim lucri potissmum praemium a Conditore omnium Deo procul iubio
promerebimur, dum piis petitionibus annuentes, ea quae distorta, vel iniuste sublata sunt, nostro pio fuerint sine dubio
moderamine restituta atque directa. Quapropter tibi, Frater carissime, quem magis bona Ecclesiae tuae in quantum
posssibilitas tua obtinet, augere, quam minuere, vel destruere novimus, caritativa, ut oportet, dilectione in recta tua
pulsatione aperimus ostium misericordiae Apostolicae, confirmantes, et corroborantes per sanctum summae nostrae Sedis
privilegium, sine omni laesione, vel aliqua perturbatione obtinere Ecclesiam tuam omnia, quae usque modo possedit, vel
modo possidet, vel possessura est imposterum. Unde ex Apostolica Apostolorum Principis Petri, et nostra, cuius vicem
gerimus, auctoritate praecipimus atque interdicimus, ut nullus
sub nostri Apostolici regiminis iure degentium,
scilicet, Imperator, Rex, Dux, Marchio, Archiepiscopus, Episcopus, Comes, vel Vicecomes, aut aliquis exactorum alicuius
rei, tam Laicorum, quam Ecclesiasticorum, aut magna, aut parva cuiuscunque conditionis persona invadere, distrahere,
violare, aut perturbare praesumat bona Ecclesiae in cellis, et castellis, in villis, ac praediis, vel possessionibus, et quae
ubique in pagis, vel territoriis quibuslibet praescripta legalia, vel per praecepta possidet regalia. Si quis autem contra huius
nostrae praeceptionis privilegium…... praesumpserit, aut praesumentibus consenserit, aut fautor extiterit, et non potius
observare in integrum studuerit, et nostram Apostolicam hanc praeceptionem, interdictionem transgredi praesumpserit, sciat
se auctoritate Beati Petri Apostolorum Principis, Coelorum Regni Clavigeri, nostroque anathematis vinculo, innodatum, et a
Regno Dei alienatum, atque cum Diabolo, et eius atrocissimis pompis transgressorem, Sanctorum Patrum canonica
traditione deputatum. Quoniam scriptum est, terminos Patrum nostrorum nulla auctoritate inlicitae temeritatis transgredi
praesumi; Et quia opportunitatis exigit ratio propter vos, et transgressores canonicae correctionis debere fraeno constringi:
Illius insuper spirituali iaculo perdat animam, cuius temporali gladio Malchus amisit auriculam. Qui autem observator
extiterit, ditetur dono Apostolicae benedictionis et ceteras BENE VALETE.
Datum X. Kalendas Iulii per manum Federici Diaconi, et Bibliothecarii, ac Cancellarii Sanctae Apostolicae Sedis, vice
Domini Heremanni Coloniensis Archiepiscopi, et Archicancellarii, Anno Domini Leonis IX. Papae III. Indictione IV.”
Duo quidam viri Hilperinus et Longinus potentes, et in possessionibus locupletes, inter duo flumina, Gomanum et Plumba,
per loca et vocabula, nomine Maranello, Occiano,villa Mayna, Montesicco, in ipso Francisco, Perricara, Treio, terram
cultam et incultam modiorum duorum millium, et duas portiones de Castello Mortule, cum Ecclesiis et tenementis suis,
dederunt pro animabus suis Sancti Clementi, indeque confirmationis chartulas legitime facientes eas Pisicariensi Monasterio
feliciter obtulerunt.
Dominicus Abbas simul et Episcopus
Valvensis.
Praeterea circa tempora ista dum Domnus Dominicus Abbas floreret in Monasterio, et fama eius bonitatis ubique
divulgaretur, contigit ut Ecclesia Valvensis proprio Pastore viduaretur; et quia sine Rectore esse non poterat, iste solus ad
eam regendarm inventus est dignus. Quid multa? eligitur, consecratur, et Episopus Valvensis, et Abbas Sancti Clementis
insimul instituitur. In qua honoris celsitudine positus, monachilis non est oblitus habitus, sed servavit humilitatem, quam in
Monasterio habere consueverat; pro qua humilitate, et Deo, et hominibus complacebat.
1056.
Igitur anno ab Incarnatione Domini nostri Iesu Christi millesimo quinquagesimo sexto, quidam Loterius, quondam Alberti
filius, pro animae suae redemptione, suorumque parentum concessit et dedit per chartulam confirmavit, Monasterio Sancti
Clementis, in loco qui nominatur Banio, medietatem de Castello de Sancto Eleutherio cum ipso Poio novem masis
hominum, et terra modiorum octoginta, et cum ceteris rebus et pertinentiis suis, sicut eiusdem donationis chartula
protestatur.
XXII. ABBAS BERARDUS.
Per idem tempus cum Domnus Dominicus Valvensis Episcopus, et Piscariensis Abbas, esset in laboribus constitutus, et
fortiter ipsarum duarum Ecclesiarum vigilantia fatigaretur, volens onus suum alleviare, tantique ponderis adiutorem
accipere, propterea maxime, quia de curis et tumultibus Episcopatus sibi iam tanta succreverant, quod Abbatiae regimen et
negotia detrimentum pati, et minor eius videretur profectus; habito consilio cum Fratribus, unum ex eis, Berardum nomine,
sibi substituit, et ut suas ageret vices in regiminis, et Abbatiatus sede posuit, sibique nomen et officium Abbatis attribuit,
reservata suo arbitrio summarum rerum potestate, et praecipuorum Monasterii negotiorum dispositione. Igitur Berardus
cum, sicut dictum est, nomen et officium Abbatis suscepisset, fecit cambitionem cum Gregogrio Abbate Sancti Nicolai ad
Trutinum, et dedit Ecclesiam, quam habebat Monasterio Sancti Clementis in Comitatu Aprutino, in loco, qui dicitur
Valliscupa, cum trecentis modus terrae, et accepit Ecclesiam Sancti Mauri ad flumen, quod vocatur Tabe, cum totidem
modiis terrae.

