vero Episcopus ne aliqua controversia a Successoribus suis inde oriretur ex parte sua scriptum fecit, et testibus idoneis
corroboravit, et Sisenandus similiter, sicut in Instrumentis libri sequentis describitur.
Quae scripta in Eccelesia Beati Clementis usque hodie conservata, ipsam insulam cum suis pertinentiis habitatoribus loci
quietam reddunt .
Ludovicus itaque, sicut supra diximus, divina inspiratione praemonitus, cum videret insulam omnibus bonis refertam, et
quasi verum paradisum omnibus optimis fructibus redundantem, ipsam Deo omnium conditori, postquam liberam habuit,
consecravit: et in ea Monasterium in honore Sanctae, et individuae Trinitatis aedificari praecepit, credens sine dubio suae
pro hoc animae redemptionem, Imperiique sui continuatam protectionem, et adversariorum suorum efficacem contritionern,
divinae sibi respectu misericordiae praeparari. Erat autem in eadem insula quaedam Ecclesiola in honorem Beati Martyris
Quirici ab antiquo aedificata, penes quam iussit Ecclesiam de qua loquimur aedificari, aptam videlicet Monasticis usibus, et
congruentem: quatenus coadunato illic sub regulari norma Religiosorum virorurn coetu, altissimo Deo laudes, iugiter inibi
votaque resultent.
Iactis igitur fundamentis, et collocata ibi non paucorum artificum multitudine, expensisque omnibus sufficienter
praeparatis, Imperator Ludovitus cum exercitus suo Beneventum perrexit, ibique infidelem Theobertum, eiusque complices,
qui a facie eius fugerant, prostravit, eorumque bona facta solemni donatione Piscariensi Ecclesiae, quam noviter aedificari
praceperat, concessit, tribuit, confirmavit. Praeparatis igitur his, de omnibus ad praesens sumus locuti, et armatis exercitibus
suis, impatiens morae tendit in Apuliam, et Tarentum obsidens, quae proditorum nutrix, et eorum, qui contra patrum suam
iuraverant latibulum fovens insanibat, tamdiu pugnavit ibi donec, quosdam ex eis Romanis subiceret, alios detruncaret, alios
vero nudatos armis a finibus illis exire compelleret. Inde petens Brundusium, Calabros, ac Siculos eodem et simili exitio
devastavit, Romanoque Imperio subiugavit, Urbes possedit, Romaque reversus Imperiali laurea pro triumpho a Domino
Papa Adriano, et omni populo, et Senatu Romano in Capitolio est coronatus. Tantam ei gratiam Deus contulit, ut universa
terra eius se subditam Imperio congauderet, et de reparatione novae pacis omnis tribus, et lingua omnipotenti Deo gratias
redderet. Ille vero quamquam in suo limitate imperiali se positum esse consideraret, non tamen humilitatem quam erga
suum conditorem habere solitus erat, deseruit, sed humilior ex sublimitate, et subiector fuit. Erat ei in animo assidua, et frequens cogitatio circa constructionem quam in insula Piscariae fieri praeceperat, quatenus eam ad finem usque felicem
perduceret: et tales ibi collocaret, qui pro se, et pro statu Imperii Romani Deo supplicarent, qui regulariter viverent, quorum
conversatio in Coelis esset, quorum preces, et pro vivi et pro defuctis Deus clementer audiret. Cogitabat etiam
clementissimus Imperator de rectore, et conservatore Ecclesiae, qui post eius discesium ante Deum pro servientibus inibi
mitissimus appareret: qui hostes ipsius loci et malefactores expelleret, benefactores vero ad maiora, et utiliora sibi
provocaret, et mercedem suorum operum indulgentiam peccatorum Deo consequeretur, et eis praestaret. Haec eo iugiter
cogitante, iussit convocari Archiepiscopos, Episcopos, et Nobiles Consiliaros suos: et habito cum eis consilio in haec verba
prior ipse prorupit: Viri bellatores, quos mater sapientae, et totius scientiae inventrix Ga!lia enutrivit, qui adversarios Dei
Saracenos fortissima dextra epulistis, quorum virtutem ultima sub sole terra cognovit, quid consilium mihi datis? Credo
quia vos mecum cogitatis, quomodo nova Ecclesia, quam construere iussit, honoribus amplificetur reliquiis Sanctorum
Martyrum muniatur, et talem habeat protectorem, qui pro Cbristo mortem sumpserit, et stolam suam in sanguine laverit
agni. Et dum ad haec singuli titubarent, nescientes quid responderent ei: accessit quidam veteranus Antistes studiosus valde
in Sanctis Scripturis, et Sanctorum Martyrum, plenarie gesta cognoscens, clara voce dixit Imperatori: Imperator Auguste,
cui Deus tantam contulit graiam, ut quae ipso in coelis pradestinat per te opertuir in terris: consilium quod requiris, ab
homine tibi non potest dari. Immo ipse Deus, cuius nutu insulam elegisti quae revera alter paradisus potest dici, ipse talem
tibi elegit protectorem, qui in aquis vitam pro Cbristo fuderit, si tua Celsitudo ad hunc perquirendum voluerit inclinari. Cui
Imperator De quo , Pater scienissime, loqueris? De Clemente, respondit senex ille, qui succesor extitit Petri Apostoli, qui
huic Romanae praesidens Ecclesiae Apostolum totius Galliae Dionysium delegavit qui noviter repertus, et ad hanc urbem
per quemdam philosophum nomine Constantinum delatus, tua a Deo predestinatus est custos Ecclesiae: ut qui in aquis pro
Deo spiritu; exalavit, demersos in aquis Piscariensibus ne pereant liberare possit. Ad haec Ludovicus tanquam a Deo
visitatus quae senex dixerat mente concepit, et Sanctum Clementem ante suos oculos ponens omnes Cardinales praecepit
convocari. Et cum singulis habens colloquium, sciscitatus de Beato Clemente quo erat quomodo repertus fuerat, orans ut
suarum precum forent apud Dominum exauditores, et apud Dominam Papam fidelissimi intercessores. Cui eum singuli
super interrogatis unam responderent sententiam, et in precatu regio suam fidelissimam promitterent opem: accersitis
Primatibus suis, cum Archiepiscopis et Princibus totius Urbis accessit ad Papam; Adrianus quidem secundus Papa ille
vocabatur, qui Beatum Clementem suscepit a Philolsopho, et eundem Clementem postea dedit Regi Ludovico. Quem
Dominum Adrianum tali voce Imperator alloquitur: â€œsi rectum est filios hoc requirere, quod eorum patres promeruerunt,
ego paternis hoc addo meritis quod meis addere meritis parentis minime potuerunt. Parentes mei Romanis necessitatibus
succurrere parati fuerunt, et sua Regna relinquentes semetipsos, et suos exercitus ad excidium propter vos posuerunt. Ego
autem cum audirem rebelles nostros contra vos insurgere, non vocatus, sed spontanea mea voluntate veni, vestrosque
inimicos cum Dei adiutorio sub pedibus vestris posui, totamque terram, quae a Barbaris vallabatur, quietam vostris restitui.
Si quid promeruerunt parentes mei, si quid et ego ipse talibus in obsequiis, quaero, supplico, rogo, obtestor, quatenus in
praesentiarum readdatis mihi. Non quaero dilationem, volo in praesenti remunerationem, non aurum, non argentum, non

