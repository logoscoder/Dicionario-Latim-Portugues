castris suis solebant sedere pastores ovium. Fecit et Bitturritum ex nomine dictum Villulae; quae antea sic vocabatur, cui
Bitturrito Blunsam iunxit cum Petaciano, Perule, et medietate Opaculi.
Scifredus et Tresidius supradicti fratres quos Beati Clementis virtute supra diximus a mortali aegritudine liberatos, circa
suam Ecclesiam semper fuerunt devoti. Quorum unus, Scifredus scilicet, ab Adam Abbate conventus et exoratus
possessiones ab antecessoribus ipsius Scifredi occupatas, quas Abbatia Sancti Clementis amiserat a tempore quo fuit
imminuta ex desolatione barbaricae gentis, venditionis actione reddidit et quietavit. Est autem haec possessio in Frelle,
Mosellule, Tocco, Boloniano, Casule et in Cori, pro qua suscepit praedictus Scifredus duecentos solidos. Ex istarum quidem
villarum pertinentiis castellum nomine Mosillule fuit ex illo tempore a pervasoribus violenter aedificatum atque retentum.
In huius vero Misillule tenemento est Ecclesia in honore et vocabulo Sancti Andreae Apostoli aedificata, et a priscis
temporibus in obedientiam Monasterii Beati Clementis addicta.
Confutavit etiam idem Abbas Adam quemdam potentissimum, Bezonem nomine, de possessione mille modiorum terrae in
Caramanaco, et Piccerico, quae ei ad censum data fuerat, et cum censum reddere, et ea quae pollicitus erat Ecclesiae
observare nollet, et terram in dominio contra ius et fas ipso tempore teneret, tandem devictus iudicio, quod iniuste tenebat
dimisit, et ne ultra repeteret confirmavit scripto. Igitur in ipso tempore istas possessiones possideret Bezo non proprio, sed
Beati Clementis titulo, aedificavit ex eis Castellula duo in valle de Caramanaco, unum videlicet ultra fluvium Orta, et
Orsente, quod vocavit Picericum, eo qubd picae ibi circinebant, quod quasi propter picarum circinium dictum est
Picericum. Alterum vero citra Orta fluvium aedificavit, cui nomen impositum fuit Salle, quia in ipso saltu montis, et infra
saltum lignorum est positum.
983.
Per idem tempus anno videlicet ab Incarnarione Domini nongentesimo octogesimo tertio, Indictione undecima cum
Domnus Otto secundus Imperator in Apuliam profectus, et Ottone filio suo in Regem coronato, apud Varim civitatem
maneret, Ioannes Pinnensis Episcopus, qui iam bis victus fuerat in Curia Imperatoris Adelberti tempore Hilderici Abbatis,
quasdam villas, videlicet Ranile, Mampopplo, Accole, Turri, Superclo, Fullonice, et Arcessano invaserat, ibique a Domno
Adam Abbate superatus atque devictuss cum rubore dimisit, et tam sibi, quam successoribus suis perdidit.
Sane Tresidius Comes, cui frater erat supradictus Scifredus, cum magnae devotionis esset circa Beatum Clementem
liberatorem suum, eo tempore quia potens erat in illa regione, Domno Adam Abbate volente, quoddam ex aliquibus istarum
villarum possessionibus Castellum aedificavit, quod cum filiis supradicti Luponis, et aliis consortibus suis et consanguineis
displiceret, et ipse non desisteret, conviciabantur ei dicentes: Hoc est Castrum Abbatis eius: quod verbum ipse Comes
magnanimiter concepit, et quia dicebant castrum Abbatis eius, imposuit ei nomen Abbateium, quasi Abbatis eius.
Postquam autem excellentissimus Abbas Adam de Apulia regressus est ad Monasterium et omnia in eodem statu tranquilla
possideret: in 1oco qui dicitur Petraniqua construxit Castellum de Petelliano, monte Falcone, valle Lupa, et altera medietate
Opaculi. Corvariam quoque construxit, in quo Casule Lecetum et Niranum posuit. Et dum his, quae supra diximus,
construendis Abbas Adam esset intentus, Deus volens remuneractionem reddere pro labore, in quo ad profectum Ecclesiae
annis viginti et uno desudaverat, percussrus corporis infirmitate cum sentiret suae mortis sibi diem approximare, sumpsit
Viaticum, et habens cum Fratribus colloquium, commendavit illis obitum suum; et ita laetus et securus de se perrexit ad
Dominum.
987.
IX. ABBAS IOHANNES.
Quo tumulato Fratres quemdam ex suis, Ioannem nomine, ipsius Monasterii Decanum, elegerunt, et secundum consuetudinem Ecclesiae in sede posuerunt; et ut imitator boni Pastoris sui, videlicet praedeces soris, esset, et dictis et factis
saepius commonuerunt. Qui Iohannes cum esset Abbas effectus, coepit facere praestarias de rebus et possessionibus
Monasterii, sicut reperitur et legitur in chartulis dierum Abbatiatus sui. Quae chartulae incipiunt ab anno Dominicae
Incarnationis nongentesimo octagesimo septimo. Quo videlicet anno venerandae memoriae Adam Abbas est defunctus et
ipse Iohannes Abbas fuit electus.
Quidam suprascriptus Comes fuit, qui Atto vocabatur, qui veniens ad praedictum Iohannem Abbatem accepit ab eo in
Comitatu Aprutino duas curtes, Urcionam scilicet. atque Belerim cum appendiciis suis, videlicet cum septingentis modiis
terrae. In Pinnensi etiam territorio idem Comes accepit ab eodem Abbate terram quingentorum modiorum inter flumen
Piscariae et flumen Tabae, in locis qui dicuntur Saline, Coronule, Soractetu, Batuniano. Et in Teatino territorio inter flumen
Sangum et flumen Piscariae accepit ab eo mille modios terrae, in locis qui Aiano, Paterno, Corule, Ripa Corvaria, et Sanctus
Callixtus appellatur. Et haec omnia, quae supra notavimus, praedictus Comes mille solidis accepit tali tenore ut possideret
ipsam terram dum adviveret cum uxore sua nomine Aldegunde, et ipsis defunctis nepos eius Comes Transmun dus
possideret easdem, et haberet ab Abbate Sancti Clementis usque ad tertiam generationem, et per singulos annos quinque
solidos daret Ecclesiae ob recordationem.
997.

