Ego Fratrer Ioannes Monachus consensi.
Ego Fratrer Giso Monachus consensi.
Ego Fratrer Ioannes Monachus consensi.”
Eodem anno quidam vir nomine Suppo quondam Timmonis filius, divinitus inspiratus pro anima sua et parentum suorum,
concessit et tradidit per manus Domni Dominici Abbatis Monasterio Piscariensi, et Ecclesiae Sancti Angeli, quae sita est in
monte, nomine Apriano, quae etiam est Obedientia iuris Ecclesiae Beati Clementis, quandam Ecclesiam in honore ac
vocabulo Sancti Nicolai, in loco, qui dicitur Cornisia: iuxta fluvium Gomanum constructam, cum omnibus rebus et
possessionibus suis, terra videlicet modiorum centum quinquaginta sex, sicut testatur chartula traditionis eiusdem. Erant
insuper eodem tempore duo fratres, viri nobiles et illustres, in Comitatu Aprutino, Adelbertus et Raimundus vocabulo, filii
quondam Grimaldi, qui compuncti divinitus pro salvatione animarum suarum et parentum suorum, concesserunt et per
chartulam tradiderunt Monasterio Beati Clementis unusquisque portionem suam de Castello de Sancto-vetere
nomine,
unusquisque medietatem de ipso Castello, cum Ecclesia, quae in honore Domini
Salvatoris est aedificata, in loco,
qui dicitur Presiano, et cum alia Ecclesia vocabulo Sancti Andreae constructa. Et unusquisque eorum medietatem de
Castello Vecclo, et de Castello et Poio de Beczano, cum muris et carbonariis, cum Ecclesiis in eisdem aedificatis, cum
omnibus rebus et dotibus earum, et cum omnibus aedificiis, et praeminentiis, et subiacentis eorumdem castrorum. Quae est
terra videlicet modiorum mille ducentorum, per loca et vocabula sua, quemadmodum in Chartulis exinde factis et testibus
roboratis reperiuntur.
Post mortem vero supradicti Sancti Widonis Abbatis cum quidam ex Fratribus Monasterii Piscarensis, sicut supra legitur,
accessissent ad Henricum Imperatorem, pro Domno Dominico Abbate sibi substituendo per illos, et praecipue per fratrem
suum carnalem Domnum Guimarium religiosum Monachum cum supradictis Fratribus praedictae electionis legatione
functum, ab eodem magnifico Imperatore Adelbertus Casauriensis religiosissimae vitae Monachus, qui ut supra retulimus,
Sanctae Trinitatis Ecclesiam in Comitatu Valvensi, in vocabulo Placentro, construxerat, et eam in obedientiam Monasterii
Piscariensis addixerat, privilegium impetravit de praedicto loco, in quo eadem Ecclesia posita est, qui Finianus dicitur, ut
patet in privilegio Henrici Imperatoris sic descripto.
PRAECEPTUM
Henriri Imperatoris de libertate et rebus
Monasterii Casauriensis.
“ In nomine Sanctae et Individuae Trinitatis, Henricus divina favente clementia Romanorum Imperator Augustus: Si
servorum Dei petitionibus assensum praebuerimus, ad spem Divinae remunerationis nobis profuturum esse non diffidimus.
Quapropter omnium Christi nostrique Fidelium tam futurorum, quam praesentium noverit industria, qualiter nos pro amore
Divino animaeque nostrae remedio, tam ob petitionem venerabilis Adelberti Monachi, quam et germani sui Guimarii, de
Ecclesia Sanctae Trinitatis, et Sancti Quirici Martyris, in vocabulo Placentro, in Comitatu Balbense, ubi Finianus dicitur:
Concedimus eis ad habendum et possidendum ipsum praedictum locum, tam ipsis, quam et Abbati ipsorum. Ut nullus Dux,
Marchio, Episcopus, Comes, aut Vicecomes, aut magna parvaque persona aliquam molestiam seu invasionem facere
praesumat. Insuper concedimus eis praedictum locum Fimianus cum introitu et exitu suo, quod est a capite, sine Serra de
Barbarano, pede sine ipso Rigo de Placentri, de uno lato sine ipso valle de Suge, ex alio latere Serra de Corviano, cum ipsa
Furca cum omni pertinentia sua: et sunt in supradictis istis modiorum de terra quatuorcenti, et si amplius inventum fuerit, ad
ipsam iam. dictam Ecclesiam pertineat, cum terris, vineis, aquis, aquarumque decursibus, piscationibus, molendinis, cultis et
incultis, omnia et in omnibus, et quidquid de praedicti Monasterii possessionibus Fiscus noster sperare potuerit ipsi pro
aeternae remunerationis praemio concedimus. Et ut nullus mallaturam persolvat Advocato eius, et cetera ut in superioribus
Privilegiis.
Signum Domni Henrici Secundi Romanorum invictissimi Imperatoris Augusti.
Henricus Cancellarius vice Herimanni Archicancellarii recognovi.
Data Calendas Ianuarii, anno Dominicae Incarnationis millesimo quadragesimo septimo Indictione decima quinta; Anno
autem Domini Henrici Tertii ordinationis eius decimo octavo. Regnantis quidem secundi, Imperantis primo. Actum ad Columna civitatem in Dei nomine feliciter Amen.”
In secundo anno quo Dominicus fuerat Abbas Sancti Clementis institutus, contigit Henricum Imperatorem venire Capuam,
cui praedictus Dominicus Abbas ad Sanctum Flavianum in Aprutio perrexit obviam, et impetrivit privilegium protectionis,
munitionis, defensionis, ad instar eorum privilegiorum, quae data fuerant ab Antecessoribus suis. Quod privilegium servatur
honorifice in Monasterio et descriptum sic est.
1047.

