Erat tunc temporis consuetudo, et, ut veracius dicam, religiosa devotio, ut omnes de circumadiacentibus Castellis, tam
maiores, quam minimi, ob reverentiam gloriosi Martyris in Cimiterio Beati Clementis ex hoc Mundo transeuntes
sepelirentur.
Grimoaldus Abbas intuens multa mirabilia suo tempore saepissime fieri, magis et magis proficiebat in timore Dei, et
quaecumque ex retitibus Ecclesiae, vel bonorum virorum largitione congregare poterat, non parentibus tribuebat, sed ad
decus Ecclesiae in ornamentis et utensilibus expendebat. Fecit namque a Septentrionali parte Monasterii iuxta latus
Eccclesiae palatium ad habitationem Abbatum et cameras ad deponendas res et substantias Monasterii; quod palatium variis
picturis et quibusdam historiis de veteri Testamento decoravit Fecit crucem argenteam appendentem quindecim libras
argenti, quae a sinistris choriante altare fixa, ob reverentiam Dominicae Passionis a populis debita veneratione coleretur.
Fecit et calicem aureum appendentem libram auri purissimi, in quo mysteria Dei magnis festivitatibus conficerentur. Fecit et
textum argenteum, qui expanderetur vel reperiretur super altare Dominicis diebus, et in Festis Sanctorum. Crucem vero
rnagnam quam Gilebertus abraserat argento, imagine ac passione Salvatoris depingere simul et decorare fecit. Iste Vir
Sanctus quamvis esset carnis munditia, et honestate vitae consors Sanctorum habitantium in secretis coelistibus, non tamen
poterat dignoscere , nisi Deo sibi revelante, diem sui obitus. Dum autem esset valde solicitus de augmento Ecclesiae sibi
commissae, ut sui moris erat, audivit quia Henricus Imperator, Henrici filius, Romam advenerat, ad quem dum ire obviam
properaret, in Monasterio Sancti Vincentii, unde sumptus fuerat in Abbatem, hospitium habuit, ibique correptus infirmitate:
Deo iubente, finem vitae suscepit, sepultusque est in eadem Ecclesia cum Fratribus suis. Vixit autem in regimine
Piscariensis Monasterii decem et septem annis, mensibus octo, diebus undecim, clausitque ultimum diem tertio nonas
Septembris, anno Dominicae Incarnationis.
XXVIII. ABBAS ALBERICUS.
Post hunc cum levaretur Giso, essetque aliquantis diebus electus ob malevolentiam Fratrum, quia videbatur violentia
Comitum Manuplellensium impositus, et quia Fratribus coepit dominari ferocibus, quam deberet, studeretque plus timeri,
quam amari, cessavit: et sic Domno Grimoaldo successit Domnus Albericus eiusdem Abbatiae Monachus, quondam vero
Praepositus, prius equidem pro sua honestate et sapientia in Episcopatum Teatinensem electus, extitit, sed quia adversarios
habebat quosdam, maluit Abbas, quam Episcopus esse.
1110.
Quando vero eius electio sana fuit volvebatur annus Dominicae Incarnationis Millesimus centesimus decimus; tenebatque
tunc temporis in Tete Abbatiam Sancti Ioannis de Arclano et Pinne Sanctam Mariam de Piczano, indeque a Monachis et
populo terrae Sancti Clementis honorifice fuit adductus, atque electus; et ita consecratus a Domno Paschali Summo
Pontifice, suscepit curam pastoralem in baculi traditione.
Eius in tempore adversarii, qui tenebant bona Ecclesiae, ut audierunt adventum Henrici Imperatoris, cognoscentes animum
Alberici Abbatis promptum in quantum posset ad sese vendicandum de eis, convocavere finitimos et longe remotos de sua
cognatione, et habentes commune colloquium, ex consilio venerunt ad Abbatem Albericum, et illa Castella, quae illi de
Ecclesia tenebant, quieta ei reddiderunt in sua miseratione sine ulla retentione, parati ad iuramentum, ad fidelitatem, et
omnia quaecumque Abbas sibi praeciperet facere. Qui postquam triduo ipsa Castella in manu sua tenuit, sumpto consilio ab
eis, qui pavidi magis erant parati ad persuadendum ut daret, quam ut retineret, eadem Castella eisdem Baronibus interposita
quadam conventione reddidit, ut ipsi iurarent et fidelitatem promitterent, ut nunquam per se, neque per aliquem, quem
possent repellere, Ecclesia Sancti Clementis eadem Castella, vel alias possessiones, et moda possideret, vel acquirere posset,
ulterius perderet, et si insurgerent adversarii, ipsi essent ad comprimendum adiutores fidelissimi. Constituerunt etiam dare
censum annuum pro recognitione decem bisanzios; et si controversia de his oriretur, quae supra diximus, ille, per quem
fuisset orta, mille libras auri purissimi persolvere ad profectum Monasterii cogeretur. Hoc iuravit Gentilis de Colle Petri, qui
tenebat Castellum Pesculi et Carufanum, et Olivulam, et Sanso, et Rainalndus, filii Remedii, et Temmarius filius
Temmmarii, et Sanso filius Theodini, qui tenebant Castella illa, videlicet Bittorritum, Castellionum, Roccam de Soti,
Corvariam, Petraniquam. Fecerunt etiam, ut eorum filii essent homines Ecclesiae fideles et legitimi in manus Alberici
Abbatis, et tenerent ipsa Castella usque ad tertiam legitimam generationem; et finita tertia generatione legitima et
masculina, ut est consuetudinis illius terrae, ipsa Castella quieta et libera reformarentur Ecclesiae.
1111.
Hoc iuramentum, et hanc fidelitatem coram Episcopis istis, Walterio Episcopo Valvensi, Wilielmo Teatensi, Herberto
Pinnensi, et Venerabili Berardo Praeposito Liberatoris et multis aliis bonis viris, qui praesentes aderant, fecerunt, et scripto
mandare ad notitiam posterorum praeceperunt; Illi, qui sacramentum fecerunt, superius sunt nominati, filii eorum qui
hominium fecerunt Abbati, sunt: Walterius filius Gentilis de Colle-Petri, hominium fecit Alberico Abbati, et Berardus filius
Sansonis, et Temmarius filius Temmarii, et Wilielmus filius Rainaldi. Et hoc factum est in anno Dominicae Incarnationis
millesimo centesimo undecimo.
Albericus autem Abbas duobus annis transactis in regimine, in tertio accepit finem vitae, sepultusque est in Monasterio
Sancti Clementis cum Fratribus suis, duodecimo Calendas Novembris.
1112.

