Tresidius quidam in Comitatu Aprutino terram centum modiorum, in loco ubi dicitur Colle Corbino, inermi iustitia et
fraude sua Beato Clementi et habitatoribus eiusdem Coenobii abstulerat, convictus turpiter, quamvis non erubescens,
dimisit, et ne in ea ulterius calumniam faceret pro se et pro suis heredibus sacramento et scripto confirmavit.
980.
Anno itaque ab Incarnatione Domini nongentesimo octogesimo, Domno Ottone Secundo feliciter imperante anno quarto
decimo, mense Martio, Indictione octava, quaedam mulier, nomine Ursa religionis habitu suscepto, et Monialis effecta,
obtulit pro anima sua per chartulam traditionis tertiam partem de omnibus rebus et possessionibus suis, quas in vocabulo de
Raianello, et Pantano, atque Teczanico habebat.
His namque temporibus Abbas Adam aedificavit Roccam in summitate montis Soti, quam Roccam Abbatis iussit appellari:
in qua munitione, si necessitas ingrueret, decreverat thesauros Ecclesiae, et quaeque pretiosa locari: Fecit et aliud Castellum,
quod Olivulam appellavit, in quibus duas villulas posuit, Pantanum scilicet et Raianellum. Castrum vero Collis iam antea
erat ad iurisdictione Monasterii Piscariensis aedificatum ab Actone comite, et ab Aldegude Comitissa uxore sua, Domno
Almerico quondam Abbate sibi concedente, atque iubente, quando ipsam Curtem, ut supra scriptum est, eis concessit.
Interea cum ex diminutione quam Pisicariensis Abbatia perpessa est a tempore quo barbara gens eam divastavit, Ioannes
Pinnensis Episcopus quaedam adhuc de praediis Monasterii Beati Clementis in vico Pinnensi et Bectorrita, seu Colummelle,
pervasa teneret, et Domnus Adam Abbas ab omni possessione iuris Abbatiae funditus illum conaretur evellere, et maxime
quia tunc temporis pro construendis supradictis Castellis ipsae possessiones erant necessariae, facta cambitione, redditisque
sibi quibusdam possessionibus in Pinne loco qui dicitur Casale, praedicta praedia ad opus Monasterii recepit, et sic
Episcopum ex Abbatiae finibus amovit.
981.
Hoc etiam tempore, anno scilicet Dominicae Incarnationis nongentesimo octogesimo primo; dum his quae supradiximus
construendis Abbas Adam esset intentus, et Domnus Otto Secundus Imperator Romam adveniret, ut ibi sicut moris est
coronaretur, Abbas Adam, qui non dormiens, sed bene vigilans debet appellari, ei occurrit, et privilegium ab eo impetravit,
in quo quaecunque pater eius dederat, et concesserat, confirmavit. Quae vero praeceptalis pagina ad instar priorum
Regalium praeceptorum descripta sic est.
PRIVILEGIUM
Ottonis II. Imperatoris de possessionibus
et libertate Monasterii Piscariensis
“In nomine Sanctae et Individuae Trinitatis, Otto superno disponente ordine Imperator Augustus. Cunctis sapientibus liquet,
et cetera ut in praefatis Privilegiis.
Igitur superno afflati instinctu, interventuque nostri dilectissimi fidelis, Petri sclilicet Papiensi Praesuli, inflexi praelibati
Abbatis precibus annuimus, cunctasque res inibi hactenus quolibet tenore collatas. Quae etiam sitae infra Romuleam urbem,
extraque esse videntur, et cetera ut supra.
Quod ut versus credatur, diligentiusque ab omnibus observetur, manu propria roborantes praesentem paginam, nostro
sigillo iussimus insigniri.
Signum Domni Ottonis Secundi serenissimi Imperatoris, et invictissimi Augusti.
Ioannes Cancellarius ad vicem Petri Episcopi et Archicancellarii recognovi, et subscripsi.
Data decimo quarto Calendas Maii, anno Dominicae Incarnationis DCCCCLXXXI. Indictione nona; Regni vero Domni
Ottonis Secundi vicesimo primo. Impera autem eius decimo quarto. Actum Romae in Palatio iuxta Ecclesiam Beati Petri
Apostoli, in Dei nomine. Amen”
Eodem post haec anno Domnus Otto Imperator ex Romulea egressus urbe, et aedificata sibi regali domo in Campo qui
vocatur de Cedici, toto ipso aestivo tempore ibi perendinans mansit. Igitur eodem ibidem augustaliter permanente, Domnus
Adam Abbas in Curia, quae in ipso Campo ab Episcopis, Comitibus et fere totius regni Principibus, atque ipsarum
Provinciarum Iudicibus solemniter est celebrata, a Scamberto Piscariensis Monasterii Praeposito Imperialibus perlectis
privilegiis, recuperavit super adversarios et pervasores rerum Sanctae Piscariensis Ecclesia: et iudicio ipsius Imperialis
Curiae reinvestitus fuit de universis rebus et possessionibus, quas a principio sui Piscarierisis Abbatia tenuerat, atque
possederat, in Comitatu Amiternino et Farcomno, et in Comitatu Marsicano atque Valvensi, et positum inde fuit Imperiale
bandum, sicut in ipsius notitiae scripro reperitur et legitur.
Postquam autem regressus est Abbas Adam ad Monasterium, studebat omni solicitudine recuperare omnia fere quae
temporibus Antecessorum suorum perdita, vel vendita, vel in vadimonio posita fuerant. Nam super quibusdam viris Lupo et
Deodato, et super quibusdam Ioanne et Amico germanis, quoddam tenementum, Gemmerutum vocitatum, per sententiam
Curiae recuperavit, quod tenementum castro Castellionis addixit; construxit enim in eo tempore ipsum Castellum ubi
solebant esse harae porcorum et stabula iumentorum, in quo posuit vicum qui Pinnensis appellabatur, et Gemmetum, et
duas villas, quae ambae Cevaranum dicetantur, cui nomen indidit et ipsum vocari instituit Castellionum, eo quod ibi antea in

