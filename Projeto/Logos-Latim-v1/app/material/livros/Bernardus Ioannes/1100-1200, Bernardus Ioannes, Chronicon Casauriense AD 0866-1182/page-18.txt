Adegari Castaldionis ibi fui: ego David Diaconus ibi fui. Signum manus Astaldi Castaldionis ibi fui: Signum manus Ferelai
qui ibi fui: Signum manus Salevvardi ibi fui: Signum manus Ingelmanni ibi fui.”
Altera quoque investitura sacra est die sequenti Monasterio Pisicariensi ab eodem Heribaldo Sacri Palatii Comite, Domno
Ludovico Augusto mandante, in manus Celsi Presbiteri et Monachi, et Maionis eiusdem Monasterii Advocati, de omni
videlicet dotalicio supradictae Gundi uxoris quondam Iustonis: de curte videlicet de Monactiano, et Ecclesia Sanctae
Mariae, et de Casalibus nomine Pecanie et Bucanie, tam in territorio Aprutiensi, quam in Pinnensi.
Est profecto quaedam villa vocata Superclo, in Sancti Valentini Castello translata, quam a Tederamo et Palumbo germanis
fliis quondam Reparati legaliter ad profectum Piscariensis Ecclesiae triginta solidis emit. A Gualdeberto cuiusdam venateris
filio emit omnes res, et substantias suas in vico Teatino, nomine Viario, in casis, terris et vineis, indeque dedit ei solidos
quadraginta. Emit etiam Villam nomine Fullonice, ubi est Ecclesia vocabulo de Sancto Marco, a quibusdam viris Ainardo et
Petro cum omnibus rebus et substantis eorum, dedit inde pretium in argento quadraginta quinque.
Cum igitur victoriosissimus Imperator Ludovicus ad propria reverteretur, et iam urbem Ravennam applicuisset, condidit
ibidem Augustale confirmationis praeceptum, de aliquantis rebus Piscariensi Monasterio collatis, videlicet de Sancto
Desiderio ab eius genitrice, ut supra scriptum est, acquisito: quod in hoc libro descriptum sic est.
PRIVILEGIUM TERTIUM
De Sancto Desiderio, et aliis rebus Coenobio
Casauriensi ab Augusto donatis.
“ In nomine Domini nostri Iesu Christi Dei aeterni Ludovicus divina ordinante providentia Imperator Augustus, omnibus Fidelibus Sanctae Dei Ecclesae cunctis, praesentibus et futuris, cognitum esse volumus, quia divinitus inspiratus, aliquantulas
res concedimus in Monasterio Sanctae Trinitatis, quod aedificari iussimus in honore Sanctae et Individuae Trinitatis,
videlicet res, quas bonae menoriae Hirmingarda genitrix nostra per chartulam a quibusdam fratribus Liutardo Diacono et
Conrado germanis, consentiente Liuprando genitore eorum, conquisierat in singulis locis videlicet Sanctum Desiderium
Brilianum atque Lignari cum omnibus pertinentiis, servis, et ancillis cartulatis cum mobilibus et immobilibus, dedimus et
res quorumdam hominum infidelium nostrorum Ursonis Castaldii, atque Hitteri, similiter cum servis et ancillis, cartulatis
cum mobilibus et immobilibus, ubicumque de omnibus illorum rebus adinventum fuerit. Pari etiam modo donamus res
Camarocii cum servis similiter et ancillis cum cartulatis, cum mobilibus et immobilibus. Nihilominus et donamus res
Teobberti, qui ob nostram infidelitatem Beneventum fugam petiit; simulque donamus res Corvini, et res, quas Eccardus
Alamannus nobis per chartulam delegavit. Nec non etiam et res quae fuerunt Gundi uxoris Iustoni, idest Curte de
Monatiano, et cuncta portione eius, quam a viro suo Iustone in dote acceperat. Quae Gundi post velamen religionis in
adulterio cupulata in placitum ante Iudices Sacri Palatii nostrii legaliter devicta est. Omnia autem hac praecipimus, ut si
intentio exorta fuerit a publicis ministris tanquam de domnicatis nostris per inquisitionem exigantur. Pro nulla denique
mallatura quispiam a Monachis de praefato Monasterio, vel ab Advocato eorum, totum quaerere audeat, quia ob reverentiam
Sanctae Trinitatis eidem Monasterio concessimus. Concedimus etiam in venerando loco, ut omnem compositionem de
cartulatis atque libellariis de ipso Monasterio sibimet haeeant, et nullus exactor publicus hoc inquirere audeat, sed in
quacumque compositione ceciderint in sua potestate, hoc habeant, cuius cartulati esse videntur; si quis autem ex
Praesulibus, Ducibus, Comitibus, Castaldionibus, Sculdasionibus, seu quibuslibet publicae partis Officialibus, nec non
etiam discurrentibus Missis nostris, supra taxato venerabili loco molestiam vel inquietudinem intulerit, et hoc nostrae
auctoritatis, augustale munimentum vel in minimo violasse convictus fuerit, immunitatis nostrae mulctam, hoc est poenam
triginta librarum argenti sacratissimo loco componere corripellatur. Et ut hoc certius credatur, et attentius observetur manus
propriae inscriptione roboratum ac stabilitum ex annulo nostro subter iussimus insigniri.
Signum manus Domni Ludovici Serenissimi Imperatoris.
Giselbertus Presbyter et Notarius ex iussu Imperatoris scripsi.
Data tertia Calendas Maias Indictione septima.
Actum foris Civitate Ravenna ad Sanctum Apollinarem, Anno Imperii Domni Ludovici Serenissimi Imperatoris vicesimo
quinto.”
Per idem tempus licet Imperator ad propria reverteretur, non tamen Romanus Abbas cessabat possessiones acquirere, imo
sicut fidelissimus dispensator, de regali pecunia sibi credita continuatim villas et praedia largiter emebat, et in suae
Casauriensis Ecclesiae profectum quotidie cumulabit.
Remeans itaque Domnus Ludovicus Imperator ad solum proprium adit Curtem Imperialem, quae dicitur Olonna; ibique
morans infra sexaginta dies edidit ad tuitionem Monasterii Piscarienisis tria principalia sacrae institutionis privilegia,
devotione plena, et omni auctoritate perpetuae libertatis, et regiae protectionis astipulata. In quorum uno specialiter notatur,
de fundatione et consumatione ipsius sacrosanti Templi; de corpore namque Beati Clementis ab eodem ibidem venerabiliter
recondito; de largitione rerum, quas per totam Tusciam acquisivit, et ipsi Sancto Martyri perpetualiter porrexit, videlicet

