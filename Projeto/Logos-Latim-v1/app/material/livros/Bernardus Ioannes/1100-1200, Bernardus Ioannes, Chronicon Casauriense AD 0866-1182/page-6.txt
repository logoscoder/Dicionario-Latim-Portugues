Debita victori solventibus undique turbis.
Obvius intranti totus processerat illi
Romanus Populus, magni simul, atque pusilli.
Summus Praesul ei tradidit cum codice Legem,
Atque coronatum vestit diademate Regem.
Ille vocabatur Adrianus Papa secundus,
Vir sanctus, legisque Dei notione profundus:
Hunc Ludovicus Rex noster magnificarat,
Ipsius et Clerum large tribuendo bearat.
Et quantum Clerum large tribuendo beavit.
Fecit propter eum Praesul quodcumque rogavit
Contigerat faciente Deo, quod Martyris ossa
Clementis iactata Mari, non condita fossa,
Angelicis manibus facta de marmore cista
Romae lata forent, quodam famulante Sophista,
Nomine dictus erat Constantinus Sophus iste,
Vir bonus, et sanctus famulantque pie tibi Christe.
Iste Sophus patriae coelestis tactus amore
Verborum Domini semen, quod habebat in ore,
Dum spargit gratias cunctis, et dividit aeque,
Aptus lucrandis animabus nocte dieque,
Indomitos lavit populos, et rore vetusto
Instituit, monuit, rexit moderamine iusto.
Inde ferens secum pretiosi membra Magistri
Clementis, Petrique simul, Paulique Ministri,
Summum Pontificem Romanae reddidit Urbi,
Laudibus immistis, resonantibus unidique turbis.
Rex Ludovicus, cui displicet omnis iniquus,
Iustitiae cultor, et verae pacis amicus,
Semper Piscariae Fratres in corde tenebat,
Idcirco quantum locus hic Pastore carebat,
Et quantum Sancti nullius corpus habebat;
Accedens igitur Summi Pastoris ad aedes
Intrat, eique datur confestim regia sedes.
Assurgit Papa Regi, totusque Senatus,
Quos residere iubens; est talia verba profatus.
Imperiale decus recto moderamine rerum
Ut crevit, crescat cursu labente dierium
Et licet omnia sint subiecta meae ditioni,
Est tantum in Coelis Rex Rege potentior omni,
Cui Rex terrenus nisi sponte velit famulari,
Perdit eos subita, quibus ipse putat dominari.
Rex autem summus coelestia sic moderatur,
Eius ut a cura terrestre nihil minuantur.
Ipse valet firmas Regum confundere leges;
Ipse potest ipsos etiam subvertere Reges.
Quid Nabuchodonosor septenis fecerat annis
Novimus: in campis quasi bos mansit sine pannis.
Non est ex nobis, quod nostros pellimus hostes,
Quod duro firmos confregimus obice postes.
Quod victor redii, laus nulla mihi tribuatur;
Non mihi, sed Domino, per quem vici, referatur.
Ille meos hostes sola formidine stravit;
Ille Tarentinos, Calabros, Siculosque fugavit.
Ergo meo Domino pateat devotio servi;
Subditus illi sum; nolintve velintve protervi,
Gratia sola fuit quod ei placuit ire probamur.

