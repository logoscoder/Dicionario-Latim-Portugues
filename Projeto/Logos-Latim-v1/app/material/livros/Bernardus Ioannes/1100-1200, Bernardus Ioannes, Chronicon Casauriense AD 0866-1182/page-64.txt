Alanne, in qua, et in Ecclesia Sanctae Mariae de Castellione, quando eas ad ius Monasterii Piscariensis dedicare fecit, de
Reliquiis Beati Clementis in ipsa consecratione recondidit.
Erga defunctos Fratres ita erat solicitus, ac si unusquisque moriens esset germanus suus; et instituit, atque in Capitulo
coram omnibus Fratribus corroboravit, ut pro unoquoque Fratre defucto fiat centenarius; hoc modo, ut a die obitus
uniuscuiusque Fratris iustitia, de pane et vino, et ceteris cibis quotidie in Mensa Abbatis ponatur pauperibus tribuenda: in
Officiis Defunctorum prima oratio, et ad Capitulum Psalmus et oratio usque ad centesimum diem pro eo dicantur. In
septimo namque tricesimo et centesimo die solemnes Vigi1iae, et Missae cum pulsatione signorum agantur, et psalteria
dicantur ab universis ipsius Coenobii Fratribus, sicut in die depositionis eius. Ampliavit reditus Fratrum in vestimentis ex
illis reditibus, qui sibi reddebantur ex Castello Boloniani.
Obitus Oldrii Abbatis Anno1152.
Dumque sibi iam deficiente corpusculo sentiret approximare finem vitae, coepit studiosior in orationibus esse; et licet eius
oculi essent aliquantulum caliginati prae senectute, tamen specu1abatur Deum mentalibus oculis, et orabat assidue ut
absolvererut a corpore, et illorum adipisceretur consortium, quorum mores et actus imitatus fuerat. His aliisque pollens
virtutibus cum virtutem corporalem per singula momenta sibi minui cognovisset, sensit appropinquare suae terminum vitae,
et melior quam antea fuerat, quamvis semper bonus esset, commendabat transitum suum Fratribus et filiis, Ecclesiam vero,
quam regendam susceperat, Deo, et Beato Clementi: et sic tactus incommodo corporali, plenus dierum, et perfectus in omni
observantia spirituali, Deo reddidit animam pridie Idus Decembris, in anno Dominicae Incarnationis millesimo centesimo
quinquagesimo secundo. Rexiit autem Monasterium Insulae Piscariensis, constructum in nomine Sanctae Trinitatis et Beati
Clementis Papae et Martyris, viginti quinque annis et octo mensibus, tumulatusque fuit in Capitulo eiusdem Ecclesiae, sicut
decens erat, ante Maiestatem nostri Salvatoris, cui famulatus fuerat omni tempore vitae suae devote, et famulari docuerat
omnes Filios suos et Fratres sub tenore et Regula Beati Benedicti.
Post mortem Abbatis Oldrii sanctae recordationis, Abbatia Sancti Clementis Insulae Piscariensis multis diebus extitit sine
Rectore, quia omnis intentio Fratrum, qui se credebant saniori uti consilio, erat in Domno Leonate,
propter quod in
eodem Monasterio ab ipso Domno Abbate Oldrio fuerat receptus, et Monachico habitu indutus, et in eiusdem Piscariensis
Monasterii institutione a pueritia nutritus, notus probitate, clarus genere, et excellenti ingenio, in Curia Romana iam Subdiaconatus functus officio; et quia iste solus posset sufficere ad conservandam Ecclesiam in pristina libertate. Porro Comes
Boamundus Tarsitanus, qui tunc temporis Manuplellensem Comitatum, terram videlicet consanguineorum ipsius Domni
Leonatis, Regis Rogerii dono possidebat, omni nisu Fratres impediebat, ne ipsum sibi facerent Abbatem; timebat enim, ne in
aliquo tempore ipse Leonas per Abbatiae potentiam ductus amore ipsorum consanguinorum suorum Manuplellensium, quos,
ut supra dictum est, Domnus Rex Rogerius exheredaverat, et de toto regno eiecerat, se laeederet, et forte de Comitatu
expelleret. Nitebatur quidem ut Fratres alium de suis eligerent talem, qui ei non posset resistere, tantumiue praevaluit tam ex
potentia quam habebat in regali Curia, quam ex applausione quorundam Fratrum, quos sibi fraudulenter illexerat, quod
cessata per Regem Rogerium ipsius Leonatis vocaatione, eligeretur in Abbatem ex eadem Congregatione quidam
Constantinus nomine: cuius elctio et persona cum esset cognita Curiae Romanae, cius iudicio sicut facta fuerat est delata.
Eugenius enim Papa sanctae memoriae cum audisset, quia taliter contra suum Subdiaconum, (nam ipse promoverat eundem
Leonatem in Subdiaconum) fuisset electus incitatione praefati Comitis, praecepit eum ulterius de eadem electione habere
silentium, et cavere, ne pro hac re perturbaret Monasterium, sed permitteret Fratribus secundum Dei timorem eligendi quem
vellent liberum arbitrium. Ira fuit Ecclesia sine Pastore, dum advixit praefatus Eugenius, quia impediti erant Fratres non
solum persecutione Comitis, verum etiam interdicto et prohibitione Domni Rogerii Regis.
Mortuo autem Papa Eugenio, et succedente sibi beatae recordatioinis Anastasio, Comes Boamundus, quoniam erat illi
familiaris, praesumpsit de eius amore, et exclusum iudicio iterum coegit abbatizare, et contra voluntatem Fratuum occupavit
Monasterium, sedit in Sede Abbatis, pervasit palatium, et dum pollicitatione Comitis securum se crederet de consecratione,
et paene iam esset in itinere, fratres illi, contra quorum voluntatem electus fuerat, devitantes insidias Comitis Romanam
Curiam adierunt, Papae singula retulerunt, quomodo fuerat cassatus iudicio Domni Eugenii sui praedecessoris, et non
Fratrum electione, sed manu laicali iterum intrusus, occupabat Sedem, et volebat se facere Abbatem. Quo audito Domnus
Papa Anastasius missis literis redarguit, reprehendit impudentiam eius, et praecepit ei sub anathemate, ne ulterius quaereret
causa electionis Fratres fatigare.
His ita peractis Rex Rogeriis mandavit Fratribus, qui ad eum in Siciliam perrexerant, ut quia de suis, quos vellent, habere
non poterant eligerent saltem de alienis Monasteriis, et eis tria nominavit, quae et habitu et vita multum erant aversa eorum
institutioni. Verumtamen quoniam Fratres eius praeceptis obviare nec volebant, nec debebant, unum de Fratribus Sacri
Montis, quod Monasterium est in Apulia, nomine Rogerium quaesierunt, habuerunt, et si quamdiu sibi licuit obedientes
fuerunt. Et cum ille vellet a Domno Anastasio consecrari, misit quosdam de Fratribus Monasterii, qui ei narrarent et modum
suae electionis, et diem peterent, qua haberet optatam consecrationem. Cum audiret Papa tam subitam mutationem,
mandavit et praecepit ei per summum obedientiae ut reverteretur ad suum Monasterium, et non impediret locum, quem ipse
tenere non poterat; quia decolor eius habitus, et discors conversatio erat a conversatione Fratrum, quos regendos susceperat.
Videns autem Comes quod nihil profecisset, et timens, ne illi Pastorem eum sibi facerent, quem ille nec videre, nec

