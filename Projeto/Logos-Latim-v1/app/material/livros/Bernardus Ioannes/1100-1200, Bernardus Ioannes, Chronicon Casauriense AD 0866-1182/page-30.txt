publica functione abdicata. Praeterea statuimus, ut de his omnibus, si aliqua intentio exorta fuerit, a publicis Ministris
tanquam de domnicatis nostris per inquisitionem exigantur. Denique pro nulla mallatura quispiam ab Abbate vel Monachis
de praefato Monasterio, vel ab Advocato eorum tortum quaerere audeat, quia ob reverentiam Sanctae Trinitatis eidem
Monasterio concessimus. Insuper etiam huic venerando loco concedimus, ut omnem compositionem de chartulatis, atque
libellariis eiusdem Monasterii sibinet habeat. Nullusque exactor publicus hoc inquirere audeat. Sed si in quamcumque
compositionem ceciderint, in sua potestate hoc habeant, quorum chartulati esse videntur. Si quis autem huius nostrae
praeceptalis paginae, et quod maius est Divinae promulgationis sacrilegus contemptor, et temerarius violator extiterit, sciat
se compositurum auri libras centum, medietatem Camerae nostrae, et medietatem ipsi Sacrosancto municipio. Quod ut
verius credatur, diligentiusque ab omnibus observetur, manu propria roborantes nostro sigillo iussimus insigniri.
Signum Domni Ottonis invictissimi Caesaris.
Ambrosius Cancellarius ad vicem Huberti Episcopi et Archicancellarii.
Data decimo Calendas Ianuarii, Anno Dominicae Incarnationis DCCCCLXVII. Imperii vero Domni Ottonis sexto,
Indictione decima. Actum Romae feliciter. Amen.”
Eodem itaque tempore venit Itto Missus Imperatoris, et investivit Domnum Adam Abbatem de rebus, quas Piscariensis
Ecclesia perdiderat, videlicet de ipsa re de Vicano, de Eccelesia Sanctae Iustae, de rebus in Ocretano, de rebus in
Pompeniano, de rebus in Cerana, de Eccelesia Sanctae Mariae de Romanis, de molinis de Corneto, de rebus in Saractico, de
rebus in Asinariis, de rebus in Alanne, de rebus in Balneo.
968.
Gloriosissimus igitur Imperator Otto cum de Urbe Roma, ubi eodem tempore, idest, anno Dominicae Incarnationis
nongentesimo sexagesimo octavo, filium suum Ottonem in Imperatorem Augustum excellentissime coronaverat, et Domnus
Adam Abbas ibidem ab eius clemtiae magnitudine per scriptum Augustale praeceptum acceperat, in Apuliam et Calabriam,
ut eam suo subiugaret Imperio, tetendisset, Domnus Adam Abbas iterum eundem adiit Imperatorem, et enarratis omnibus,
quae fecerat, quomodo quaedam perdita restauraverat, et quaedam de male venditis, et sub pignore positis redemerat, in
eisdem Apuliae finibus apud Bivinum secundo impetravit privilegium de libertate Monasterii, de tuitione rerum
acquisitarum, et quod posset construere in rebus acquisitis, vel acquirendis quodcunque vellet aedificium ad munitionem
Monasterii, sive Ecclesiam, sive Castellum, et nemo in hoc sibi contrarius existeret, si adversus hostes Ecclesiae ad eos
deprimendos munimina aedificaret. Norat etiam ibi praedictus Imperator Otto Ecclesiam Sancti Clementis in Lisina cum
omnibus appendiciis suis, et eam eodem Privilegio confirmavit, ne quis temerator auderet infringere quod tantus vir
confirmasset Ecclesiae, quod privilegium descriptum sic est.
969.
PRAECEPTUM SECUNDUM
Primi Ottonis.
De Libertate Monasterii, et ceteris rebus suis.
“In nomine Sanctae Individuaeque Trinitatis, Otto divina ordinante providentia Imperator Augustus. Ad hoc nos divina
potentia ad Imperialis culminis provexit apicem, ut ommium, maxime Divinorum cultui mancipatorum frugibus
consulamus, quatenus Servorum Dei ibidem vigilantium et orantium precatibus status Imperii nostri serie tranquilla
dirigantur, et post huius temporalis vitae discessum felicitatis aeternae contubernium nobis non denegetur. Quo circa noverit
omnium Sanctae Dei Ecclesiae Fidelium, nostrorumque praesentium scilicet ac futurorum universitas, nobis redeuntibus de
Calabria, (quam nostro subdere conati sumus Imperio) Hubertum venerabilem Sanctae Parmensis Ecclesia Episcopum, et
Archicancellarium, nostram adisse Clementiam; quatenus venerabili Abbati Adae desudanti in nostro servitio, et pro nobis,
statuque nostri Regni oranti, confirmaremus et corroboraremus nostra praeceptali auctoritate Monasterium suum, dedicatum
in honore Sanctae Trinitatis, in loco, qui dicitur Insula Piscaria, et quae vocatur Casa-aurea, ubi corpus Beati Clementis
reconditum est. Cuius petitionem gratanter accipientes, confirmamus et corroboramus praefato Abbati Adae supradictum
Monasterium cum omnibus rebus et proprietatibus suis, vldelicet de Castello Sanctae Heliae, quod illi legaliter pertinet, et
Curtem de Querceto, et res, quas obtulit Iohannes eidem Ecclesiae, et Curtem de Linare, et res de Cerano. Res etiam, quas
obtulit Magelfredus, et Curtem de Selcano, et res, quae fuerunt quondam Mizoni, et Curtem de Corneto, et Curtem de
Saline, et Curtem de Lauro, et Curtem de Vestiniano, et Curtem de Triselo, et Curtem de Sereniano, et Curtem de Domo, et
Curtem de Mitiano, et res a Fulrado dimissa, et Cellam de Alisinal Sancti Clementis cum piscatione de Pantano et cum ipsa
Foce, et terram ipsius Foce, cum Insula, quae est inter Mare et Pantanum, et res, quae fuerunt quondam Corvini, et Curtem
de Baniolo et de Viano, et res, quae fuerunt quondam filli Scatolfi, et Montem Soti, cum rupibus et Sylvis eius, et res de
Blunza, et de Petiliano cuin ipso Castello, et res Garibaldi, sicut in Chartula ab eo facta legitur, cum omni bus adiacentiis et
pertinentiis suis, cum Capellis, Castris, Casis, domnicatis, campis, vineis, sylvis, aquis, aquarumque, decursibus,
molendinis, piscationibus, pascuis, rupibus, planitiebus, montibus, alpibus, una cum servis et ancillis, aldiis, et aldiabus, et

