aeternae damnationis perenniter possideat. Et ut haec nostra largitio atque concessio pleniorem in Dei nomine obtineat
vigorem, manu propria subter eam firmavimus, et bullis nostris roborari praecepimus.
Signum manus Domni Ludovici Serenisssimi Imperatoris.
Giselbertus Presbyter et Notarius ex iussu Imperiali scripsi et subscripsi.
Data Calendis Novembris, Indictione octava. Actum in Curte Imperiali Olonna, anno Imperii suprataxati Domni Ludovici
Imperatoris vicesimo quinto, in Dei nomine feliciter”
In ipsarum profecto trium praeceptalium paginarum sacris apicibus fiunt augustales et perpetuae constitutiones de tutelis
et libertatibus Monasterii, et eius multimoda quiete, et de ceteris honorum et sublimitatum excellentiis eidem singulariter
attributis: addidit etiam ibidem de altero Sanctae Resurrectionis Monasterio apud Mantuam constructo.
875.
Facta sunt equidem haec tria suprataxata Imperialia privilegia Dominicae Incarnationis
anno octingentesimo septuagesimo quinto, Indictione octava.
In editione Ugbelliana legitur aliud Diploma
Ludovici II spectans ad bunc annum,
illudque hic iterum exbibemus, ne quid
lectori deriderandum supersit.
Ludovici II Imperatoris Augusti Privilegium
fundationis, et dotationis Monasterii
Sancti Clementis in Piscaria anno
Domini DCCCLXXV.
“ In nomine Domini Nostri Iesu Christi Dei, et cetera. Ludovicus divina ordinante providentia Imperator Augustus cunctis
summis sapientibus liquet, et cetera, magis cultibus divinis instituimus eo amplius supernae Maiestati, et cetera. Proinde
universorum sanctae aeternae Ecclesiae, nostrorumque fidelium praesentium scilicet, ac futurorum agnoscat humanitas, quia
Nos divino afflati instinctu ad honorem, et reverentiam tremendae, ac Individuae Trinitatis Sacrosanctum Templum in
Insula, quae Casa aurea vocitatur, fundati ac confirmari hilari mente praecipimus; et cetera. Et almificum Beatissimi
Pontificis, et Martyris Clementis Corpus venerabiliter recondi fecimus, quod quidem Sacrosanctum tem plum,
Monasterium Sancti Clementis in Piscaria in antea vocitari praecipimus. Ad
et cetera famulorum Dei Coenobium
perpetuis temporibus permanendum augustaliter, atque liberaliter instituimus, quatenus coadunato illic sub regulari norma
Religiosorum virorum coetu, Altissimo, et cetera laudes iugiter inibi, votaque resultent. Qua de causa ad maiorem nostrae
mercedis cumulum, ac loci ipsius necessarium supplementum, Christique servorum in ipso degentium, seu illic undecunque
advenientium perenne subsidium, Castella, et res infrascriptas cum possessionibus, et iuribus, Vassallis, Vassallorum
redditibus, requisitionibus, molendinis, aquarum decursibus, piscationibus, valcatoriis, silvis, rupibus, domibus, massaritiis,
aldionaritiis, arrenditiis, mercatis, nundinis factis, et ordinatis, et in antea in ipsis Castellis, et locis pro ipsorum Religiosorum virorum arbitrio construendis, et ordinandis iam dicto Venerabili summae Trinitatis Coenobio, quod Monasterium
sancti Clementis in Piscaria supra nuncupati praecepimus praesentialiter, solemniterque
largimur; Quae Castella,
et res inferius describuntur. Primo in Thete, Caramanicum, Piccaricum, Paternum, Bononianum, Mosilolum, Sallum,
Roccum, et cetera. Cantalupum, Ranile, Petra Sancti Valentini cum ipso Castello: Acculae superdi, Manupellum, Turri,
Fullonicae, Fara ambriliae, Insulam, et Castellum ipsius Insulae. In Penne, et cetera Uliculam, Pesculum, Rocca de Soti,
Corvariam, Petram iniquam, et cetera. Alandum cum Casalibus suis, Casale Sancti Desiderii. In Civitate Sancti Angeli,
Castellum Sancti Mori cum Portu. In Comitatu Aprutino, Castrum guardiae, Castellum Ventulum Monascum, Castrum
Sancti Georgii; in Marchia Castrum Lori, Castrum Caldarole, Castrum Vestiman. Montem obcerannum, Rocellum,
Bricciam, Sanctum Viacentium, Sanctum Angelum ad Sabaram cum omnibus Ecclesiis praedictorum Castellorum, et
locorum. Et per huiusmodi nostri praecepti Imperialem auctoritatem irrefragabiliter stabilimus ut habeant ea, et possideant,
fruanturque iure quieto, ac pacifico ab hodierno die, ac deinceps, tam qui praesentes sunt, quamque illi, qui venturi sunt
famuli Christi, omnium nostrum, heredumque, et succesorum nostrorum repetitione, moleslatione, vel qualibet publica ex
auctoritate, seu et cetera remota, ita quod nec praedicti viri Religiosi, nec ipsorum vassalli nobis in aliquo alio teneantur, nisi
quod praenominati Sacri Coenobii, et cetera Religiosi tres quotidie pro Nobis Missas, et omnibus nocturnis, et cetera.
Centesimum vigesimum decantare non desinant Salmum exceptis dumtaxat vespertinalibus, et matutinalibus hymnis, quae
in perpetuum pro nostrae remedio animae repetere iugiter non cessabunt. Cunctis igitur tam praesentibus, quam et futuris
cognitum sit suprataxatum Coenobium, habitatoresque ipsius cum universis, et cetera. Castellis, rebus, et Vassallis ipsius
sub nostri, et cetera continua tuitione a Nobis iamdudum etiam recepimus. In tantum ut omne ipsius tanquam peculiarissime
domna, et cetera pro amore superno quoadusque spiramus exequi modis omnibus decrevimus: post nostrum vero ex hac vita
discessum illi soli eiusdem Venerabilis loci tutelam committimus, et cetera cuius honorificentiam nostri studio constat
exercitus. Quapropter cunctos, qui Nobis in Imperium pro tempore successuri sunt , Imperatores, Reges, Duces, ac Principes

