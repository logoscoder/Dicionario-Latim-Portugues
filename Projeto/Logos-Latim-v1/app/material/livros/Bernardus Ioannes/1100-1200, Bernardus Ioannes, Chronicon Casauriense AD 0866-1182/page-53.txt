ut malleus universae terrae crederetur; et non solum ab his, quos violenter sibi subdiderat, verum etiam ab eis, qui longe
positi erant, sola crudelitate timeretur.
Iste cum teneret in Pinne Castellum Loreti, et in Balva Castellum Poperim, et saepe contra vicinos et circummanentes
bellum gereret, valida persuasione ac venenata promissionum dulcedine, praedictum Domnum Iohannem Valvensem
Episcopum illexit, et fraudulenter attraxit, dataque sibi quadam infirmiore praedicti Castelli Poperi, iuravit ei manu sua,
quod si idem Episcopus concederet ei custodiam turris Bectorritae Sancti Pelini, et turrim Insulae Sancti Clementis et ut per
terram utrorumque Sanctorum se suumque exercitum secure conducere, ut de ipsa pacem, et guerram vicinis suis posset
facere, finita guerra, quam cum suis vicinis et maxime cum Marsicanis habebat, quam in brevi ex fortunatis bellis et
consuetis victoris se terminare credebat, non solum ipsas munitiones redderet, verum etiam totum Castellum Poperi cum
munitionibus, et pertinentiis suis Sancto Pelino et Sancto Clementi, tanquam rem iuris eorum ex integra largiretur. Abbas
enim Grimoaldus ipso tempore, sicut Vicarius praedicti Episcopi, donec consecraretur, Abbatiam gubernabat. Hac igitur
sponsione, talique iuramento dexterae Wilielmi Iohannes Episcopus securus factus, simplici animo, et sicut innocens, qui
credit omni verbo, concessit ei unde postea deceptus fuit. Nam non post multum tempus ex tali intromissione cepit sibi
Wilielmus Tassio ambas Ecclesias Sancti Clementis et Sancti Pelini, et terras earum tanquam proprias vendicare, et ex toto,
qui a se praedictis munitionibus potentem videbat, suppeditaret. Ex huius itaque gravamine Grimoaldus aliquantulum
coartatus, quia neque ad Imperatorem ire, neque quo maneret Imperator noscere poterat ( Normanni enim, qui totam terram
illam invaserant, nec nomen Imperatoris audire volebant, nec ad illum quempiam ire finebant) quid ageret nesciebat, quia
destructionem suae Ecclesiae, et eversionem quotidie videns, et reaedificare diruta non valens, ad lamentum potius, quam ad
deledictionem corporalem provocabatur, totam tamen spem suam in Deum posuit, et ei humiles preces fudit, ut pacem
Ecclesiae redderet, et inimicos, qui superbum caput extulerant, humiliaret.
Eodem tempore miseratione divina Ecclesia Romana bonum Pastorem habebat, Christianitatis amatorem, et Fidei
defensorem, Sanctum Urbanum. Hic dolens, quia Saraceni occupaverant Sanctam civitatem Hierusalem, et Sepulchrum
Domini, volens eam eripere manibus impiorum, et reddere pristinae libertati, praedicavit remissionem peccatorum, et vice
sibi tradita a Deo omnibus dedit quicunque Hierusalem tenderent, et civitatem et terram transmarinam, quae a Sarracenis
possidebatur, liberarent. Adiiciens etiam hoc, ut si quisquam in via, sive in pugna, pro Christo moreretur, in numero
Martyrum absolutus ab omnibus peccatis suis computaretur. Et dum totus Mundus post eum curreret avidus remissionem
peccatorum accipere, et in numero Sanctorum Martyrum esse, contigit, ut hoc praedicans praedictus Summus Pontifex
devenerit Thyetum, ibique perendinans non multis diebus, cum Episcopis et Baronibus de via Ierosolomytana habuit
commune colloquium. Quod agnoscens Grimoaldus accessit ad eum, et expositis calamitatibus Ecclesiae suae, et
destructione funditus; curn maxima reverentia a praedicto Papa Urbano susceptus est, et sub protectione Romanae
Ecclesiae, quam hactenus Abbatia Sancti Clementis ignoraverat, quia ab Imperatoribus gubernabatur, meruit collocari.
1098. 99. 1100. et 1101.
Hic primus ab illo in Abbatem consecratus, baculum pastoralem in loco sceptri regalis, quod Antecessores sui, et ipse ex
dono Imperatoris in dextera portabant, suscepit: et ex illo tempore coepit securus intentus esse ad restaurationem Ecclesiae
et aedificiorum, ad reparationem possessionum perditarum: virgulta iam erant nata in ruinis Monasterii, quae fecit exirpare,
et novos parietes erigi, et brevi spatio temporis, adiuvante sibi gratia Salvatoris, et meritis Sancti Clementis, reparavit
Ecclesiam et officinas Monasterii , non in eo statu quo antea fuerant, sed sicuit posse sibi datum est, et mellus existimavit.
Sane quando ista fiebant, anni Dominicae Incarnationis volvebantur, videlicet millesimus nonagesimus octavus et nonus et
millesimus centesimus et centesimus primus.
1102.
Praeterea in anno ab Incarnatione Domini nostri Iesu Christi millesimo centesimo secundo, fecit idem Abbas
conventionem cum nobilibus viris de Marchia, videlicet cum Garendo Comite de Camerino, cum filiis Gozoni, et aliis
hominibus, quorum nomina in chartis inde descriptis reperiuntur, de possessionibus in Camerino, et in territorio Firmano,
videlicet in Lauro, Monte Opterami et Vestiniano, per 1oca et vocabula earumdem, et census quos annuatim inde ordinavit,
omnia in ipsis instrumentis chartarum descripta manifestius habentur. Item Castellum de Faball, quod olim duo Fratres
Cono et Sancto tempore Domni Dominici Abbatis per chartulam Piscariensi Monasterio dederunt.
1103.
Comes Riccardus de Manuplello in anno Dominicae Incarnationis millesimo centesimo tertio, rursus de ipso Castello
chartulam traditionis per manus Domni Grirnoaldi Abbatis fecit Sancto Clementi sicut suum fore, et ex suo dono illud
largiretur.
Wilielmus igitur Tassio, qui secunda persecutione post Malmazettum in possessionibus Sancti Clementis et vicinorum
magna violentia grassabatur, nescio quo ductus spiritu transmarinas partes adire voluit, et quod male invaserat non dimittens
quietum quibus abstulerat, sed magis impediens, vendidit Riccardo Comiti domino Manuplelli Abbatiam Sancti Clementis,
Poperim, et Episcopium Sancti Pelini, pro mille bizantiis. Riccardus vero Comes cupidus Imperii, postquam emerat ab illo,
qui sibi vendere non poterat iura Monasterii, cum. magno Comitatu Insulam Piscariam venit, et ibi tabernaculum suum fixit,
et quamdiu sibi placuit ibi manens, postquam bona Ecclesiae superflue convivando consumpsit, cum vellet regredi, dixit
Abbati: Nolo te latere, Abbas, quia nos mercatores idcirco tradimus aurum, ut accipiamus duplum, idcirco damus nostram

