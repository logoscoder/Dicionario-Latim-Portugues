anihilatae, villae et castella destructa, et non erat in circumadiacentibus regionibus qui ei subvenire posset, tantum propriis
calamitatibus unusquisque opprimebatur. Hac tempestate nutu Dei quidam Imperator Augustus nomine Berengarius,
accessit ad has regiones, quem adierunt fratres, et depositis coram eo suis miseriis, et ruina Monasterii, et gloria in qua
fuerat temporibus Ludovici, acceperunt praeceptum. ab eo, ut Abbatem eligerent, et quaecumque de iure Monasterii fuerant,
recolligerent, Congregationem ad priorem statum reducerent, et nihil de dignitate Monasterii perire permitterent. Sane ipsa
praeceptalis pagina, quam de libertate, rebus, et dignitatibus Monasterii ad instar priorum Imperatorum idem Augustus fieri
iussit, sigillo, et signo nominis eius fuit impressa et insignita, despripta sic est.
917.
PRAECEPTUM
Berengarii Imperatoris de libertate Monasterii
Casauriensis, et rebus eius.
“ In nomine Domini Dei aeterni Berengarius Divina favente clementia Imperator Augustus. Si Sanctarum Dei Ecelesiarum
famulantibus aliquod tutelae Imperialis nostrae subsidium seu defensaculum impendimus, id ad aeternae recompensationis
meritum nobis proficere non ambigimus. Quo circa noverit omnium fidelium Sanctae Dei Ecclesiae nostrorumque
praesentium scilicet, ac futurorum industria, qualiter Monachi cuiusdam Monasterii, in quo almificum Beatissimi Pontificis
atque Martyris Clementis Corpus dignoscitur esse reconditum, ubi Casa-aurea nuncupatur, et in honore Sanctae, et
Individuae Trinitatis constructum esse decernitur. Quod etiam Monasterium Domnus Ludovicus olim Serenissimus
Imperator, et noster Consobrinus, a fundamento pro Dei amore, suaeque animae salute, cunctas proprietatis suae res infra
civitatem Urbem (nempe Romam) sive extra ipsam, nec non et Pentapolis, Tusciae, Spoletini Ducatus, Camerini Comitatus,
atque Fermini, Ascolini, Aprutini, Pennini, seu Teatini finibus positas, praetaxato Monasterio, ibique Deo famulantibus
tribuens, construxit, ad Maiestatis nostrae clementiam percurrentes, mercedis nostrae pietatem suppliciter postulaverunt,
quatenus eis pro Dei amore, nostraeque, vel parentum nostrorum animae remedio eiusdem praelibati Monasterii res, ipsis in
eodem Monasterio nunc praesentibus atque futuris Christo Domino famulantibus, hoc nostrae auctoritatis Imperialis
praecepto confirmare et corroborare modis omnibus dignaremur. Quod firmiter attendentes, eorumque Monachorum
miseriam atque inopiam attentius perspicientes, omnes eiusdem Monasterii res, quas praedictus Domnus Ludovicus
Imperator, et Consobrinus noster, pro animae suae salvatione, in iam nominatis territoriis atque locis, praelibato Monasterio
ad Beatissimi Pontificis atque Martyris Clementis honorem dicato, ubi Casa dicitur aurea, olim praebuit suo in tempore, per
hoc nostrum Imperiale praeceptum nolentes praenominati Domni Ludovici Serenissimi Imperatoris et Consobrini nostri
eleemosynam, atque mercedis suae largissimam donationem, in futuro penitus esse extinctam, quemadmodum iam saepe
dicti Domni Ludovici gloriosissimi Imperatoris animus futuris temporibus idem Monasterium in suo statu atque rectitudine
decrevit, et statuit esse, pro Dei amore, nostaeque animae remedio, vel parentum nostrorum salute, sicut etiam in eorum
Monachorum iam nominato Monasterio assistentium praeceptis legitur, quae a praescripto Domno
Ludovico
Serenissimo Imperatore et Consobrino nostro, eidem Monasterio Monachis
deservientibus conscripta esse videntur, per
hoc nostrum Imperiale praeceptum perpetualiter praedicto Monasterio, eique deservientibus Monachis confirmamus,
modisque omnibus corroboramus. Praecipientes, ut nullus Dux, Marchio, Comes, Vicecomes, Sculdasii, Castaldio, aut
quaelibet magni aut parvi officii persona, iam nominatum Monasterium, ibique Deo deservientes, atque Beatissimi
Clementis humatum corpus custodientes Monachos, de eiusdem Monasterii rebus atque legali iudicio devestire audeat,
eisque quamlibet inferat violentiam atque iniuriam. Sed liceat illis quieto ordine quieta pace, omnes praedicti Monasterii res
tenere et frui, Deumque pro nobis quotidie exorare absque contradictione cuiusquam. Si quis ergo hoc nostrae confirmationis praeceptum infringere vel violare tentaverit, sciat se compositurum auri optimi libras ducentas, medietatem Camerae
nostrae, et medietatem praetaxato Monasterio, ibique Deo famulantibus. Quod ut verius credatur, diligentiusque observetur,
manu propria roborantes de annulo nostro subter assignari iussimus.
Signum Domni Berengarii piissimi Imperatoris.
Ioannes Episcopus et Cancellarius ad vicem Ardingi Episcopi et Archicancellarii recognovi et subscripsi. Data duodecimo
Calendas Novembris, anno Dominicae Incarnationis nongentesimo septimo decimo: Domni vero Berengarii piissimi Regis
vicesimo octavo, Imperii autem sui secundo, Indictione quinta. Actum in Piscaria in Christi nomine feliciter. Amen.”
VI. ABBAS ALPARIUS.
Casaurienses vero Monachi ad Monasterium regressi, inito consilio unum ex Fratribus Alparium nomine, Abbatem constituerunt et cum eo ad restaurationem Monasterii laborantes, quia paupertas eos gravabat, vix medietatem parietum erigere
potuerunt. Qua necessitate compulsi coeperunt terras vendere, villas in vadimonio ponere, et tam infelici mercimonio
domunculas aedificare, et antiquae gloriae obliti, quam Ecclesia habuerat temporibus Sanctissimi Imperatoris Ludovici,
coeperunt illis esse obnoxii, quibus debebant esse terrori. Et dum Ecclesia ipsa tot calamitatibus premeretur, Alparius sexto

