Amicus Diaconus iussu regito recognovi.
Data sexto Calendas Iunii, Regnantibus Domno Berengario et Adelberto Regibus anno decimo. Actum in Comitatu Senogalliae.”
His ita peractis idem Abbas intentus ad restaurationem Monasterii, cum ad profectum eiusdem noctuque dieque desudaret,
et ob merita Beati Clementis Deum adiutorem sibi esse cognosceret, finitis decem et novem annis in regimine migravit ex
corpore.
VIII. ABBAS ADAM.
Cui successit Adam notus in Curia primi Ottonis Imperatoris, et ab eadem Curia concessus Abbas in Monasterio Piscariensi.
Qui Adam iussu Domni Imperatoris suscepit curam pastoralem: perlectis chartis Monasterii et privilegiis, potsquam
cognovit omnia fere perdita esse, et privilegia cessata , cum ipsis privilegiis retendit ad Imperatorem, et exposita in eius
praesentia lachrymabili querimonia, impetravit novum privilegium, quod cum ceteris privilegiis continetur intra Monasterium, et accepit tres Legatos de latere Imperatoris, Petrum Episcopum Pinnensem, et duos Iudices Henricum et Aldonem,
quibus haec praecepit, ut vendita redimerent, alienata Ecclesiae restaurarent, nulli ex raptoribus parcerent, et ita facerent, ut
quando ipse veniret, omnia pacata, restaurata, et reparata inveniret. Si quis autem contentiosus esset, et eius praeceptis
obtemperare nollet, invitus ante eius praesentiam adduceretur, demonstraturus qua fiducia rebellis existeret, quod iuris in
rebus Ecelesiae et possessionibus, quas antecessores sui dederant, haberet. Quo timore omnes pervasores Ecelesiae
occupati, quidam spontanea voluntate quod male invaserant dimiserunt; Alii pretium de male emptis receperunt, ceteri
stimulati spiritu nequitiae, neque pro Imperatore quae male tenebant dimittere, neque eius Legatis debitam reverentiam
exhibere voluerunt, imo attrita facie sicuti meretrix praesentiam Domni Imperatoris adierunt; et cum se accusare pro
malefactis deberent, habitatores Ecelesiae, et Abbatem incusare coeperunt. Unde duplici exterminio confutati, et ab Abbate
et a Fratribus, qui praesentes aderant, iudicio Curiae pervasa dimiserunt, et ea in quibus se ius habere, cum iniusti
probarentur, absque ullo retinaculo funditus perdiderunt. Praeceptum autem sic habetur descriptum.
967.
PRAECEPTUM
De libertate Monasterii Sancti Clementis,
et aliis rebus eius.
“In nomine Sanctae Individuaeque Trinitatis, Otto Divina dispensante providentia Imperator Augustus. Cunctis sanum
sapientibus liquet, quia quo magis cultibus Divinis insistimus, eo amplius supernae Maiestati reconciliamur. Quo circa
omnium Sanctae Dei Ecclesiae Fidelium nostrorumque praesentium scilicet ac futurorum noverit unanimitas, quemdam
Abbatem, vocabulo Adam, videlicet de Monasterio, quod Casa-aurea nuncupatur, nostram suppliciter adisse Celsitudinem,
suisque manibus augustalia praedecessorum nostrorum divae memoriae Ludovici, Carolique Imperatorum praecepta
ferentem, eaque a nefandis hominibus funditus corrupta atque violati esse querelantem: quatenus ea pro Individuae Sanctae
Trinitatis amore, nostraeque animae remedio, nostro Imperiali munimine praefacto Coenobio, quod Casa-aurea dicitur,
corroborare atque confirmnare, cunctasque res inibi aliquo titulo collatas, iuxta praedictorum Imperatorum decreta munire
dignaremur. Igitur superno afflati instinctu, interventuque nostri dilectissimi Fidelis Huberti, scilicet Parmensis Eccelesiae
praesulis, inflexi, praelibati Abbatis precibus annuimus, cunctasque res inibi hactenus quolibet tenore collatas, quae etiam
sitae infra Romuleam Urbem, extraque esse videntur, scilicet per Campaniam, seu etiam per totam Pentapolim, Tusciam, et
Spoletinum Ducatum, atque Camerinum, nec non etiam per Comitatum Ferminuum, Ascolinum, Aprutinum, Penninum, seu
Teatinum territorium. Quarum videlicet haec sunt nomina. Curtes Sancti Desiderii, atque Brilianum, Lignari, Osteia,
Catamanico, Paternu, Picerico, Waldo, Corvino, Beloniano, Tocco, Casule, Selcanu, Ranile, Petra, Mampopplo, Accole,
Supercli, Turri, Fullonice, Raiano, Culle, Pantano, Bico, Pinnense, Madici, Capitinianu, Carufani, Niranu, Celisse, Seranu,
Mortula, Asinari, Pecelianu, Cedisse, Opacultu, Victorrita, Blunza, Urciona, Sanctus Helias, Sancta Trinitas, Porclanu,
Tolenianu, territorium Leonis filii Catulfi, Cella Sancti Mauri, territorium Maginfredi filii Formosiani, nec non etiam in
Comitatu Furconino Curtem unam in Cerule, unam in Balvense, unam, quae fuit Ursi Castaldionis, in Marsicano, unam
quae fuit Garibaldi, Soti, Turrem iuxta reate, unam in Hisiano, portionem Ecclesiae Sancti Michaelis, in Palme unam, in Pao
similiter unam, Pantanola, et in Venena, unam in Civitate Tuscania, in Suberella, Catiniano, in horto Pistoriense, unam
in Castro Felicitatis, in Sancto Cerboniom Carpena, Moliano, Baniolo, Biano, Ocretano, Ecclesiam Sanctae Iustae,
Casasque decem, in finibus Castri Tuscani: nostro Imperiali praecepto cum omnibus rebus mobilibus, et immobilibus, casis,
pratis, vineis, pascuis, molendinis, servis, piscationibus, aquis, aquarumque decursibus, seu cum omnibus pertinentiis, quae
dici nominative possent, prout iuste et legaliter possumus, praetaxato Sanctae Trinitans Coenobio confirmamus,
corroboramus: eo scilicet pacto, quatenus nullus Dux, Marchio, Comes, Episcopus, Vicecomes, Castaldio, Sculdasio, vel
aliquis publicae rei exactor, nec non magna parvaque persona, de iam dictis rebus praenominatum Abbatem, suosque
successores inquietare quolibet modo, vel Sacrosanctum saepe nominatum locum divestire aliquando conetur; sed potius
venerando coetui inibi Deo famulanti sub nostra Imperiali auctoritate praelibatis rebus liceat uti, perfrui iure quieto omni

