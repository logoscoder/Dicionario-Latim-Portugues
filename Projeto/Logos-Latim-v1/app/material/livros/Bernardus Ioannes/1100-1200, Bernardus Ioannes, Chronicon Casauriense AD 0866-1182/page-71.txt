coerceri debent, a vobis iudicentur vel puniantur. Quare mandamus universitati vestrae, et praecipmus, ut amodo de
adulteriis iudicandis non vos intromittatis, sed si quis de parrochia praedictae Abbatiae Sancti Clementis de adulterio
accusatus, vel in eo deprehensus fuerit, ad iudicium Curiae nostae, videlicet de insultu et violentia iudicetur ab ipsa Curia
nostra. De personis autem Clericorurn volumus et iubemus, ut si aliquis Clericus socius Parrochiae praedictae Abbatiae
Sancti Clementis de aliquo forisfacto, de quo de persona iudicari vel condemnari debeat, appellatus fuerit, non a vobis,
neque in Curia vestra, sed ab Ecclesia, et in Curia Ecclesiae, de hoc, quod ad personam suam spectat, iudicetur, et
corrigatur, iuxta Canones et ius Ecclesiasticum. Excepto si aliquis Clericus fuerit appellatus de proditione, vel de alio
huiusmodi magno maleficio, quod spectat contra Maiestatem nostram; quod si acciderit, volumus et praecipimus ut de hoc
quod spectat ad iudicium Ecclesiae, iudicetur ab Ecclesia, et de hoc, quod spectat ad iudicium Curiae nostrae, iudicetur ab
ipsa Curia nostra. Si vero aliquis Clericus de hereditate vel de aliquo tenimento, quod non ab Ecclesia sed a vobis, sive per
patrimonium sive aliunde in terris vestris teneat, appellatus fuerit, ut de hoc in Curia illius, in cuius terra possessones vel
tenimentum habuerit, respondeat, et quod iustum fuerit, faciat, non tamen ut persona sua exinde capiatur, aut incarceretur.
Praeterea vobis Baiulis praecipimus, ut ad praedicta adulteria coercenda et corrigenda eidem venerabili Abbati, fideli nostro,
in quibus opus fuerit auxilium tribuatis.
Datum Salerni primo die Idus Iunii, Indictione quinta.”
1170.
Per idem tempus anno videlicet Dominicae Incarnationis millesimo centesimo septuagesimo, cum Domnus Leonas Abbas
Subdiaconatus fungeretur officio, competenter ab Ecclesia Romana vocatus, apud Verulas a Domino Papa Alexandro in
Diaconum Apstolicae Sedis est promotus duodecimo Calendas Aprilis Sabbato ante Dominicam de Passione. Eodem
insuper anno Apostolicis literis autorizavit sestum Translationis corporis Beati Clementis, omni anno sexto Calendas Iunii
solemniter celebrandum.
EPISTOLA DECRETALIS
A1exandri Pape III.
“ Alexander Episcopus servus servorum Dei, dilectis filiis Leonati Abbati, et Conventui Sancti Clementis de Piscaria,
salutem et Apostolicam benedictionem. Licet omnes qui pia et religiosa loca intuitu devotionis frequentant, et ibidem
omnipotentem Dominum devotis orationibus et votivis cordis affectibus sibi reddunt placatum, suorum mereantur percipere
veniam delictorum, in solemnibus tamen et praecipuis festivitatibus tanto celebrius eadem loca debent ab universis Dei
Fidelibus frequentari, et maiore devotione et reverentia venerari, quanto devotius tunc Ecclesiastici viri obsequiis Divinis
insistunt, et pro excessibus populorum specialius omnipotens Dominus et serventius exoratur. Q uoniam igitur pium et
iustum est, et a Sanctis Patribus institutum, ut ad Ecclesias Dei universi Fideles in praecipuis et solem nibus diebus compcta
mente et ardenti desiderio concurrere debeant, et in voto laudis et placationis suorum peccatorum in dulgentiam implorare;
Nos vestris piis desideriis, et iustis postlationibus inclinati, universis, qui ad Ecclesiam vestram in die transationis corporis
Sancti Clementis Papae et Martyris, quod, sicut in antiquis scriptis habetur, in eadem Ecclesia requiescit, devota mente
concurrerint, et ibidem vobiscum in eiusdem gloriosi Martyris veneratione vota laudis et placationis exsolverint, id ex parte
omnipotentis Dei, et auctoritate Apostolorum Petri et Pauli ac nostra in suorum remissionem iniungimus peccatorum.
Datum Verularum Quinto Calendas Maii.”
Ipse namque Abbas instituit et sestum Inventionis eiusdem Martyris tertio Calendas Ianuarii recolendum, suprascripto
Fratre Ioanne Berardi suggerente atque rogante. Similiter fecit de sesto Cathedrae eiusdem Gloriosi Pontificis, ut decimo
Calendas Februarii celebretur. In Marchiam Firmanam quosdam Fratres ad possessiones Beati Clementis delegavit,
indeque pensiones et census recepit. Ad Commarchianos Episcopos literas Apostolicas im petravit ad recuperandas
possessiones iuris Beati Clementis. Textus vero epistolarum quas ab Apostolica Sede, et a regali Curia super rationibus
Sancti Clementis, et rebus praedictis acquisivit, in hoc instrumentali volumine scriptae reperiuntur hoc modo:
SE N T E N T I A
In Clericos de Terra Sansonesca
“ Alexander Episcopus servus servorum Dei, venerabilibus Fratribus Pinnensi et Valvensi Episcopis, salutem et
Apostolicam benedictionem. Ex parte dilecti filii nostri Leonatis Abbatis Sancti Clementis de Piscaria nobis innotuit, quod
cum in Clericos suos de Castellione interdicti sententiam pro suis excessibus promulgasset ipsi nihilominus post interdicti
sententiam cantare praesumpserunt: quare ipsos cum divina officia celebrare non omiseririt, excommunicationis vinculo
innodavit. Quia vero Ecclesiastica sententia, quae in malefactores aliquos rationabiliter promulgatur, rata debet et firma
consistere, Fraternitati vestrae per Apostotica scripta praecipiendo mandamus, quatenus si ita est, praefatos Clericos publice
accensis candelis per Episcopatus vestris excommunicatos denuntiari, et sicut excomunicatos faciatis ab omnibus cautius
evitari, donec ad mandatum, et obedientiam praedicti Abbatis revertantur, et ei congrue satisfaciant, et cum literis vestris
Apostolico se conspectui repraesentent.

