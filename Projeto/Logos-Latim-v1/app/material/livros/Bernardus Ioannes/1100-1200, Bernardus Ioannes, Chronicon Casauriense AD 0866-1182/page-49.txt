chartulam Sancto Clementi Ecclesiam Sanctae Mariae in Blesiano, cum trecentis modiis terrae, et eam in obedientiam
Monasterii Piscariensis perpetuo subdidit.
Obitus Dominici Abbatis, et Episcopi
Valvensis.
Igitur Domnus Dominicus Valvensis Episcopus et Piscariensis Abbas, in expletione vitae suae, et consummatione dierum
suorum in caritate radicatus et fundatus diligebat proximum tanquam seipsum, et Deum ex toto corde, tota anima, et tota
virtute, in tantum, ut si tempus persecutionis adesset, libenter pro Deo sanguinem funderet, et quoniam martyrium non
solum est quod accipitur sanguinis effusione, sed abstinentia vitiorum, et carnis miseratione, longum traxit martyrium; qui
quamdiu vixit mortificavit membra sua secundum Apostoli dictum. Et quia Deus volebat eum de terris ad coelestia trahere,
in Abbatia, quam regendam susceperat dedit ei finem vitae, et voluit ut cum Sancto Widone, cuius successor extiterat, in
uno eodemque Sarcofago haberet locum sepultum. Obiit autem quinto Idus Martii, tempore victoriosissimi Imperatoris
Henrici, accepitque a summo Iudice stolam immortalitatis, et coronam gloriae, illi sociatus in Coelis, cuius successor extitit,
et in cuius sepulchro meruit sepeliri. Vixit autem in regimine Monasterii Sancti Clementis
Piscariensis viginti octo
annis, mensibus sex, diebus decem.
1072.
Eodem tempore Alexandro Papi defuncto, Ildebrandus Archidiaconus in Papam Gregorium est ordinatus, mense Aprilis,
anno Dominicae Incarnationis millesimo septuagesimo secundo.
1073.
XXIII. ABBAS TRASMUNDUS.
Post obitum vero Domni Dominici Valvensis Episcopi et Piscariensis Abbatis, eum Fratres diutius nollent sine Rectore manere, ne res Ecclesiae decrescerent, cum Clericis Sancti Pelini, qui similiter Pastore carebant, Romam tetenderunt, et habito
consilio, cum non possent ad Imperatorem ire quia iam discordia et dissidium inter Romanam Ecclesiam et Imperium
Teutonicorum parabatur, ad praesentiam Apostolicae Sedis processerunt, Agnitis itaque causis utriusque Ecclesiae in Romana Curia, Trasmundus quidam Monachus, nobilis vir, frater Oderisii, qui post Domnum Desiderium fuit Abbas Sancti
Benedicti, in electionem eius utriusque concordantibus et consentientibus a Domno Papa Gregorio, et Monachis Sancti
Clementis in Abbatem, et Clericis Sancti Penini in Episcopum honorabiliter est datus, anno ab Incarnatione Domini nostri
Iesu Christi MLXXIII.
Qui Venerabilis Papa Gregorius in universali Concilio quod Romae celebravit contra Normannos, et alios invasores, de
praediis et possessionibus Monasterii Sancti Clementis specialem sententian multumque timendam taliter promulgavit.
SENTENTIA A GREGORIO PAPA VII.
Promulgata contra pervasores possessionum
Monasterii Sancti Clementis.
“ Si quis Normannorum, vel quorumlibet hominum, praedia Monasterii Beati Clementis invaserit, vel quascunque res
eiusdem Monasterii iniuste abstulerit, si bis vel ter admonitus non emendaverit, excommunicationi subiaceat, donec
resipiscat, et Ecclesiae fatisfaciat. Si quis praedia Beati Clementis ubicumque posita in proprietatem suam usurpaverit, vel
sciens occultata non propalaverit, vel debitum servitium exinde Beati Clementi non exhibuerit, recognoscat se iram Dei, et
Sancti Clementis velut sacrilegus incurrere. Quicunque autem in hoc crmine deprehensus fuerit eandem hereditatem Beati
Clementis restituat, et poenam quadruplum de propriis bonis persolvat Quicunque Militum, vel cuiscunque ordinis, vel
professionis persona, praedia Ecclesiastica a quocunque Rege seu seculari Principe, vel ab Episcopis, invitis Abbatibus, aut
ab aliquibus Ecclesiarum Rectoribus suscepit vel susceperit, vel invasit, vel etiam eorumdem Rectorum depravato
sententioso consensu, tenuerit , nisi eadem praedia Ecclesiis restituerit excommunicationi subiaceat. Romae in universali
Synodo praesidente Beato Gregorio Papa ab eodem promulgata, ab universali Concilio comprobata”.
Istae vero literae, quas inde fieri iussit, ab eodem Apostolico per eundem Domnum Trasmundum, a se iam Abbatem et
Episcopum ordinatum, ad Conventum Ecclesiae Sancti Clementis sunt destinatae, ut observandae perpetuo cum privilegiis
in Piscariensi Monasterio reserventur. Igitur cum Domnus Trasmundus Episcopus et Abbas esse ordinatus, regebat
utramque Ecclesiam, et negotia utriusque separatim agebat, nam aliquando in Sancto Pelino, aliquando in Monasterio
habitabat.
1074.
Cuius in tempore, anno videlicet Incarnationis Dominicae currente millesimo septuagesimo quarto, Indictione duodecima,
quidam nobilis et illustris vir, Obertus nomine, quondam Guidonis filius, pro remedio salutis animae suae quicquid sibi
pertinebat de Castello, qui dicitur Petrace de Sancto Valentino, Beati Clementis Monasterio tradidit, et per manus praedicti
Abbatis confirmavit, indeque literas confirmationis fieri fecit. Abbas praeterea Trasmundus ut sapiens vir, dum plus studeret

