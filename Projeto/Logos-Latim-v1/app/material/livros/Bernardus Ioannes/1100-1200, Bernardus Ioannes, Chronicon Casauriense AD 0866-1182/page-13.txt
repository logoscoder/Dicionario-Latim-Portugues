Praetera sciendum, quod tempore fundationis Monasterii Piscariensis nulla castella penitus infra omnem circuitum
monitum, qui de proximo considerantur, et qui fines ipsos ambiunt, erat adhuc aedificata; sed omnis illa tam Pinnensis,
quam Teatensis territorii regio, per finitima, et circumquauqe posita loca frequentibus villis atque casalibus inhabitabatur,
et quasi sub ficu, et vite, vel in propriis praediiserat hominum illius temporis incolatus. Post Monasterii vero
constructionem quadraginta circiter iam elabentis annis, cum ab Aganeris et gente Pagana, sicut in chartis et Chronicis
reperitur, Monasterium fuisset igne crematum, et paene destructum, et ipsa finitima regio desolata, Barbaris, ut fertur, a
Christianis victoriosissime effugatis, ob metum ipsorum, ex villis munitiones, et ex casalibus castella fieri coeperunt:
quaedam Abbatum constructione, quedam Abbatum concessione a divitibus accepta pecunia pro Coenobii restauratione.
Nonnulla quidem ab eodem tempore per eorundem locorum invasores, in Monasterii possesione fuerunt oppida violenter
aedificata: quae postea per huismodi occupatores non solum retenta, immo a Monasterii dominio, violento iure sunt
exempta, et irrecuperabiliter alienata, misera pigritia seu carnali negligentia quibusdam Abbatibus incumbente.
Ad notitiam itaque posterorum, ex quibus villis et casalibus ipsae munitiones, et eadem castella invaluerunt, prout verius
scire potuimus, tam relatione scientium, quam traditione chartarum, modo in capitulis huius voluminis, modo in chartarum
titulis expressimus.
INCIPIT LIBER TERTIUS.
Coepit igitur et creatum est Piscariense Monasterium tempore quo Papa gloriosissimus Nicolaus Romanum gerebat
Pontficatum, et Michael Constantinopolitanum regebat Imperium, supradicto Caesare Ludovico, Augusti Lotharii filio, in
honore Sanctae et Individuae Trinitatis illud fundante et construente. Sicque coelesti preaedestinatione seu dispositione
factum est, ut uno, eodemque tempore fieret et Corporis Beati Clementis inventio, et Sanctae Piscariensis Ecclesiae
constructio, ut sicut olim eidem Sancto Corpori fuit ab Angelis habitaculum in maris pelago praeparatum, sic etiam eidem
reperto, et in Italiam reportato, foret ab hominibus Sacrosanctum Templum regaliter aedificatum.
854.
Sed ante non multos annos, videlicet Anno Dominicae Incarnationis DCCCLIV. Imperii vero Domni Ludovici tertio et
patris eius Lotharii Augsti XXXIV. Indictione prima currente; cum idem gloriosus Imperator in Comitatum Pinnensem
devenisset, et iam ipsum Monasterium fieri votivo corde coepisset, emit ad honorem Dei et Beati Clementis, et ad
perpetuum commodum Sanctae suae Piscariensis Ecclesia a quodam nobili et potente viro, nomine Corvino omnes eius per
eundem Comitatum Pinnensem diffusas, uberes, et largas possessiones in casis, et casalinis, casalia Brelianum, et Linari
cum omnibus tenimentis et pertinentiis suis, et cum ceteris rebus mobilibus, immobilibus eorum. Unde receperunt ipsi
venditores ab eadem Clementissima Regina bullas de auro duas equum optimum unum cum argentea sella, in pretium MCC.
solidorum, sicut testatur chartula venditionis eorumdem.
Sequenti post hoc anno Domino Ludovico in finibus Spoletinis commorante, et pro Imperii tranquillitate auguraliter
decertante, legibus acquisivit a quodam potentissimo viro Adelberto omnes res proprietatis eiusdem, quas opulenter
videbatur tenere intra fines Italiae, Tusciae, Spoleti, et Romaniae. Ipsas profecto Piscariensi Monasterio clementer addixit
perpetuo possidendas: sed cum post mortem praedicti Adelberti quidam Comes Hildebertus easdem temerario maloque
ordine pervasisset, eisque incumberet, ab eodem Imperatore calumniatus, et causidicatus, ac per Advocatos et Iudices palatii
sui confutatus, atque convictus, ipsa res in integrum in propriam potestatem Domini Augusti sicut antea reversae, prorsus in
iuris proprietatem Piscariensis Ecclesiae fuerunt redactae. Qualiter autem et quomodo in anno Imperii sui VIII. Res ipsa
praedicto Adelberto dante fuerintt acquisitae, ac in anno Imperii eius X. super ipsum Ildebertum Comitem causidice
recuperatae pagina, quae decreto Principum et Optimatum Italae, qui in ipso placito praefuerunt, inde fieri iussa est, lucide
manifestat.
866.
Consequenter etiam annio Imperii sui XIV, idem gloriosus Imperator accepit in augmentum Ecclesiae Piscariensis
perpetualiter habendum, a quibusdam eximiis viris de Comitatu Senensi, videliet Farimundo Diacono et Capellano, a
fratribus suis, filiis quondam Farulfi, donationem sub titulo proprietatis curtem in fundo palmae cum casis massariciis, et
omnibus rebus sibi pertinentibus. Unde receperunt per missum Domni Augusti nomine Adegerium, caballum unum
peroptimum, sicut testatur chartula donationis eorumdem .
Item Serenissimus Imperator per omnem Italiam cupiens Monasterium quod construi decreverat possessionibus dilatare,
misit ideo Romam quemdam Hermenulfum Comitem familiarem suum cum infinita pecunia: qui datis ex ea octingentis
libris argenti Petro Consuli et Duci Romanorum, accepit ab eo ad proprium ius Augusti in ipsa Romana urbe, solarium
habitatonis sua, cum area et curte, Sala seu Capella Sancti Blasii, cum balneo et viridiario et curtem in fundo Tussiano iuxta
lacum Sabbatini, cum omnibus rebus sibi pertinentibus.
869.
Unde Salerni, ubi Domnus Imperator anno Dominicae Incarnationis DCCCLXIX. pro totius Romani Imperii commodo, et
Christiani nominis libertate morabatur, chartula firmitatis condita, et in ea eodem Petro et altis nobilibus civibusque
Romanis se subscribentibus testibus est corroborata hoc modo Petrus in Dei nomine Consul, et Dux in hac charta

