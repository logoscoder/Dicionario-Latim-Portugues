Vir autem Domini Giso dum his et aliis pluribus ad profectum Ecclesiae, ad correctionem morum, ad observantiam
regulae, noctu dieque invigilaret, tactus non modica infirmitate ad lectum devenit, et munitus sacro Viatico coram Fratribus
expiravit Idibus Aprilis. Praefuit Monasterio Piscariensi quindecim annis, mensibus quinque, et diebus viginti sex.
Sepultusque est in Claustro a parte sinistra egredientibus de Ecclesia.
XXX. ABBAS OLDRIUS.
Huic successit Oldrius eiusdem Ecclesiae Monachus, vir magnae simplicitatis et mirae erga Deum et Fratres suos caritatis;
custos ovis sui, et amator disciplinae regularis; de quo, sicut eius opera protestantur, si vellemus non possumus pauca loqui.
Cuius electio quia divinitus facta fuit, ab ipsa incipiamus.
1127.
Electio eiusdem Abbatis.
Quidam enim de pluribus Fratrum Piscariensium nobilitate carnis, quidam terrena potentia, quidam vero prioratu et
religione credebant se posse ad Abbatiae dominum pervenire. Unde in ipsos eosdem, qui sic erant ambitiosi, Monacorum et
laicorum erat intentio: sed Deus omnipotens distortam voluntatem, et inutile consilium hoc modo dissipavit. Post transitum
Domni Gisonis Abbatis die sequenti facta est non modica potentum et nobilium virorum coadunatio in Piscariensi
Monasterio, propter Abbatis ordinationem, et convenientibus in capitulo cunctis Fratribus, cum de Abbatis electione
tractarent, unanimi constitutione, concordi voce ab omnibus est prafixum, ut duodecim discreti Fratres et sanae rnentis de
ipso Conventu surgerent, in partem secederent, et de persona, quam ipsi concorditer dicerent et approbarent, de ipsa sine
alicuius contradictione fieret electio. Iussi sunt igitur a prioribus et nominati duodecim, qui exeuntes de Capitulo, de
communi proposito sex eorum in dormitorio, sex in Oratorio secesserunt, statuentes inter se, ut quicquid ab utraque parte
melius aestimaretur, in medio et commune sui ipsorum referretur, et si forte contingeret, ut esset unius personae ab ambabus
partibus unanimis aestimatio, bene constaret, sin autem una persona de pluribus aestimatis, in qua ma
ior
numerus
ipsorum duodecim concordaret , assumeretur, et de ipsa fieret in Capitulo communis pronunciatio. Illis autem abeuntibus, et
his ita fientibus in Capitulo erat sermo, ut communis status, et regimen Fratrum,
antequam electio fieret, ordinaretur
melius quam fuisset hactenus. In quo verbo tanto zelo pro communi utilitate fuit accensus specialius Domnus Oldrius, ut
vestes, quas intrinsecus viles habebat, ibidem, sicut ille, qui de se nihil suspicabatur, et simpliciter vivebat, ostenderet,
quatenus ad meliorandum Fratrum commune subsidium, Fratres omnes serventiores, et animosiores ipsarum vilium vestium
ostensione redderentur.
Cumque de his, ut sopradictum est, tractaretur, subito vox unius simplicis hominis de plebe in templo personuit Domnus
Oldrius Abbas, Domnus Oldrius Abbas. Illo igitur per Ecclesiam et totum Claustrum talia vociferante, et utraque pars
Fratrum, quibus vocatio personae commissa erat, a se altera parte putaret vocem illam processisse, moventur ambae et in
claustro sibi occurrunt, altera dicens ad alteram: Si vobis placet de Domno Oldrio, nobis non displicet. Sicque concorditer in
hoc verbo Capitulum intrantes, unus ex duodecim, nomine Iohannes, pro omnibus loquens dixit: Exurge Domine et iudica
causam tuam. Et signans se croce adiecit: In nomine Patris et Filii, et Spiritus Sancti, nos dicimus de Domno Oldrio quia
bonus est, et dignus, ut illum in Patrem habeamus. Interea vox, quae ab illo homine, Benedicto nomine, proferebatur, com a
popolo de foris audiretur, et talis acclamatio per omnes excresceret, et penitus in toto Monasterio vox eadem, Domnus
Oldrius Abbas, Domnus Oldrius Abbas, vehementissme intonaret, apertis ostiis cum tali vociferatione Capitulum omnes
intrant, et invenientes Domnun Oldrium renitentem, Fratribus illum assumentibus et clamantem: Quare in tanto loco
ponitis pecudem? Cur de me, et de hac sede facitis irrisionem? Cogunt eum in sede tandem sedere, et Abbatiae regimina
suscipere. Facta est itaque eius electio quinto decimo die mensis Aprilis anno Dominicae Incarnationis millesimo centesimo
vigesimo septimo, et veraciter effectus est Pater Monachorum, et contra adversarios Sanctae Dei Ecclesiae quasi murus
aeneus, humilibus humilis et mansuetus, superbis in iustitia rigidus, caritate diffusus. Hunc in Abbatem consecravit Papa
Honorius, a quo suscepta benedictione ad Monasteriurn cum esset regressus non mutavit mores pro suscepto honore, immo
humilior et mansuetior elatis se praebebat exemplar humilitatis et gratiae, ut veraciter credi posset, quia repletus esset
Divino Spiramine.
In primo anno suscepti regiminis fuit necessarium quod iret in Aprutium, et antequam egrederetur de Abbatia, cuidam
fideli suo Wilielmo de Castellione commendavit, ut haberet curam de rebus Ecclesiae, et praecepit hominibus suis, ut ei
obtemperarent, sicut et sibi , et si necessitas ingrueret eius omnes obsecundarent mandatis. Abbas iter faciens Aprutium
perrexit, ibique in possessionibus Ecclesiae aliquantisper moratus est. Quo spatio praefatus Wilielmus minister fraudis, et
revera sacrilegus, cum videret Abbatem morari, et haberet in sua potestate terras Monasterii, retendit Alannum, et
convocans omnes habitatores illius oppidi, dixit eis, quia in crastina die venturi essent inimici, qui depraedarentur terram
Beati Clementis, dimitterent illa pascua, in quibus suas boves et oves solebant ducere, et ducerent eas secus fluenta
Piscairae, ut facilior sibi cursus esset in mane, quando decreverat cum satellitibus Alannenses praedas agere. Illi parentes
iussis nequissimi, coadunaverunt animalia infinitae multitudinis, et in loca illa ea duxerunt, in quibus praeceperat eis. Mane
facto coadunata satellitim multitudine, armata militum turba, Wilielmus venit ad loca, et revera hostis nequissimus, qui

