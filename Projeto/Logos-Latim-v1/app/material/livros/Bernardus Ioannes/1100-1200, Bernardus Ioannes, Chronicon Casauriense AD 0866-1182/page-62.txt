Accessit itaque Domnus Oldrius Abbas; et humilitatis praerogativa tantam penes eum invenit gratiam, ut qui terribilis ante
suam faciem ipsos etiam tremere cogeret montes, tanta amicabilitate cum eo loqueretur, non dico dominus cum servo, sed ut
filius cum patre, quicquid postulabat, absque dilatione non pecunia sed sola gratia impetraret. Rex humilis iuxta humilem, et
mitis iuxta mitem, magis respiciebat ad serenitatem vultus eius, quem angelico decore praeferebat, quam ad serica
indumenta divitum atque nobilium. Et qui alios pro merito suo viles et nullius pretii iudicabat, istum supra cunctos, quos in
regno suo Pastores Ecclesiasticos habebat, laudibus extollebat; hunc solum Dei famulum religionis non superfluitatis
amatorem praedicabat. Rex nuhil ab eo nisi munus orationum accipere voluit, imo de suo proprio largitus est Ecclesiae
Beati Clementis, tria Castella, quorum nomina sunt haec: Belonianum, Casaleplanum, et Colleodunum, et privilegium
libertatis: tuitionis contra inimicos, et gratiae, et reverentiae, et honoris contra suos, et Abbatiam, et res eiusdem tanquam
suas speciales augmentare et custodire promisit.
En tibi Privilegium, de queo hic sermo,
iam ante ab Ughellio editum.
“ In nomine Domini nostri Iesu Christi. Rogerius divina favente clementia Rex Siciliae, Ducatus Apuliae, et Principatus
Capuae. Regum, Catholicorumque Principum nil constat gloriosius esse, quam Deum vereri, loca sancta venerari,
pauperibus Christi, qui sua spernentes, se Deo largiti sunt, alimenta vitae necessaria providere, simulque conferre. Nec eo
minus gloriosum, quod a bonis Principibus pro Dei amore laudabili devotione factum est, pro eiusdem reverentia sancto
desiderio colere, consovere pro temporum varietate, et loco tueri, et conservare. Quo circa Monasterium, quod Rex bonae
memoriae Ludovicus in Insula, quae Casa Aurea vocatur, ad honorem, et reverentiam Sanctae et Individuae Trinitatis
construxit, et dotavit, in quo Corpus Beati Clementis Papae, et Martyris venerabiliter recondi fecit, iam vetustate temporum,
perversorumque huiusmodi qui nec Deum timuere, nec homines veriti sunt, avida, et inexplebili rapacitate inquamdam
servitutem redactum, Nos divino tactu admoniti pristina libertate donare decernimus: et ab omni infestatione, et molestiis,
quietum, et liberum, sub nostrae manus regia protectione, successorumque nostrorum servavimus. Nec de cetero
quorumlibet temeritati in bona eius, seu possessiones quatenus liceat deservire. Quorum quia importuna voracitas res
praefati Monasterii in tantum iminuerat et quod nec Fratrum……. superant pauperum Christi indigentium misericordiam,
honorem, gloriam summae et individuae Trinitatis eidem Monasterio subscripta Castella videltcet, Insulam, et Castellum
ipsius Insulae cum pertinentiis suis, molendinis, ac piscationibus, et meatibus aquarum: Castellionum: Ulivola: Pesculum:
Rocca de Soti: Corvariam: Petram iniquam: Bectorritam cum Ecclesiis, et pertinentiis suis: Ecclesiam Sanctae Trinitatis de
Rocca de Soti cum toto ipso monte, et rupibus, et sylvis eius, et omnes alias Ecclesias de Terra Sansonisca: Alanuum cum
Ecclesiis, et pertinentiis suis, Casale Sancti Desiderii cum Ecclesiis, et pertinentiis suis: Ecclesiam Sancti Martini de
Musculo, In Civitate Sancti Angeli, Castellum Sancti Mori cum portu, et pertinentiis suis: Ecclesiam Sancti Cirici de Monte
Silvano: Ecclesiam Sancti Salvatoris iuxta flumen de Nora, cum ipso Poio, et pertinentiis suis: Ecclesiam Sancti Gervasii
cum pertinentiis suis: homines qui cognomine dicuntur Palummi cum familiis, et pertinentiis suis: Ecclesias Sancti Rustici
de Saliano: Sancti Angeli de Monte Apriano: Sancti Flaviani: Sanctae Mariae ad Capri, Sanctae Mariae de Colle cum
Capella de Rocca, cum omnibus pertinentiis suis, Ecclesiam Sancti Nicolai ad Cornisam cum pertinentiis suis, in Comitatu
Theatino, Castrum Bononianum cum Ecclesiis, et pertinentiis suis. Faram de Ambrillae, Ecclesiam Samctae Mariae de
Pesele: Ecclesiam Sanctae Mariae de Casule, Ecclesiam Sancti Cesidii, Ecclesiam Sanctae Trinitatis de Lapidaria, cum
Ecclesia Sancti Nicolai de Cardia, et aliis Capellis cum suis pertinentiis, Ecclesiam Sancti Victorini positam in Territorio
Tocci. In Caramanico Ecclesiam Sanctae Crucis, Ecclesiam Sancti N icolai, Ecclesiam Sanctae Eufermiae cum Cellis, et
aliis pertinentiis, Ecclesiam Sancti Martini ad Gruetam, Sancti Ioannis Staniarii, Sancti Silvestri de Oligeto cum pertinentiis
suis. In Comitatu Aprutino, Castrum Guardiae, Castellum veterum Monaciscum. In Civitate Sulmona, Oratorium, domum,
et Palatium quondam Simonis, Casas Gallia, et omnes possessiones infra, vel extra ipsam civitatem vestro Monasterio
attributas, in perpetuum regia liberalitate duximus confirmanda, ut et nobis, et heredibus nostris animabusque parentum, et
praedeccesorum nostrorum omnium Beati Clementis Papae, et Martyris patrocinium impetremus. Ad confirmanda autem
praedicta omnia chartam istam nostro Regio sigillo insigniri praecipimus: in qua etiam Regiae dignitatis signum ascribitur.
Data in Territorio civitatis Theatino super flumen Piscariae per manus Roberti Cancellarii, anno Incarnationis Dominicae
millesimo centesimo quadragesimo mensis Augusti Indictione tertia. Anno vero Regni Rogerii gloriosissimi Regis Siciliae,
Ducatus Apuliae, et Principatus Capuae decimo, Deo propitio. Amen.”
1140.
Item sequenti die, videlicet quinto Calendas Septembris, anno Dominicae Incarnationis millesimo centesimo
quadragesimo, idem gloriosus Rex Monasterium devotus intravit. Missam Beati Clementis ab ipso Domno Abbate audivit
ante venerabilem Crucem chori stans et orans, ipsam figuram satis approbavit: in claustro sibi privilegia relegi fecit, demum
unam modicam particulam de Beati Clementis spatula ipso magnis precibus expetente accepit: Insulam perambulavit, et
devotior, quam intrasset, egressus abiit, dans in mandatis eidem Abbati, ut si aliqua molestia ab aliquo adversario fieret
Ecclesiae; et si quando esset necessarium ut pro Ecclesia postularet, mitteret aliquem de suis, non Monachum, sed famulum,
ne Ecclesia in expensis gravaretur; et securus esset, quia quaecunque posceret, impetraret; quia non volebat Rex Rogerius,

