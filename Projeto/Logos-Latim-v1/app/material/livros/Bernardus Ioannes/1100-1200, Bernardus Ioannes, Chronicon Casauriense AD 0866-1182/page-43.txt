duas Ecclesias, Sancti Nicolai a Sancto Adelberto fundatam, Sanctae Crucis ab eodem restauratam cum omnibus rebus et
pertinentiis earum.
His aliisque pollens virtutibus Wido Abbas Sanctissimus, intra Claustra Monasterii dum finem vitae suae sibi ostensum
coelitus expectaret, per singulos dies ieiuniis et orationibus intentus aegrotare coepit, et statim advocatis Fratribus, et qua
die, et qua hora moreretur, eis innotuit, dicens: Ego Fratres, et Filii carissimi, sicut mihi ostensum est, viam ingredior
universae carnis, commendo vobis transitum meum, ex hac vita egrediar in die, qua celebrabitur festivitas Sancti
Clementis, in ea hora, qua in Missa recitabitur Evangelium, cum perventum fuerit ad illum locum ubi dicitur: EUGE
SERVE BONE ET FIDE LIS INTRA IN GAUDIUM DOMINI TUI: ego in eodem momento absque ulla dilatione in
manus nostri Salvatoris tradam spiritum meum, et credo, quia eius, cui fideliter deservivi, Beati Clementis in coelesti
palatio habebo consortium.
1045.
Obitus Sancti Guidonis.
Gravescente eius infirmitate advenit celeberrimus dies festivitatis praenominatae in qua se moriturum praedixerat, et
antequam Missa inchoaretur, se portari fecit intra Ecclesiam, et sumpto Viatico, conversus ad Dominum expectabat sui
exitus horam, quando Evangelium legeretur, sicut sibi fuerat repromissum; Fratres occupati in tanta solemnitate, et dolentes
ultra modum de tanti Pastoris velocissima migratione fecerunt processionem, et expletis omnibus, sicut moris est in tali
festivitate, cum Evangelium legeretur, in eodem momento, quo se mori praedixerat, cum
a Lectore diceretur, EUGE
SERVE BONE, astante populo et Clero, et, ut magis credendum est, coetu Angelico, tradidit spiritum, et quod diu
desideraverat, et ad quod die noctuque suspirabat, vitae aeternae suscepit bravium, anno Dominicae Incarnationis millesimo
quadragesimo quinto, nono Calendas Decembris, eiusque memoriam solet celebrare Piscariensis Ecclesia die altero post
Beati Clementis solemnitatem annuam. Sepultusque est in eadem Ecclesia prope Claustrum Monasterii, iuxta parietem in
parte Australi, ubi se vivere in coelestibus probat quotidianis miraculis. Vixit autem in regimine annis viginti uno, mensibus
sex, diebus viginti tribus. Non multo post tempore, post quam ad Dominum migraverat, multis virtutibus se vivere cum
Christo declaravit: de quibus pauca memorabimus, quia ad alia memoranda properamus.
Miracula eius.
Quidam puer, nomine Placidus, Monasticis institutionibus in Claustro erudiebatur, qui postea multum proficiens ad
profectum Ecclesiae, quod in pueritia didicerat cumulavit: is dum esset sub custodia, sicut moris est, Monachorum., quadam
die acriter coepit febricitari, et dum ardore febrium incenderetur, et prope duceretur ad exitum, a Fratribus, a quibus pro
morum honestate tenerrime diligebatur, deportatur ad tumulum Sancti. Conffesoris Widonis, et fusa oratione pro eo cum
fletu et suspiriis in eodem momento absque ulla dilatione surrexit incolumis, tanquam numquam fuisset vexatus febrium
incendiis.
Alio tempore quidam Monachus, nomine Gerguinus, illa infirmitate, quae Gutta appellatur, graviter fuerat occupatus, ut in
eius toto corpore vix aliquod sanum membram reperiretur; et non solum a seipso, verumetiam a multis de eius salute
desperabatur. Rogavit deferri ad tumulum praedicti Confessoris Christi, ubi dum iaceret prostratus humi, confestim facta
oratione sanus effectus est, et gratias agens suo Salvatori, devovit se de cetero in obsequium Beati Confessoris Christi
Widonis.
Quaedam mulier gravem oculorum dolorem diutius passa, ad ultimum coeca effecta est, ita ut neque diem a nocte
discerneret, neque aliquid aliud videre posset; adducitur suorum manibus ad sepulchrum Sancti Widonis Abbatis, et cum
magno singultu eius auxilium postulans continuo lumen recepit, et quae tristis venerat cum magna laetitia ad propria
remeavit; reddens gratias Deo pro salute recepta, et fideli servo eius Sanctissimo Widoni.
Multa alia sunt, quae Dominus Deus per Sanctissimum servum suum. Widonem quotidie operatur, quae singula a nobis si
scriberentur, et fastidium generarent lectori, et fortasse incredibilia viderentur. Et quoniam, sicuti supra diximus, ad alia
tendimus, haec, quae de Sancto breviter diximus, ut sufficiant breviter regitamns.
XX. ABBAS FRANCO.
Huic successit Franco, qui vivens in regimine mensibus octo exivit de corpore, et antequam moreretur in tam brevi spatio
temporis quidam Baro, nomine Petrus, dedit Ecclesiae Sancti Clementis et servitoribus eius Castellum quoddam, quod
vocatur Ripa, cum Ecclesia Sancti Salvatoris, et hoc donum confirmavit scripto per manus Franconis Abbatis.
1046.
XXI. ABBAS DOMINICUS.
Mortuo isto Francone, successit Dominicus in regimine, qui electus in Abbatem ab omni Congregatione consensu
Imperatoris Henrici, venerabilis Chuonradi filii, et datus ab Abbate eiusdem Monasterii in quo fuerat ipse professus.

