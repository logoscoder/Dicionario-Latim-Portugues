1100-1200- Bernardus Iohannes - Chronicon Casauriense [AD 0866-1182]

Iohannes Bernardi, momasterii Sancti Clementis de Casauria monachus
Chronicon Casauriense
Edizione:
L. A. Muratori, Rerum Italicarum Scriptores, 1726, II 2, pp.776-916

LIBER PRIMUS
Ante conditionem Monasterii Piscariensis invenitur Ludovicus Imperator per diversas Italiae Provincias acquisiisse
possesiones plurimas, eo animo, et affectu, sicut postea claruit, ut cum aptum locum inveniret, in quo Monasterium
construeret, eas ibidem omnipotenti Deo largitori omnium bonorum offerret. Voluntatis enim eius erat, et voti, aedificare
domum Domino Deo; et ideo ex quo coepit Italiam frequentare, omni sollicitudine studebat praedia, et possesssiones
acquirere, donec ei superna provisio aptisimmum Monasticae Religionis locum ostenderet. Praedia vero, et possessiones
quas acquirebat, pretio vel aliis iustis modis eas acquirebat, ut iusto, ac legalis ordine de ipsis Deum sibi saceret heredem.
Sane qualiter idem gloriosus Imperator, de genere Karoli Magni et Pipini Regis Francorum, ex patre Lothario natus, in
mirabilibus bellis necnon magnificis actibus in Romanum Imperium sublimatus essulsit, dicendum est; ad gloriam enim
dignitatis, et honoris Monasterii Piscariensis pertinet, Ludovicum istum scire quis fuerit.
Ecclesia Romana cum multis adversitatibus, et sicut in Ecclesiasticis Historiis, et Romanorum Pontificum gestis reperitur,
et legitur, ab Aistulfo Longobardorum Rege tota paene Italia vastaretur: Stephanus Papa, qui, ut habetur in Chronicis,
septigentesimo quinquagesimo secundo Dominicae Incarnationis Pontificari coepit, vocavit Pipinum Srancorum Regem
Karoli filium, eiusdem auxilio Aistulfum expulit, Ravennam liberavit, et viginti civitates, quas idem Aistulfus abstulerat,
sub iure Beati Petri redegit; und a Romanis Patritius effici meruit. Quo defuncto, filius eius Karolus ommnium generali
consensu Francorum omnem Monarchiam Regni gubernandam suscepit. Qui Karolus Pipini filius ab Adriano I. Papa
vocatus ad defendendas res Ecclesiae obedit Longobardos in Papia, ibique relicto exercito; in Sancta Resurrrectionem ab
Adriano Papa Romae honorofice susceptum est. Post Sanctam vero Resurrectionem reversus Papiam, cepit Desiderium
regem, et Uxorem eius, et secum portavit in Franciam; et inde rediens Romam, constituit ibi Synodum cum supradicto Papa
in Parriarchio Lateranensi, in Ecclesia Sancti Salvatoris; quae Synodus celebrata est a centum quinquiginta tribus Episcopis
Religiosis, et Abbatibus, et restituit Beato Petro quae pater eius dederat, et Desiderius abstulerat; addens etiam Ducatum
Spoletanum, et Beneventanum. In cuius temporibus Leo Papa Romanus ab ipsis Romanis coecatus, cum eius lingua
truncaretur, ei Dominus et linguam, et visum reddidit. Qui pergens ad eundem Karolum, secum adduxit, et facta vindicta de
inimicis, ipsum Karolum Imperiali diademate coronavit.
Per idem igitur tempus Karolus Imperator Regni iura feliciter moderans Ludovicum filium Caesarem constituit, quia ipse
solus superstes remansit, cui nomen, et regni potentiam Augusti secum habere constituit. Regnavit autem gloriosus Rex
Karolus annis quadraginta septem; post susceptum Romanum Imperium annis quatuordecim, qui intra ipsos concludentur.
Vixit autem annis septuaginta, et apud Aquasgrani febre correptus obiit quinto Kalendas Februarii anno ab incarnatione
Domini DCCCXIV. Cui successit filius eius supradictus in Regno Framcorum, et Imperio Romanorum. Qui Lotharium
primogenitum suum diademate coronatum Regem et Augustum secum constituit.
Defunctus est autem anno ab
Incarnatione Domini DCCCXLI. anno vitae suae sexagesimo quarto praefuit quidem Aquitaniae per annos triginta septem,
Imperator autem viginti septem. Mortuo autem Ludovico Augusto, qui ob merita clementiae Ludovicus Pius cognomen
accepit, Lotharius eius filius Regni et Imperii haeres effectus est. Lothario quoque imperante, primogenitus eius filius
Ludovicus nomine regnavit Italiae, quem Sergius Papa in Imperatorem Augustum coronavit. Iste siquidem Ludovicus fuit
Sanctus, et imcomparabilis vir, bellorum studiis eruditus; qui paterno more Italiam saepissime visitabat in his, quae Beato
Petro erant necessaria, seque suosque, ut boni patris bonus filius praeparabat. Hic cum audiret Calabros, et Apulos velle
repugnare Romanis, exercitum copiosum aggregavit, Alpes transcendit et ad Piscariam veniens Insulam delectabilem, cui
nomen est Casa-Aurea, undique aquis cinctam invenit.
Ludovicus igitur Divina inspiratione tactus cum supradictam Insulam circumspexisset, et ex omni considerasset parte, ac
usibus servorum Dei profuturam cognosceret: cuius esset, et sub cuius potestate devotissime requisivit. Qui cum eam sub
poteslate cuiusdam Sisenandi Illustrissimi viri esse, et de iure Sinnensis Episcopii descendere comperisset, prius a dominio
eiusdem Sisenandi absolvit tribuens inde sibi decem libras argenti, et cum Episcopo Grimbaldo nomine, qui eo tempore
Pinnensem regebat Ecclesiam, cambitionem fecit, totamque insulam sub iure regio retinens, quod magis valebat, et prope
Episcopium Pinnense erat, pro eadem insula dedit et ressibus idoneis, et scripto ipsam donationern confirmavit. Grimbaldus

