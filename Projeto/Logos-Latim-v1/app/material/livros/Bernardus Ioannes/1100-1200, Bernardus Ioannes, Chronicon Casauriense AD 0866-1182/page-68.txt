Ab Ughellio privilegium exsprisimus.
“ Alexander Episcopus servus servorum Dei. Dilectis filiis Leonati Abbati Monasterii Sancti Clementis de Insula Piscariae,
quae Casa-aurea vocatur, eiusque fraribus tam praesentibus quam futuris regulari vita professis in perpetuum. Religiosis
votis annuere, et eam operis exhibitioni complere officium nos invitat suscepti regiminis, et ordo videtur exigere rationis. Ea
propter, dilecti in Domino filii, vestris iustis postulationibus clementer annuimus, et praefatum Monasterium, ubi corpus
Beati Clementis Papae, et Martyris requiescit, et in quod divino estis mancipati obsequio ad exemplar Praedecessorum
nostrorum Romanorum Pontificum felicis memoria Leonis, Calisti et Adriani sub Beati Petri, et nostra professione
suscipimus praesentis scripti privilegio communimus. In primis siquidem ut ordo Monasticus, qui secundum Dominum, et
Beati Benedicti Regulam in eodem Monasterio institutus esse dignoscitur, perpetuis ibidem temporibus inviolabiliter
observetur. Praeterea possessiones quascunque, quaecumque bona idem Monasterium in praesentiarum iuste, et canonice
possidet, aut in futurum concessione Pontificum, liberalitate Regum vel Principum, oblatione fidelium, seu aliis iustis
modis, praestante Domino poterit adipisci, firma vobis, vestrisque successoribus et illibata permaneant, in quibus haec
propriis duximus exprimendis vocabulis, in Comitatu Pinnensi Castellum Insulae cum tota ipsa insula. Castillionem,
Ubicolam, Pesculiam, Roccham de Sutri, Corvariam, Petraminiquam, Betorites, Mandesorum, Casale Planum, Coledunum
cum pertinentus suis, Castrum quod vocatur Casale Sancti Desiderii: in Civitate Sancti Angeli, Castellum Sancti Mori curn
portu, et suis pertinentiis: in Comitatu Theatino Castrum Bolonianum cum pertinentiis suis: in Comitatu Aprutino Castrum
Guardiae, Castellum vetulum, Monaciscum cum pertinentiis suis: in Comitatu Valvensi Casale quod dicitur Sanctae
Trinitatis cum pertinentiis suis. In Marchia Castrum Lori cum
pertinentiis suis, Ecclesiam Sanctae Mariae in
Plesiano, Ecclesiam Sanctae Mariae ad Fasinariam, Ecclesiam Sancti Quirici de monte Silvano cum pertinentiis suis. In
supradicto Comitatu Theatino Ecclesiam Sanctae Mariae de Pesilo, Ecclesiam Sancti Angeli de Casule. Ec clesiam Sancti
Cesidii, Monasterium Sanctae Trinitatis de Lapidaria cum pertinentiis suis. In Caramanico Ecclesiam Sanctae Crucis, et
Sancti Nicolai cum pertinentiis suis, Ecclesiam Sancti Martini ad Grictam, Ecclesiam Sancti Ioannis Iscamari, Ecclesiam
Sancti Silvestri apud Manuplellum cum pertinentiis suis; Cellam Sancti Clementis in Lisina cum pertinentiis suis.
Monasterium Sancti Mauri de Emiterno curn pertinentiis suis, Montem de Ursa Monte de Tarini, Montem Soti cum rupibus,
et sy1vis eorum. Concedimus etiam vobis, vestrisque successoribus decimationem terrarum Ecclesiae vestrae, et partem
oblationum quae pro mortuis offeruntur. Interdicimus insuper, ut nullus Episcopus ibi Synodum celebret. Chrisma, Oleum
Sanctum, consecrationes altarium, seu Basilicarum, ordinationes altarium, ordiriationes Monachorum, seu Clericorum, qui
ad sacros ordines fuerint promovendi, a quocumque malueritis suscipiatis Episcopo. Obeunte vero te nunc eiusdem loci
Abbate, vel tuorum quolibet successorum, nullus ibi qualibet subreptionis astutia seu violentia praeponatur, nisi quem…...de
communi consensu vel fratrum pars consilii sanioris secundum Dominum, et Beati Benedicti Regulam providerint eligendi.
Decernimus ergo, ut nulli omnino hominum liceat praefsatum Monasterium temere perturbare, aut eius possessiones
auferre, vel ablatas obtinere, minuere, aut aliquibus vexationibus fatigare, sed omnia integra conserventur eorum, pro
quorum gubernatione, sustentatione concessa sunt, usibus omnimodis profutura, salva in omnibus Apostolicae Sedis
auctoritate. Si qua igitur in futurum ecclesiastica saecularisque persona hanc nostrae constitutionis paginam sciens, contra
eam temere venire tentaverit , secundo, tertiove commonita, non reatum suum congrua satisfactione correxerit, potestate ,
honorisque sui dignitate careat, reamque se divino iudicio existere de perpetrata iniquitate cognoscat, et a Sacratissimo
Corpore et Sanguine Dei, et Redemptoris nostri Iesu Christi aliena fiat, atque in extremo examine districtae ultioni
subiaceat. Cunctis autem eidem loco sua iura praeservantibus, sit pax Domini nostri Iesu Christi quatenus et hic fructum
bonae actionis percipiant, et apud districtum iudicem praemia, aeternae pacis inveniant. Amen, Amen, Amen.”
Nos itaque qui supra Nicolaus Petri iudex instantia praedicti Domni Abbatis praedictum privilegium per manus mei
praedicti Notarii Nicolai, et in praesentia testium subscriptorum auctoritate nostri officii autenticatum, et transcribi de verbo
ad verbum nihil addito, vel mutato, et ipsius transptum in praesens redigi fecimus publicum instrumentum. De quibus
omnibus qualiter in nostri praesentia gesta, et acta sunt pro futuri temporis memoria, et praedicti Domni Abbatis, ac
Monasterii, et omnium quorum interesse poterit cautela factum est hoc praesens publicum instrumentum de mandato
praedicti Iudicis, signo meo solito signatum signis, et subscriptionibus paedictorum Iudicis, et testium legitime roboratum.
Quod scripsi ego qui supra Nicolaus Francisci de praedicto Castro Alandi publicus ubilibet per totum Regnum Siciliae
Regia, et Reginali auctoritate Notarius: et quia de praedictis omnibus rogatus interfui ipsum solito meo signo signavi, super
quibus omnibus praefatus Cola Ciccarelli Camerarius pro Tribunali sedens, et Curiam regens, suam auctoritatem interposuit,
et decretum.
Ego Alexander Cacolicae Ecclesiae Episcopus.
Ego Bernardus Portuensis, et Sanctae Rufinae Episcopus.
Ego Gualterius Albanus Episcopus.
Ego Ugo Tusculanus Episcopus .
Ego Corradus Maguntinae Sedis Archiepiscopus, et Sabinensis Episcopus .
Ego Ubaldus Presbyter Cardinalis tituli. Sanctae Crucis in Ierusalem.
Ego Ioanne Presbyter Cardinalis Sanctorum Ioannis et Pauli tituli Pammnatii.

