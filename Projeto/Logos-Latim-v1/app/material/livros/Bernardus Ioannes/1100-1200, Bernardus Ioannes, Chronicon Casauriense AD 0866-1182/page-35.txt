Tredecim annis Ecclesiae praefuit Gislebertus, et hac vita caruit. Cui Ioannes in regimine successit, de quo non inveniuntur
aliqua memoria commendanda, nisi quod fecit duas praestarias, cuidam scilicet Alberico et Sociis eius de rebus in Corni;
quibusdarn Alberico Diacono, et Franconi fratribus, de rebus in Insula, acceptis inde solidis triginta quinque. Uno tantum
anno Abbatiam scribitur tenuisse, et in infirmitate correptus carnis debitum solvit. Istis nempe temporibus a Teobaldo et
Winisio, filiis quondam Dodonis infra terram et terminos possessionis iuris Beati Clementis aedificata fuerunt duo Castella,
Paternum videlicet et Lucus.
1012.
XIV. ABBAS PONZIUS.
Defucto itaque Gisleberto successit Pontius, cuius negotia et sui temporis instrumenta incipiunt ab anno Dominicae
Incarnationis millesimo duodecimo. Tunc fecit commutationem cum quibusdam Petro et Faido, datis eis de rebus in
Petaczano, et acceptis ab eis de rebus in vocabulo de Sancto Angelo. Concessit cuidam Petro et sociis eius de rebus in
Opaculo et Corni.
1013.
Incarnationis ergo Domini anno millesimo decimo tertio Henricus Rex venit Romam, et coronatus est a Papa Benedicto.
Interea Ponzius Abbas cum Trefidio Comite potentissimo Viro, quem superiori inseruimus paginae, de Castello quodam,
quod habebat Ecclesia in pago Teatesi, Perannum vocitatu, fecit cambitionem, cum monte de Perano et cum omni re iuris
Monasterii de ipsa planicie de Sangro, et accepit Belonianum, quod erat in villis vicinis Ecelesiae in propria Monasterii
possessione, sed a tempore Luponis supradicti filii Ludegerii, erat a Monasterii dominatitone quasi violenter extortum:
recepitque inde Abbas super hoc in Comitatu Pinnensi praedium unum modiorum centum, in loco, qui dicitur Asinarii,
vocabulo Pallaricia.Porro post haec ipse Comes Tresidius ipsum Belonianum accepit a Monasterio, Abbate Ponzio sibi
tradente, in beneficiali praestariae scripto usque in tertiam generationem, sub censu duorum solidorum singulis annis,
acceptis inde Abbas solidis trecentis. Eo tempore per Tresidium Comitem traslatum est Belonianum, et cum eo aliis villis
iuris Beati Clementis aggregatis, positum est in loco quo nunc est super ripam flumnis Orta, et murorum et turris aedificio in
oppidum fortitudinis communitum, permanente sibi antiquo nomine Beloniano, eo quod de Benonia, sicut aiunt, fuit primus
ipsius telluris cultor et habitator.
1016.
Hoc nimirum tempore anno siquidem ab Incarnatione Domini millesimo sexto decimo, Normanni Melo Duce coeperunt
expugnare Apuliam. Quo videlicet anno Ponzius Abbas habuit convententiam cum Comite Trasmundo. Porrexitque sibi per
cambitionem in Pinnensi territorio de rebus Monasterii in loco nomine Biano et Vallone, et in vocabulo Collis Oddonis, et
in planitie Piscariensi, et in loco nomine Asinarii, vocabulo Pallaricia, accepitque Abbas inde per commutationem ab eodem
Comite in Pago Teatensi, in loco qui dicitur Torrecella, et Colle alto, terram secundum quantitatem suae donationis, idest
trecentorum modiorum, sicut eiusdem cambitionis chartula manifestat. Iste Comes Trasmundus construxit Monasterium
Sancti Iohannis in Venere, et de suis rebus et possessionibus opulenter ditavit. Qui Comes Trasmundus iunior successit
maiori Comiti Trasmundo in possessionis opulentisimis, quas a suprascripto Ioanne Piscariensi Abbate in Aprutino, Pinne,
seu Tete acceperat, terram videlicet modiorum duo millium quadringentorum. Ipsarum nempe possessionum quaedam ab
ipso Sancti Iohannis Monasterio, quaedam ab aliis Monasteriis possidentur; quaedam vero a Normannis invasae, ab illo
tempore Monasterium Sancti Clementis occasione supradictae concessionis eis penitus caruit.
Erat praeterea eo tempore Girardus quidam quondam Rocconis filius, qui tunc castrum Poperim vocitatum tenens, solebat
cum filiis suis frequenter in montem de Ursa venatum ascendere, et de ipso monte cum suis venationibus in Teatinum
pagum descendere, ubi circa ipsius montis ima erant villae Monasterii Beati Clementis, et in eisdem villis saepius
pernoctare. Qui Gerardus Abbatem Pontium adiens convenit et allocutus est eum, et datis ei trecentis solidis accepit ab
eodem Abbate praestariae scripto usque in tertiam generationem, sub censu duodecim denariorum singulis annis, villam de
Tocco cum possessione modiorum ducentorum sexaginta per loca et vocabula, quomodo in eiusdem concessionis chartula
reperitur et legitur. Ab hoc siquidem Girardo processerunt Albericus, et filii Alberici, qui post mortem Girardi contra
Monasterium Sancti Clementis se erexerent, et violenter villis de circuitu aggregatis, castrum Tocci violenter aedificaverunt.
Deinde pharum, qui dicitur inter montes, construxerunt. Ipsique a constructione seu diminutione Tocci, dicti sunt Tocculani.
Domna Ota nobilis matrona, quondam Andreae filia, pro anima sua, et duorum quondam virorum suorum, Ioannis atque
Totonis, tradidit ad proprietatem Monasterii Sancti Clementis praediolum suum, quod habebat in Cerbarano.
XV. ABBAS ADAM.
Ponzius Abbas cum septem annis Piscariense Monasterium rexisset, obiit, Huic succcessit Adam, superioris Adae, si diutius
viveret, bonus imitator, qui contra Albericum suprascripti Girardi Rocconis filium, et filios ipsius Alberici, qui volebant
aedificare Castellum Toccum, quod in propria possessione Beati Clementis, et in emptione quam fecerat Romanus Abbas
iussione et censu Ludovici Imperatoris, se erexit, et forti manu tam peditum quam equitum eum expulit, quod aedificaverat

