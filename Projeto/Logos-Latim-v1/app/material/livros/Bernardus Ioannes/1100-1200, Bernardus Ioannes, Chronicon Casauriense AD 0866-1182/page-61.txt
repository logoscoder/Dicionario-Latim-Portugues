essent assidentes, qui eum prohibuerunt (quod Abbas multum desideraret, ut pro iustitia moreretur) caput ipsius ense, quem
extraxerat amputavisset. Abbas extenso collo securus de Divino auxilio, si ausus esset ut percuteret, instigabat; et in hoc
quia non metum mortis sed spem vitae aeternae haberet, demonstrabat. Sic ille in insania perseverans Manuplellum adiit, et
Abbas tutior quam antea fuerat ad Ecclesiam remeavit.
Ut autem manifestaretur, et certis indiciis probaretur, quia Deus maximam habebat curam de servo suo Abbate Oldrio, et
de grege sibi commisso, quibusdam Fratribus in Ecclesia pernoctantibus venerabilis ostensa est visio, quam nos indignum
iudicavimus tegere silentio. Duo Fratres religiosa consuetudine Quadragesimali tempore ante matutinos de lectulis
consueverant surgere, et flexis genibus ante sacratissimi Martyris ossa preces et singultus fundere, psalmos cantare, et
Sanctos Dei in adiutorium populi Christiani cum Litaniis interpellare. Cumque fatigati aliquantulum consedissent in angulis
Ecclesiae, diversi tamen loco sed non diversi mente, oculis dormitantibus, et vigili corde, ambo unam eandemque visionem
in hunc modum videre. Duae personaae reverendae aspectu et veste praeclara ante altare stare videbantur, unus quorum
pontificali erat indutus habitu, alter regio diademate coronatus, qui ad eos venientes sciscitabantur qui essent, et quare inibi
in tali hora morarentur. Responderunt se de Fratribus Ecclesiae fore, pro peccatis suis, et pro benefactoribus ipsius lo ci
misericordiam Dei deposcere, et idcirco antequam Fratres surgerent, de lectulis surrexisse, ut liberius possent orationi
vacare. Cumque responderent, Bene; addiderunt, Qui nos simus cognoscitis ne? Dixerunt, Minime; sed propter amorem
Dei rogamus, ut indicetis nobis, qui estis, et quare venistis, et unde. Respondit ille qui regio erat coronatus diademate: Ego
sum Ludovicus, qui fui aedificator huius Abbatiae et qui dedi ei quicquid habebam in hac terra, ut possideret hereditario iure. Qui autem mecum est Pontificali venerandus habitu, Sanctus Clemens est, qui pro Christo meruit in pelago mergi, cuis
ossa meo labore ad hanc Insulam delata in praesenti altari meruerant sepeliri, quem Robertus de Manuplello ita graviter
flagellavit, ut plagae eius et livores, quos in dorso suscepit, vix possint ab homine dinumerari. Et ut certiores essent Fratres
ambo de visione auxilio Regis Beatus Clemens coram eis spoliavit se, et ostendit cicatrices vulnerum, et plagas virgarum,
adiecit: Ita male tractatus sum, sed volo quod sciatis, quia in proximo me vindicabo de inimicis, et faciam, ut proscribantur
ab hereditate paterna et moriantur, et sepeliantur ut miseri et exules in terra non sua. Hic dictis visio disparuit, et
expergefacti Fratres ipsi coeperunt enarrare sibi primitus quae viderant, deinde post Capitulum cum Fratres convenirent,
retulerunt se personas venerabilis Ludovici et Beati Clementis vidisse, et quae supra dicta sunt sibi retulisse. Et quia
videretur vana gloria si de talibus visis Fratres gratularentur, siluerunt, et quod Deus esset facturus cum maximo metu
expectaverunt.
Interim Rex Rogerius Regio diademate coronatus, regnum Siciliae, Ducatum Apuliae, et Principatum Capuae suscepit,
filiumque suum, Anfusum nomine, quem Principem Capuae fecerat, ad Theatinum Comitarum cum magno exercitu
praemisit, eique diligenter inquirere iussit Manuplellentes Comites, qui erant adversarii Sancti Clementis, ut vivos sibi
repraesentaret, in secreto praecepit. Qui cum scirent praefatum Principem iussa patris velle perficere, clam fgerunt; et cum
ei nec huc nec illuc resistere possent, fugitivi terram propriam, et quod acquisiverant perdiderunt, et in aliena terra vitae
exitum qualem meruerant invenerunt. Ex tunc Ecclesia Beati Clementis in abundantia pacis coepit studere religioni,
auigmentari bonis temporalibus solertia boni Pastoris, qui per singulos dies invigilabat ad augumentum si gregis sibi
commissi.
In tempore illo (quando Dominus Deus visitare decreverat Piscariensem Abbatiam adventu Serenissimi et Victoriosissimi
Regis Rogerii, quem Divina gratia, sapientia, fortitudine prae cunctis mortalibus illustraverat) quidam Domnum Oldrium
Abbatem turbabant, et deterrebant, dicentes illum contra Regem fecisse, quia Castellum Beloinianum, quamvis esset de iure
Sancti Clementis, Comitibus Manuplelli fugientibus, ipsisque mandantibus suscepisset, nec debuisset terram fugitivorum
Regis supraprendere. Sed Abbas de Deo et Beato Clemente confidens nullo metu territus, constanter castellum tenuit, donec
ipse Rex veniens penes Monasterium in Campestri sub Tocco, et iuxta Piscariam castra posuit, ibique triduo cum exercitu
perendinans mansit. Abbas igitur sumpto consilio cum in crastinum ad Regem accedere, ipsumque precibus et xeniis
placare, pro supradicto etiam castro pecuniam offerre deberet, sociatis sibi cunctis Fratribus, totum Psalterium cum
genuflexionibus, Letaniis, et orationibus ante sacratissimum corpus Beati Clementis in Ecclesia pernoctavit. Matutinalibus
etiam hymnis decantatis, facto mane cum quibusdam de Fratribus equitans ad Regem proficiscitur. Unus vero ex ipsis
Fratribus cum pluribus esset intentus iter retardasset, et eminus post Abbatem pergeret, quidam senex venerandae canitiei,
venusti vultus, stans in ipso ponte ante portam Insulae in habitu peregrini cum cortia et palma ei apparuit, dicens: Ite in
pace: Dio Abbati, ut securus ad Regem accedat, cavete ne aliquam ei Pecuniam dare spondeatis, gratis enim dabit vobis
quod petitis, et eo maiora. Et Monachus: Quomodo nosti ? Et ille: Quia in hac nocte consiliis Regis interfui quando vestro
Monasterio deliberabat benefacere. Gaudens itaque Monachus in hoc verbo, dixit ei: Benedicaris tu quia bona nuncias,
ingredere Monasterium, et accipe caritatem. Et ille: Facio, quia ibidem manere, et caritatem habere solitus sum. Ite cum
benedictione.Tunc ipse Monachus coepit festinare, ut se iungeret Abbati, et haec ei annunciaret, sed rogitans intra se
quomodo potuisset ille, qui hoc dixerat, arcanum Regis cognoscere, cum videretur peregrinus et pauper, et maxime cum non
soleant huiusmodi homines nedum in consiliis, sed nec etiam in atriis Regum admitti, retroversus, ut subtilius de verbo
cognosceret, totam Insulam, totumque Monasterium circuivit, et nullatenus illum reperire vel videre potuit. Unde opinati
sunt illum fuisse apud quem ipsa nocte pervigiles oraverant, Beatum videlicet Clementem prosperitatis nuntium.

