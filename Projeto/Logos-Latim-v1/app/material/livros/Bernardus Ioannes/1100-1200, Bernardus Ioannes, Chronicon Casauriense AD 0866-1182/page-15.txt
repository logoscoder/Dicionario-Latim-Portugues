altera in Pinne, quae dicitur Ocretanum; propter quod idem Abbia dedit eis duos caballos optime paratos, quemadmodum in
eiusdem investiturae chartula testibus roborata legitur.
Itaque dum haec taliter agerent, Domnus Imperator Ludovicus profectionem suam exequens Capuam applicuit, ibique pro
totius Romani Imperii commoditatibus commorans, universisque fere tam Ecclesiasticis, quam secularibus potentibus viris
congregatis, augustalem, atque solemnem Curiam celebravit, ubi de Pisicariensi Monasterio praecipuum, ac principale
verbum faciens coram omnibus Italiae Principibus, ipsum Monasterium perpetua libertate donavit. De qua libertate, et de
rebus, et dignitatibus, secundum suae liberalitatis clementiam eidem collatis atque concessis, augustalis edicti paginam
scribere fecit, et etiam propria manu subter insignivit, et sua Imperiali bulla iussit annotari, sicut in ip sius praecepti pagina
reperiri potest, et legi. Quae vero pagina Monasterio porrecta, et habita, et eius exemplo in instrumentali volumine pro
recordatione descripta sic est.
PRIVILEGIUM PRIMUM
De cambio Insulae et constructione, seu libertate
Coenobii Casauriensis.
â€œ In nomine Domini nostri Iesu Christi Dei aeterni, Ludovicus divina ordinante providentia Imperator Augustus. Quicquid
famulorum Christi usibus Deo inspirante largimur, illi profecto damus, a quo bonum omne suscepimus; Ideoque omnium
Sanctae Dei Ecclesiae, nostrorumque fidelium, praesentium scilicet, ac futurorum, cognoscat unanimitas, eo quod divino
amore afflati Monasterium nos servorum Christi habitationi et quieti proficuum in Insula, cui nomen est Casa aurea, quae
etiam amne cingitur Piscariae, instituendum providimus, atque institutum stabiliri, atque perpetualiter confirmari huius
nostrae liberalitatis pagina non incongruum fore perspeximus. Ac primo omnium aream ipsam in qua Claustrum venerabilis
loci fabricandum censuimus a parte Pinnensis Episcopii iuste ac legaliter ex nostro proastio commutari fecimus. In qua
Ecclesiam ab antiqua Beati Martyris Quirici constructam invenientes, alteram non longe ab ea Ecclesiam in honorem
Sanctae et individuae Trinitatis aedificari praecepirnus: Credens sine dubio nostrae pro hoc animae remptionem, Imperiique
nostri continuatam protectionem, et adversariorum nostrorum efficacem contritionem, divinae, nobis respectu misericordiae
praeparari.
Quamobrem per hos nostrae auctoritatis, apices confirmamus iterum, et perpetualiter stabilimus praefatam insulam, cum
omnibus ex integro pertinentiis ipsius suprataxatae reverendae atque colendae Sanctae Trinitatis Ecclesiae, et his qui inibi
ex hoc nunc et deinceps deservituri sunt famuli Christi, ut habeant, perfruantur, atque possideant universa, quae in ea
comparatione, donatione vel commutatione legali nostrae parti acquisita sunt, vel quae extrinsecus ad eadem respiciunt, cum
servis, et ancillis, chartulariis, comenditis, aldionibus, libellariis, et cunctis pertinentiis ipsorum, cum vineis, et terris cultis
et incultis, sylvis atque falectis, planis et montuosis cum molendinis ac piscationibus, et omnibus circum circa meatibus
aquarum, omni nostra pro heredumque illorum repetitione, vel qualibet publica exactione remota.
Et quoniam, ut praediximus, isdem sacer locus servorum Dei usibus nostrisque desideriis visus est aptissimus, idcirco ad
regimen ipsius venerandum Presbyterum, Romanum nomine, probum moribis, et regularibus instrumentis tritum, Abbatem
illustrissimus, quarenus eius solicitudini ac vigilantiae Christi Ovile commissum, universos qui ex mundi turbinibus ad se
confugerint, tranquillissimam a mundi negotiis vitam, et ad aeternae Patriae pascua feliciter praeparare commoneat. Qua de
causa tam ipsum et eos, qui cum eo sunt, quamque et illos qui inibi futuri sunt, cum omnibus quae nostra liberalitate vel
aliorum fidelium Christi oblatione hucusque acquisierunt, aut in antea Deo propitio acquirere potuerunt, sub nostro
mundburdo et Augustalis immunitatis nostae defensione suscepimus: omni circa ipsos, et ea quae illorum sunt partis
publicae deminoratione, invasione, vel qualibet inquietudine in perpetuum sopita. Ubicumque, autem vel undecumque
necesse habuerint tamquam pro domnicatis nostris, ita pro rebus eorum ac famillis a nostris executoribus inquisitionem fieri
voluimus. Praeterea cavendum observandumque iubemus, ne quisquam aliquo tempore ausu nefario quemlibet extraneum
ad regimine ipsius sacrati loci superducere audeat, quin potius Dei servis inibi degentibus strenuum ex suo numero pari
consensu Pastorem eligere liceat: quod qui irrumpens, et alium extrinsecus non Pastorem sed lupum subintrat, ac per hoc in
tremendo iudicio paenam praeparasse certissime noverit. Praecipientes ergo omnimodis praecipimus et sub interminationem
iubemus, ut nullus ex Praesulibus, Ducibus, Comitibus, Castaldionibus, vel quibuslibet partis publicae Officialibus, seu
discurrentibus Missis nostris, aliquam suprataxato venerabili loco, vel eis qui ad ipsum pertinent molestiam: rebus, vel
familiis inferre audeat sed liceat Dei servis inibi libere ac secure degentibus, pro nostri statu Imperii altissi mum Dominum
assiduis precibus implorare. Quod qui praesumperit et hanc nostrae auctoritatis evidentissimam praeceptionem vel in
minimo violasse convictus fuerit immunitatis nostrae, mulctam triginta libras argenti probatae monetae publicae Sancto ac
reverendo Coenobio componere compellatur. Et ut haec nostrae largitionis, confirmationis acque donationis, nec non etiam
immunitatis atque defensionis Augustalis auctoritas firmior ac stabilior habeatur, et diligentius futuris temporibus
observetur, manu propria subter insignitam ex bulla nostra eam iussimus annotari.
Signum Domni Ludovici Serenissimi Imperatoris Augusti.

