PRAECEPTUM
Henrici Imperatoris de libertate et rebus
Monasterii Casauriensis.
“ In nomine Sanctae et Individuae Trinitatis, Henricus divina favente clementia Romanorum Imperator Augustus. Si
servorum Dei petitionibus assensum praebuerimus ad spem, Divinae remunerationis nobis profutu
rum esse non
diffidimus. Qua propter omnium Christi, nostrique Fidelium tam futurorum, quam praesentium noverit industria, qualiter
nos pro amore divino, animaeque nostrae remedio, tum ob petitionem venerabilis Abbatis Dominci dicti Monasterii, Sanctae
Trinitatis, et Beati Clernentis Martyris inibi quiescentis. In Comitatu quidem Pinnensi, in Insula, quae Casa-aurea vocatur,
iuxta praecepta praedecessorum nostrorum Regum ac Imperatorum quicquid iuste et legaliter visum est habere, Imperiali
nostra auctoritate decrevimus corroborare, et confirmare quodcumque videlicet idem Monasterium videtur obtinere infra
urbem Romanam, et cetera ut supra in aliis Privilegiis.
Signum Domni Henrici Imperatoris Secundi Romanorum invictissimi Imperatoris Augusti.
Henricus Cancellarius vice Herimanni Archicancellarii recognovi.
Data tertio Idus Martii, anno Dominicae Incarnationis millesimo quadragesimo septimo Indictione decima quinta. Anno
autem Domni Henrici Tertii ordinationis eius decimo octavo. Regnantis quidem octavo secundi, Imperantis primo. Actum
ad Sanctum Flavianum in Dei nomine feliciter, Amen.”
1048.
Cum quidam Litolfus quondam Ursi filius, eo tempore, idest anno Dominicae Incarnationis millesimo quadragesimo
octavo, Ecclesiam quandam in honore Sancti Petri, et Sancti Martini constructam, in loco, cui vocabulum est in Colle de
Casalecclo, in pertinentia de Castellione, possideret, timens de die mortis, et aeterno iudicio, pro animae suae redemptione
tradidit et iudicavit ipsam Ecclesiam in Monasterio Beati Clementis per manus Domni Dominici venerabilis Abbatis, cum
omnibus rebus et possessionibus suis, et cum terra modiorum viginti quinque, sicut testatur chartula traditionis, exinde
legitime facta, et testibus idoneis roborata, Monasterioque Pisciaiensi feliciter porrecta.
1049.
In tempore huius Abbitis, anno videlicet ab Incarnatiore Domini nostri Iesu Christi millesimo quadragesimo nono. Quo
etiam anno Domnus Leo Papa ordinatus est, Indictione secunda currente: Domno quoque Henrico Augusto imperante,
quidam vir erat in Comitatu Pinnensi possessionibus opulentus et divitiis floridus et potens, nomine Ottebertus, cognomine
Fratellus, quondam Otteberti filius, qui compunctus gratia Spiritus Sancti pro remedio animae suae, et desiderio coelestis
regni, dedit Monasterio Sancti Clementis legitima largitione: primo quoddam Castellum suum vocatum Ripa de Prata, cum
Ecclesia Sancti Sylvestri ibidem aedificata, et cum casis et aedificiis, et omnibus rebus et pertinentiis atque subiacentiis suis:
et cum terra possessionis modiorum trecentorum per loca et vocabula, quae in chartula reperiuntur. Dedit in eodem
Comitatu et aliud quoddam Castellum, vocabulo de Sancto Mauro, cum eadem Ecclesia Sancti Mauri cum universis rebus,
aedificiis, et tenementis, ac pertinentiis suis, et portu maris, et piscatione sua, et cum possessione terrarum modiorum mille.
Fecit etiam de ipsis scripta, quae servantur in archiviis publicis ipsius Abbatiae. Fecit etiam inde solemnem investituram
cum Adelasa coniuge sua.
Matrona quaedam, Teodorada nomine, dives et honesta mulier, quondam viri clarissimi Luponis filia, coniux cuiusdam
illustris viri, nomine Iohannis, filii quondam Transarici, eo tempore sere ad mortem aegrotabat, quae a praedicio viro suo
consilium et licentiam accipiens condidit testamentum, in quo divinitus compuncta pro mercede animae suae, et pro suorum,
et genitoris, ac viri sui peccaminum redemptione, concessit et tradidit in Monasterio Beati Clementis de re sui iuris, suaeque
proprietatis, videlicet terram, in pertinentia de Castello, nomine Moscuso, loco nomine Talliano, modiorurn ducentorum, et
Ecclesiam ibidem in honore Sanctae Iustae aedificatam cum universis rebus et pertinentiis suis.
In Aprutio quoque quidam vir dives, nomine Treseio, filius quondam Rammaldi pro animae suae salvatione donavit et
tradidit, nec non per chartulam confirmavit quasdam res proprietatis suae Monasterio Beati Clementis: videlicet Castellum
de Valeriano, cum Ecclesia in honore Sancti Iuvenalis ibidem constructa, et cum omnibus aedificis, rebus, et pertinentiis
suis, et cum possessionibus per loca et vocabula in eodem Valeriano, et in Occiano, Pastenis, Casaria, Waldo, Moniano,
Fabricia, terra nempe modiorum sexcentorum, sicut eiusdem donationis charta declarat.
In eo tempore, quo Normanni devastaverunt Apuliam, et non sua fortitudine sed vitio gentis subdiderunt sibi terram illam,
Papa Leo nonus cum Romano exercitu contra eos exivit ad pugnam, et in ipso conflictu inferior amisit gentis suae partem
non minimam. Tunc ad cum perrexit Abbas Dominicus et impetravit ab eo privilegium contra Episcopos, Archiepiscopos,
Comites, Barones, et contra omnes, qui in Monasterio Sancti Clementis aliquid iuris, dominationis, potestatis, vel in
Ecclesiis ad eundem locum pertinentibus vellent habere, nisi ab iniqua petitione, et voluntate cessarent, quod
excomunicarentur, et a liminibus Sanctorum segregarentur, benefactores a Deo exaltarentur, et eorum peccata dimitterentur,
iste fuit primus Abbas Piscariensis Coenobii qui impetravit privilegium, sicut supra diximus, a Pontifice Romano, quod
Antecessores sui vel habere non potueruit, vel duxerunt pro minimo.

