contra idipsum Monasterium exorta fuerit, non per viliores, sed per nobiliores et veraciores homines diffiniatur ex utraque
parte. Si quis igitur et cetera.
Et ut haec nostra Imperialis aucoritas firmior habeatur et diligentius observetur, manu propria roborantes, praesentem
paginam sigilli nostri impressione inferius iussimus insigniri.
Signum Domni Chuonradi Serenissimi Imperatoris Augusti.
Hugo Cancellarius vice Domni Haribonis Archicancellarii recognovit.‚Äù
1028.
Deinde idem Imperator Domno Widoni Abbati unum ex Ducibus suis Ugonem Comitem dedit. Cui praecepit ut Imperiali
potestate sumpta restitueret Ecclesiae quicquid possederat, tam Castella, quam Villas, et non discederet ab eo, donec omnia
possideret pacata. Qui veniens, antequam Monasterium ingrederetur, de ponte, qui fuerat subversus, querimoniam fecit, et in
praesentia praefati Ducis intus in eodem Monasterio coram Episcopo Nuceriensi Dodone, et Episcopo Synogalliae
Adelberto nomine, et coram Baronibus tam Pinnensis, quam Thyanensis Comitatus, quorum ibi maxima multitudo
advenerat, in die statuta, videlicet die mensis Ianuarii, anno Dominicae Incarnationis millesimo vigesimo octavo, ita
sancitum est, et confirmatum scripto per manus Widonis Abbatis, ut liceat Abbatibus Sancti Clementis ex illo tempore
usque ad finem Mundi construere pontes ubicunque voluerint. Et qui in hoc facto eis contradicere tentaverit, persolvat mille
libras auri mundissimi in thesauros Domni Imperatoris.
Peractis itaque pactionibus et confirmatis scripto, sicut supra diximus, de pontium aedificatione, Wido Abbas habuit
altercationem et placitum coram Duce, quem missum diximus ab Imperatore, de posessionibus, quae erant circa Insulam
Monasterio vicinae. Plures enim invaserant ipsas possessiones, et tenebant eas non de Deo nemque de homine. Qui autem
fuerunt hi, cognoscant praesentes et posteri: Sanso et Walterius, filii Rainaldi tenebant possessiones, quae abusive fuerunt
appellatae Sansonicae, ex nomine Sansonis. Theodinus et Gerardus, filii Alberici habebant Toccum cum tota Valle
Caramanica, Senebaldus, Lupus, et Ubertus, filii Luponis, tenebant Sanctum Valentinum, et terram a flumine Lavini usque
ad praedictam Vallem Caramanicam, et nolebant inde servire Abbati, neque servitoribus Ecclesiae; fortes enim erant et
potentes, et mutuo se colligaverant, ut si unus invaderetur, omnes eum pro suo posse iuvarent Unde praedictus Abbas Wido
nimium impeditus quia neque eos omnino pulsare, neque quas ipsi violenter tenebant eis auferre valebat, praefixit diem,
eosque in placitum venire coegit.
Cumque multi advocati essent in praesentia praefsti Ducis, et praedictorum Episcoporum, Synogalliae videlicet, et
Nuceriae, nec non Berardi Spoletini Episcopi, et Walterii Furconensis et in praesentia Bernardi et Petri Iudicum Sacri
Palatii, et Berardi Comitis filii Comitis Theodini, Attonis Comitis, et fllii eius Alberici Comitis, Ugonis Comitis, et Offredi
Comitis filii Monaldi Comitis, praenominatus Abbas habuit verba huiuscemodi: Domne Dux, et vos Domni Episcopi, Comites et Barones, qui ex praecepto Domni Imperatoris vocati venistis, audite me, si vobis placet, pro amore Domini nostri
Iesu Christi:Monasterium istud, cui Deo volente praesideo, quod institutum fuit et fundatum a Sanctissimo Imperatore et
victoriosissimo Ludovico, ita spoliatum est et nudatum omnibus bonis, ut servi Dei, qui in eo latitant vix habere valeant
unde vivant diebus singulis, vicini nostri, qui nos pro Deo diligere et pro metu Imperatoris caros habere deberant,
invaserunt possessiones nostras, occupaverunt Castella, quae Antecessores nostri cum magnis expensis ad tutelam
Monasterii, et decus regni aedificaverant, nec ea nobis reddere volunt, imo de illis nos et nostros quos paucos nobis
reliquerunt, expugnant. Alii Abbates qui ante me fuerunt, quoniam erant de carne eorum laesionem Ecclesiae patienter
tulerunt. Ego vero, qui extraneus sum, qui in nullo habeo fiduciam, nisi in Deo Domni Imperatoris, tantum malum ferre non
possum, obsecro et obtestor pro amore Dei, et reverentia vestrae praesentiae, illos qui hactenus debaccbati sunt in
destructionem et confusionem Eclesiae Sancti Clementis et deiectionem nostrae Congregationis, reddant sponte quod male
de nostro tenent,et non sperent me cedere nimis, quia paratus sum pro honore Ecclesiae meun sanguinem fundere, et pro
nomine Salvatoris. His dictis obmutuit, et quod illi respondere vellent, sicut vir sapientissimus cum maxima gravitate diutius
expectavit.
Tunc illi in unum conglobati consilium acceperunt, et quod ex consilio acceperant uni pro omnibus intimare praeceperunt.
Tunc ille iussus inquit: Domne Dux, et vos omnes Episcopi, et Barones, qui praesenti interestis concilio, amicorum et
consanguinorum nostrorum, qui revera una sumus caro, incoepi vobiscum loqui; et si defecero, sicut in hac terra est
consuetudo, non est bonum quod ipsae propter meam simplicitatem damnum patiantur, ipsi poterunt emendare si aliquid
minus fuerit nostro eloquio. Non indigemus multis verbis, petimus misericordiam et pietatem Domni Abbatis, ne velit
proscribere filios nostros, qui fuerunt nati et nutriti sub alis et praesidio Beati Clementis: quod male tenuimus, bene tenere
parati sumus: occupatores, pervasores vocamur, nos servos Monasterii et benefactores amodo et deinceps et fatemur et
promittimus, et quicquid necessiarium fuerit Ecclesiae tam in libris, quam in ornamentis, de nostro dare, et censum
annuatim persolvere, et contra hostes, si aliqui contra Monasterium insurrexerint, nos pugnaturos, et succesores nostros
scripto et sacramento confirmabimus. Ad haec Abbas respondit ex consilio. Non ego sum ex illis, qui blando possint decipi
verbo, si funditus dimittitis possessiones, quas impie pervasistis, ego suscipiam sin alias, pro certo sciatis, quia nec
angulum alicuius domunculae vobis dimittam; totum quod invasistis dimittite, et postquam dimiseritis, quod nobis placuerit,
non pro censu neque affirmatione alicuius cbartulae, et quandiu voluerimus, et res nobis dimissas ad profectum Ecclesiae
nostrae trastaveritis, pro amore parentum vestrorum, et rogatu circumstantium pernuserimus.

