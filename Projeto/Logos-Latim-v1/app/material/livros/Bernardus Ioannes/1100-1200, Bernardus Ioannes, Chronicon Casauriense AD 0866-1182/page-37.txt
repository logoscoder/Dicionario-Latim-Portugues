pervasa tenebant ipsorum et Dei manifesti inimice. Ignorabat emim, eos Curia Imperatoris, quia iam plures anni transierant,
ex quo non fuerat frequentata a quolibet Abbate, vel Nunciis illius Abbatiae. Unde factum est, ut pervasores eorum securi
tenerent quod Ecclesia diu possederat ex dono Sanctae recordationis Ludovici, et emptione Abbatis Romani, et nimiis
expensi Adae venerabilis et auctoris illius Coenobii. Tandem inito consilio elegerunt de Fratribus quosdam, qui per medios
hostes irrumperent, et ad Curiam Domni Imperatoris Henrici, qui succederat Ottoni tertio, tendentes lachrymabili voce et
singultuosa ei miseriam Ecclesiae panderent, et pervasionem, inimicorum, nuditatem Fratrum, dolorem Conventus ex
Abbatis absentia demonstrarent. Qui egressi portaverunt literas, quae adhuc in Ecclesia ipsa habentur, et coram praefato
Imperatore legerunt, et non solum eum, verum etiam omnes audientes et astantes ibi ad lachrymas usque ex relatione et
miseria Fratrum perduxerunt. Quarum literarum exemplar talis est.
EPIST0LA
Monachorum Casauriensium ad Henricum
Imperatorem.
“ Serenissimo, atque Illustrissimo, nec non a Deo coronato, a nobis summa cum veneratione nominando, Domno Henrico
gloriosissimo Romanorum Imperatori Augusto, atque Dominae Agneti luculentissimae, sagacissimaeque Reginae, una cum
eorum sobole, Sanctae Trinitatis Coenobii Fraternitas tenuis, quicquid servi Domino. Quamvis Sancti Clementis Piscariense
Monasterium ad multam miseriam devenerit, tamen hos mittit apices lugubres: Vae, vae miserae ac miserabiliter repudiatae
Aureae Insulae, quae antea bene aurea, nunc vero omni amaritudine oppressa, et paene iam desolata suis ex delictis,
culpaque cuiusdam Regentis. Fuit denique ante hos annos quidam Gislebertus nomine, Monachico habitu coloratus, sed non
opere, cum uno oculo lusco, sed mente omnino coecatus, tamen non sua sponte accepit Abbatiam, sed parentes eiu cum
Comite Transmundo ordinaverunt eum Abbatem; et propter quod extra voluntatem eius ordinatus est, concambiavit, et
dissipavit totam Abbatiam, in tantum, ut paene nil remaneret de praediis Monasterii; Verum etiam pontem, qui multum
necessarius est ibi, eo quod terribilis sit aqua ad transmeandum, ab illa hora nunquam firmiter potuit habere praedictum
Monasterium, sed quasi in carcere quotidie stamus, et cum grandi miseria pertransimus aquam, et multi moriuntur ibi
propter periculum vadationis. Hoc malum Sanctissimus Henricus optime emendasset, si non fuisset unus malus Monachus,
qui non permisit reclmari praedicti Seniori, tamen quod scivit, honeste emendavit. Ad istum namque moeroris cumulum
alius accedit, quia quae restauravit praedictus Imperator de praediis Coenobii, a nostris vicinis plura invasa sunt. Nomina
illorum dicuntur, Sanso cum filiis suis tulit Castra de praedicto Monasterio, Castellionum, Bectorritam, Roccam Soti,
Petaxcianum: filii Alberici Curtem de Tocco et ipsam Insulam de praefato Coenobio et ipsa molina, quae ibidem stare
videntur iuxta portam Monasterii, et contendunt nobis ligna de montibus, quos Ludovicus Rex eidem Monasterio delegavit,
et alias multas oppressiones nobis faciunt. Alios de nostris Monachis caederunt, atque alios expoliaverunt. Filii quondam
Luponis tenent Curtem unam quae nominatur Zappini modiorum mille. Adam filius Ioannis tulit de ipso Monasterio terram
sexaginta modiorum, quam Adam medicus per chartulam delegavit. Transmundus filius Bernardi Curtem de Ocretano, cum
ipsa Ecclesia Sanctae Iustae; et in Cerana et in Mascufo. Sed quid multa? si omnia voluissem scribere, antea dies deficeret,
quam possem comprehendere quantae miseriae circumdati sumus. Qua propter, o Caesar Invictissime, uni cum Domna
nostra, et vestris pollentibus filiis per Christum Dominum flebilis precatur turmula Aureae Insulae, ut opem feratis perditae,
ut, si neglexeritis, Imperio animaeque vestrae periclitemini. Periculosum est enim tempore si omnino deficiat sub vestro
locus iam dictus, in honore Sanctae et Individuae Trinitatis, Beatique Clementis Martyris constructus a Domno Ludovico
piissimo Imperatore. Nunc ergo zelo Dei accensi attendite quanto grex vester invalidus districtionis pondere sit pressus, qui
refrigerium petit a Chrsto, et a vobis, qui secundum Deum regitis seculum. Ipse vos ubique custodiat, quem Angelicus
Chorus semper adorat.”
Domnus autem Imperator tunc temporis circa loca Farfensis Ecclesiae morabatur cum grandi exercitu, quo erat Apulos et
Troianos expulsurus, qui faventes quibusdam Normannis, qui eos deceperant, et sibi subiugaverant noti virtute, sed vitio
illius gentis, rebellari nitebantur Romanis. Hic ut audivit quia Fratres carebant Abbate, et idcirco ad nihilum deducebantur et
devastabantur possessiones Ecelesiae, habuit consilium cum Baronibus suis, et accersito Abbate Farfensi, requisivit, si esset
in Monasterio illo aliquis Monachus amator religionis, custos Monastici propositi, eruditis litteris, et nobilitate preclarus. Et
cum audiret famam Widonis celebrem non solum inter Monachos, verum etiam a popularibus et forensibus praedicari, petiit
eum ut sibi daretur, et Ecclesiae Piscariensi quae viduata Pastore erat, Pastor eligeretur; Qui cum se indignum et minus
idoneum, ut moris Santorum virorum est, proclamaret, et ut quietam vitam eum ducere fineret, profusus pedibus Abbatis
cum lachrymis oraret, traditus Fratribus ad utilitatem Monasterii eligitur, et Abbas Sancti Clementis Piscariensis licet invitus
instituitur. In quo officio quantum ipse pro Ecclesia sibi commissa laboravit, quanta abstinentia corpus perdomuit, quam
modestus in exhortando, severus in corrigendo fuit, liber, qui de eius vita scriptus habetur in Monasterio, vera assertione,
quamvis humili stylo, manifestare non desinit.

