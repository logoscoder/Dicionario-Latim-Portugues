deberet esse tutor fidelissimus, armenta boum, et greges ovium rapuit, et duxit secum, et ita dissipavit, quod nec unam
caudam ex omnibus reddere voluerit. Advenit Abbas, et audito quod fecerat, doluit, et ut ememdaret semel, et secundo, et
tertio rogans, vix paucos boves recuperare potuit. Vir autem Domini Oldrius non armis secularibus, sed Divinis armatus
Sancto Clementi quod iniquus fecerat humili precatu innotuit, et ut de suis curam ageret exoravit.
1128.
Cuius precatus non contemsit Altissimus, immo antequam finiretur unus annus in eadem die anniversaria, quae est nono
Calendas Septembris, in qua terram Ecclesiae inique fuerat depraedatus, Castellionis oppidum perdidit: Nam, sicut fertur, in
ipsa nocte circa horam matutinae laudis duobus Fratribus in Capitulo quiescentibus per visionem apparuit Beatus Clemens,
dicens: Surgite, notifico vobis quia noster hostis Wilielmus de Castellione traditus est in manus inimicorum suorum. Hodie
abiicio eum de terra mea, ut amplius contra me non vivat ex ea, nec etiam volo, ut cum patribus suis circa me locum habeat
sepulturae. Expergiscentibus vero Fratribus illis, et de tali visione mirantibus, antequam silentium solveretur factus est
insultus in eum, et Wilielmus captus, et exheredatus fuit in anno ab Incarnatione Domini nostri Iesu Christi millesimo
centesimo vigesimo octavo: nec postea quispiam de eius genere ad dominationem hereditatis eius potuit pervenire, Beato
Clemente sibi vicem reddente, et Domino Iesu Christo praeordinante, qui numquam deserit praesumentes de se.
1129.
Igitur in anno Dominicae Incarnationis millesimo centesimo vigesimo nono, mortuo Papa Honorio, et Innocentio ultra
montes pergente, et Anacleto in Apuliam veniente, Dux Rogerius, qui iam ceperat Troiam, et sere totam Apuliam, Rex est
constitutus.
1130.
Qui sequenti anno, idest millesimo centesimo trigesimo ab Incarnatione Domini expugnavit et cepit Amalfiam.
1131.
Deinde in sequenti anno Dominicae Incarnationis millesimo centesimo trigesimo primo, idem Rex expugnavit Barim, et
Rex Lotharius Italiam ingressus est.
1132.
Qui in futuro anno, qui est ab Incarnatione Domini millesimo centesimo trigesimo secundo, Romae coronam accepit ab
Innocentio Papa.
1133.- 34.- 35.- et 36.
Evolutis itaque annis ab Incarnatione Domini millesimo centesimo trigesimo tertio, quarto, et quinto, et currente iam anno
millesimo centesimo trigesimo sexto, Domnus Oldrius Abbas accessit ad Imperatorem Lotharium, ad flumen quod dicitur
Truntum, ubi erat cum magno exercitu: Cumque factus esset coram Imperatore clamor de quodam Conone Guittonis,
fecissetque eum venire in praesentia, tandem coegit ipsum iurare, ut nihil ulterius iuris et dominationis in obedientia
Piscariensis Monasterii, Ecclesia videlicet Sancti Clementii de Gomano, quaereret, nec in possessionibus eius. Praeter haec
idem Imperator ceteris querelis Domni Oldrii Abbatis et Imperialibus privilegiis Monasterii Piscariensis auditis, cum
cognovisset quod ipsa Abbatia ab antiquo fuiiset Imperialis Camera, promisit se cum Domna Augusta venire ad
Monasterium, et ei restituere omnia iura sua, in rebus et possessionibus eius. Cum autem ventum esset ad Piscariam,
quibusdam rumoribus incitatus, idem Imperator festinus perrexit in Apuliam contra Regem Rogerium pugnaturus. Deinde
cum Papa Innocentio apud Barim coadunatus, in ipso anno ad propria revertens idem Imperator moriens diem clausit
extremum.
His itaque temporibus Robertus Manuplelli Comes, Ricardi filius, post mortem patris sui timore matris aliquantulum ab
iniquitate retentus, postquam mater eius naturae debitum reddidit, ipse a malo patre malus filius generatus, malitiam
paternam sua malitia superavit, et contra Beatum Clementem eiusque domum manifestas inimicitias exercere coepit.
Susceptus in hospitio ab Abbate Oldrio, qui etiam suam cameram propriam ei delegaverat, postquam fuit farcitus epulis,
mustoque repletus, Abbatem fecit accersiri ad se, cui cum magno fastu et supercilio turris custodiam, quae in Castello
Insulae est, ut sibi traderet non rogando sed interminando quaesivit. Et cum Abbas haec se nullo modo posse facere multis
assertionibus demonstraret, ille ut cito sibi traderet instantissime postulabat, et nisi fieret, ruinam Ecclesiae depopulationem
totius terrae minabatur. Quid faceret ? vellet, nollet, tradidit, et moerens, et multum verecundus intra ambitum Claustri se
contulit. Illi autem, quos in turre posuerat, quasi quidam stratae exploratores praetereuntes depraedabantur, missas rapiebant
salutes, et insani ministri domini in servos Christi et Sancti Clementis debacchabantur. Quod Fratres ferre non valentes,
clam duos de sapientioribus ad Regem Rogerium, qui tunc ipso fungebatur officio, cum privilegiis Imperatorum in Apuliam
transmiserunt, rem, ut fuerat gesta, enucleatim exposuerunt, de tyrannide Comitis et eius persecutione lachrymabiliter
conquesti sunt. Et tale responsum ab eo susceperunt, ut ad Monasterium quam citissime repedarent, et securi essent, quia si
Deus terram sibi submitteret, et Ecclesiam liberaret et de suo daret, et Abbati, et fratribus conferret adiutorium. Qui
revertentes diutius quasi exules extra Monasterium in alienis domibus alieno quadrante vivere coactiifuerunt.
Tandem miseratione divina, et solertia Abbatis, datis primitus duabus libris argenti, refrenata est cupiditas avarissimi
Comitis, et dedit eis licentiam ad proprium revertendi. Non multo post cum ipse ad Castellum Manuplellum reverteretur,
Abbas ei comitatum praestabat: Et cum inter se de persecutione, quam faciebat Monasterio, loquerentur, iratus Comes quia
Abbas, uti sibi videbatur, in responsis reverentiam non exhiberet, gladium evaginavit, et Abbatem percutere voluit, et nisi

