Consobrini, qui nobis regnum istud disposuerat: nec non et piissimi Genitoris nostri
Ludovici Regis, ac Patrui nostrii Caroli, nostraequae, qui hanc fecimus traditionem ad id
Monasterium sine ulla inquietudine, perpetuis temporibus pertineant quatenus Abbas et
Monachi eiusdem, loci easdem res habeant atque possideant, et iuxta id quod opus eis fit
ad servicium Dei potenter disponant, vitatmque iugiter Regularem ducant, nullo unquam
successore nostro hoc
irrumpente: Sed liceat eis quiete vivere, et pro nobis ac pro
nostris antecessoribus semper ipsam exorare Sanctam Trinitatem, in cuius honore haec
ipsa eorum Ecclesia constat esse dicata. Et ut hae auctoritas nostrae confirmationis atque
donationis firmiorem in Dei nomine habeat tenorem, annuli nostri impressione iussimus
sigillari, et manu propria nostra subtus confirmavimus. Si quis vero, quod minime
credimus, ipsa sua loca, eorumque pertinentia, seu servos Dei inibi supernae famulantes
Maiestati laedere, aut inquietare, seu ex collatis minuere, vel auferre praesumpserit,
duplum eis restituat, insuper componat pro praesumptione pondera auri probatissimi
libras duodecim.
Signum manus Domni Carlomanni Serenissimi Regis.
Baldo Cancellarius Regis, ad vicem Theocmari Archicapellani recognovi et subscripsi.
Data decimo septimo Calendas Novembris, anno Christo propitio secundo Regni Domni Carlomanni Serenissimi Regis,
Indictione decima. Actum Papia Civitate Regia in Dei nomine feliciter. Amen.‚Äù
Post mortem piissimae recordationis Ludovici Seressissimi Augusti, Domno Romano primo Abbate, in augmentis, et
profectibus Sacrosanctae Casauriensis Ecclesiae fortius et solicitius insistente, plures iniquae et pravae mentis homines
insurrexerunt, coeperumque ipsum regale Monasterium querimoniis conturbare, Abbatem nimiis vexationibus fatigare, quia
non fuit postea Rex vel Imperator, qui tanta devotione vel solicitudine ipsum et res eius tueretur et custodiret, sicut
Imperator Ludovicus, qui eum a fundamentis constuxerat. Nam erant eo tempore tres fratres, videlicet Amelfredus,
Waningo, et Petrus filii quondam Iustonis Franci, qui contendebant adversus Romanum Abbatem res et possessiones Gundi
genitricis eorum, quae legibus et dono ipsius Caesaris Piscariensi Monasterio erant addictae seu confirmatae, sicut in
superioribus scriptis continetur. Unde cum apud Civitatem Teatinam Ildebrando et Ellone et Singolfo Castaldionibus,
Supponis Comitis Vicariis, generalis Curia celebraretur, Romanus Abbas est eos prudenter aggressus, et de eisdem rebus
cum Advocato suo contra ipsos sapienter agens et causidicans, veris assertionibus eos devicit et confutavit.
Postquam igitur supradictus Imperator Carlomannus Imperii gubernacula in duobus annis explevit, Carolus, qui tertius est
dictus, ei in Imperiatu successit.
878.
Eodem tempore, anno videlicet ab Incarnatione Domini octingentesimo septuagesimo octavo, Indictione undecima, cum
Romanus Abbas a multis infestaretur, et ipse prudenter se a cunctis defenderet, conquestus est super Rodelando et
Madelberto germanis quondam Madelberti filiis, de rebus omnibus et substantiis quondam Corbini Pinnensis, Walfredii,
Simponis, Simdemonis, Godeberti, Urseperti, et Pauli, quorum omnium res Piscariensi Monasterio legibus pertinebant
compartatione seu dono bonae memoriae Ludovici Imperatoris. Qualiter autem infra Civitatem Pinnensem cum ipsis coram
iudicibus placitaverit, et qualiter ipsos Ecclesiae adversarios superaverit, et res suaprascriptas ad proprietatem Monasterii
adeptus fuerit, in ipsa notitiae chartula exinde facta, et testibus roborata reperitur et legitur.
Commutavit ipse Abbas alias res de casalibus Ratiano et Andrabano, Casule et Paterno; quae cambitiones factae sunt cum
Domno Bertino Casinensi Abbate, qui eo tempore Sancti Benedicti Monasterio praeerat. Erat eodem tempore vir quidam
rebus locuples possessionibus opulentus, Garibaldus nomine, genere et habitatione Marsicanus, a quo Dominus Romanus
primus Abbas acquisivit in territorio Marsicano per loca et vocabula, et mercatus est omnes possessiones, et res proprietatis
suae, tam infra civitatern Marsicariam, quam extra, videlicet in casis, et terris modiorum triticei seminis quingentorum
quinquaginta. In uberrimis et fructiferis vineis, et arboribus, et ceteris rebus, ipso Garibaldo studiose vendente, et pretium ab
eodem Abbate recipiente in auro et argento solidos sexcentos.
Sanso Valvensis, vir nobilis et illustris, a quo totum Raianensium et Sansonicorum stemma protrahitur, cum in eiusdem
Comitatu esset dives et potens, et Piscariense Monasterium multis iam possessionibus ex dono beata: recordationis Ludovici
Imperatoris in partibus illis polleret, vendidit, Domno Romano, Abbate emente, omnes res suas, quae a Boneperto, et
Arnoaldo, et ab avo suo Gisone sibi provenerant in villa Carrene, in terris et vineis, et ceteris rebus; recepitque in pretium ab
eodem Abbate in argento et caballis centum solidos. Quae villa Carrene cum ipsa possessionis emptione cum esset de
possessione seu iure proprietatis Beati Clementis, concessa est eidem Sansoni per Domnum Romanum Abbatem, et per
omnes fratres usque ad praefixum tempus sub statuto censu annualiter persolvendo. Ipsa vero villa postea in Castellum
conversa, et a possessionibus munita, Prezze vocabulum accepit.
Erant tres fratres, videlicet Ameldricus, Oldericus, et Ingelbertus, filii quondam Franconis Salegi, a quo tota progenies
Consulensium Dominorum processit, vendiderunt Piscariensi Monasterio, Abbate Romano emente, agrum duodecim
modiorum triticei seminis in villa, quae dicitur de Pontiano, loco nomine Asinarii, indeque receperunt pretium solidorum
decem. Fecit etiam cum uno ipsorum, videlicet supradicto Amelrico, utilem Monasterio cambitionem; ipse Abbas accipiens

