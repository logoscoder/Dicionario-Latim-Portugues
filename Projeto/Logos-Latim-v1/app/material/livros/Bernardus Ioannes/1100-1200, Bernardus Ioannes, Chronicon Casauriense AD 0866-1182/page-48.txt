In sinu praeterea montis, qui dicitur Ursa fuerat praeteritis annis in proprio fundo iuris Beati Clementis Castrum a
supradictis Dominis Tocci aedificatum, in loco videlicet ubi erat lapidea area, indeque a suis constructoribus vocatum est
castrum ipsum Lapidaria, quasi Lapidum Area, in cuius pertinentia fundaverunt in loco, qui dicitur Caprofica, Monasterium
in honore Sanctae Trinitatis; quod cum contra Monasterium Clementis, et pro suo detrimento fuisset aedificatum, Domnus
Dominicus Episcopus et Abbas fundatores eiusdem Ecelesiae, videlicet Gerardum, et Suabilum, quondam Alberici filios,
Tocci dominos, ab iniqua voluntate et praesumptione convertit, ipsamque Sanctae Trinitatis Ecclesiam Piscariensis
Monasterio subdere fecit: quam Ecclesiam de rebus et possesionibus eorum pleniter dotatam idem Episcopus cum Monachis
Casaurierisibus solemniter dedicavit, et in obedientiam Monasterii Sancti Clementis perpetualiter addixit et consecravit.
Possessionum vero eiusdem Ecclesiae quaedam duximus exprimenda vocabulis: primo est ipse locus in quo aedificata est
terra modiorum quadraginta quatuor deinde possessionis terra per loca et vocabula simul collecta modiorum centum
quinquaginta deinde Ecclesia Sancti Viti, Ecclesia Sancti Cassiani, Ecclesia Sanctae Mariae de Pesile, Ecclesia Sancti Nicolai de Cardia, cum omnibus rebus et tenementis earum. Possessio dotis Sanctae Crucis de Colle Rotundo, possessio de loco,
nomine Guastu: insuper omnes homines de parte praedicti Suabili de Lapidaria, et de Tocco, et Cantalupo, et Valle de
Caramanico, cum omnibus rebus et tenementis eorum, et debitabilibus reditibus.
1061.
De quibus omnibus chartulas confirmationis facientes, per manus Domni Domninici Episcopi et Abbatis eas Monasterio
Beati Clementis feliciter obtulerunt, anno videlicet ab Incarnatione Domini nostri Iesu Christi millesimo sexagesimo primo.
Quo anno Domnus Alexander Papa ordinatus est; a quo Domnus Dominicus Episcopus et Abbas literas impetravit contra
malefactores Ecclesiae Sancti Clementis; quae descriptae sic sunt.
DECRETALIS EPISTOLA
Alexander Papae II. contra malefactores
Ecclesiae Sancti Clementis.
“ Alexander Episcopus servus servorum Dei, nobilibus viris Trasmundo, Berardo, filiis Sansonis, salutem et Apostolicam
benedictionem. Quoniam erga Monasterium Sancti Clementis piae devotionis studium vos habuisse, et ad eius honorem
plerumque benefacta vos contulisse, a Confratre nostro Dominico Valvensi Episcopo, et eiusdem loci Abbate cognovimus,
grates vobis et nostrae dilectionis benevolentiam per haec scripta mandamus. Sed quia Deus ad finem bonae operationis
maxime respicit, et non incipientibus, sed in bona actione persistentibus, larga remunerationis praemia pollicetur et tribuit,
rogamus, et ut carissimos filios vos admoremus, ut in Dei servitio, et in amplificando honore praefati Monasterii, vestri
fides et studiosa devotio crescat, consilium, et ubi necesse sit, adiutorium, vestra nobilitas sibi exhibere studeat; quatenus
per interventum Beati Martyris Clementis divinae protectionis gratia et Apostolicae benedictionis abundantia, in hoc seculo
et in futuro vos protegat, et conservet. Illud autem vobis et omnibus, qui inter vos sunt notum esse volumus, quoniam
quisquis ad iniuriam praefati Monasterii se erexerit, et Abbati, qui nunc ibi praesidet, suisve successoribus in regendis et
renendis bonis Ecclesiae contrarius extiterit; nisi a tam nefanda et sacrilega temeritate se retrahat, et damna, quae Ecclesiae
intulit, digna emendatione restituat, sine dubio Apostolicae maledictionis, et districtam nostrae excommunicationis ultionem
super se venturam esse pertimescat, et ab omni Christiana communione se separandum esse expavescat.”
1064
Item Anno Domini millesimo sexagesimo quarto Bernardus quidam dedit Ecclesiae Sancti Clementis, cui suprascriptus
Berardus praeerat, Sanctam Eufemiam de Cararnanico, cum centum modiis terrae.
Ab hoc siquidem tempore coeperunt Fratres oblivisci Imperatoris Curiae, et Normannis depopulantibus totas terras non
valentes resistere, primitus fuerunt subditi Roberto primo Comiti de Rotello, et post mortem eius Ugoni Malmazetto, de
cuius persecutione, quam fecit Sancti Clementis Monasterio, sumus locuturi tempore suo. Illi, quos superius diximus, in
praesentia Ugonis Ducis tempore Chuonradi Imperatoris fuisse devictos, et accepisse Castella per manus Domni Widonis
Sanctissimi Abbatis sub conditione servili, obliti iuramentorum et Fidei, invaserunt possessiones, munierunt Castella contra
Ecclesiam, et ut securiores eam possent opprimere, fecerunt sibi alios dominos, quorum auxilio et virture tenuerunt quod
male invaserant, ad diminutionem loci et detrimentum totius Abbatiae. Berardus vero, ut postea patuit, Divino illis non
potuit resistere, quia Deus ad confusionem terrae immiserat super eos Normannos, dominandi gentem avidissimam. Iste
siquidem Berardus Abbas non invenitur in agendis multa vel aliqua magna fecisse, sed pauca, et antequam multa posset
operari, dedit ei Dominus finem vitae. Sex annis rexit Monasterium, deinde moriens subivit mausoleum. Ponitur quoque
inter Abbates post Domnum Dominicum, et post ipsum nomen eius scribitur in Catalogo. Post cuius mortem Domnus
Dominicus, quamdiu supervixit, sicut antea curam habuit Abbatiae.
1065.
In quo tempore in Comitatu Valvensi Albericus, Iohannes, et Benedictus viri Valvenses, dederunt Sancto Clementi, et per
chartulis confirmaverunt omnes possessiones suas in Castello de Pauperi, et in loco, qui dicitur Bocetum. Ipso namque
tempore, anno videlicet ab Incarnatione Domini millesimo sexagerimo quinto, Sanso Rainaldi filius confirmavit per

