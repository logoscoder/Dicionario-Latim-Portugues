loco Piscariensis Abbas fecit praestarias quibusdam viris Prandoni, Ioanni, et Formoso, de rebus in vico Pinnense quondam
Donatiani, cuidam Leoni de rebus in Soractico, quae fuerunt quondam Sinderisii acceptis inde solidis viginti.
943.
Praeterea temporibus istis Lotharius cum Patre suo regnabat Ugone, anno ab Incarnatione Domini nongentesimo
quadragesimo tertio. Tunc Alparius Abbas emit in Territorio Firmano Casale Aureliano loco, nomine Ripule, possessiones
et praedia, duobus fratribus Titione et Ioanne sibi vendentibus, et pretium inde recipientibus solidos quinquaginta.
VII. ABBAS ILDERICUS.
Peractis igitur in regimine viginti quinque annis Alparius ex hoc Mundo discessit, cui Ildericus successit, vir prudens et
contra adversa securus. In cuius tempore factae sunt praestariae de rebus Ecclesiae. Cuidam videlicet Urso de rebus in
Casale, nomine Tresolie et Taungiano, acceptis inde solidis viginti. Cuidam Luponi de rebus in Casale Colmeniano ad
Sanctum Rusticum, acceptis inde solidis viginti.
951.
Hoc siquidem tempore, anno Dominicae Incarnationis nongentesimo quinquagesimo primo, Berengarius et Adelbertus
filius eius regnabant, anno primo. Quo anno accepit Idelricus ab Alexandro quondam Ardemandi filio, natione Baioario,
possessionem in Vico centum modiorum. Datis ei de aliis rebus proprietatis Sancti Clementis. Quibusdam concessit Aldoni
et Franconi de rebus quondam Gauderisii et Iustini filii sui, in loco nomine Cori, et Mariano, acceptis inde solidis
quadraginta. Eodem tempore venerunt Atto Comes, et Adelguda Comitissa uxor eius, ad Domnum Ildericum Abbatem, et
facta conventione acceperunt a Monasterio Piscariensi beneficiali ordine Curtem de Colle cum tenimentis suis, possessione
terrarum ad mensuram triticei seminis modiorum quingentorum, sub praefixo tempore et annuo censu, acceptis inde solidis
quingentis.
In huius Ilderici Abbatis tempore Episcopus Pinnensis Ecclesiae, Ioannes nomine, gravem querelam super Monasterio
praefato excitavit, dicens quod tota Insula de iure Pinnensis Ecclesiae pendebat, Monasterium sua propria sedes et Camera
erat; Abbas in eo sine eius licentia et iussu institui non debebat; dominum in Castellis et Villis habebat; Abbas Monasterii
non Dominus, sed quasi quidam Vicarius erat; Monachos Ecclesiae non ab alio Episicopo ad Ordines promoveri, nisi a se
permittebat. Quid plura? omnibus modis Monasterium opprimebat. Quod nefarium Ildericus (quem Alpario successisse
supra memoravimus) vir prudentissimi ingenii, et constatissimi animi, ferre non valens, in praesentia Ducis et Marchionis
Pandulfi, praesente Episcopo Firmano, nomine Gaydulfo, et Comite Lupone, et multis aliis eum devicit, et nihil iuris eum
habere in Monasterio, in Insula, in Castellis, in Villis, in hominibus rationali assertione demonstravit. Cumque idem
Episcopus quietus permanere non posset, praefatus Abbas Ildericus praesentiam Domni Imperatoris Adelberti, filii
Imperatoris Berengarii, apud Senogallias adiit, et aperta ratione demonstrans, quomodo eundem Episcopum in praesentia
Ducis et Marchionis, et Episcoporum, et Baronum devicerat, iterum illum fallacem, mendacem, et nil iuris habere in his,
quae postutabat coram Imperatore iustis assertionibus et privilegiis antiquis Ludovici, Caroli, Berengarii, comprobans;
etiam privilegium ab eodem Imperatore libertatis, munitionis contra ipsum Episcopum Pinnensem, et contra omnes, qui
idem Monasterium, et ea, quae ad illud pertinent, conturbare niterentur suscepit: quod ita se habet.
PRAECEPTUM
Adelberti Regis de libertate Monasterii contra
Pinnensem Episcopum.
â€œ In nomine Domini Dei aeterni, Adelbertus gratia Dei Rex. Omnium Fidelium Sanctae Dei Ecclesiae praesentium scilicet
ac futurorum notum esse volumus sagacitati, qualiter Ildericus Abbas Sancti Monasterii constructi in honore Sanctae et
Individuae Trinitatis venit ad nos in praesentia nostrorum Fidelium proclamans, quod Ioannes Episcopus Sanctae Pinnensis
Ecelesiae quaereret ei consuetudinem quandam, videlicet, ut Clerus ipsius Monasterii ab ipso consecrari deberet, et
scriptionem aliquam de rebus praedicti Monasterii sine suo consultu facere non posset. Nobis autem inquirentibus, si rectu
foret quod ipse praedictus Abbas quaerebat, ostendit nobis qualiter
divae memoriae Ludovicus Imperator Augustus
per praecepti paginam concessit praedicto Monasterio, quatenus nullus Pontifex aliquam consuetudinem in eo mittere
tentet. His auditis, Episcopum praedictum advocare iussimus,
diligenter illum inquirentes qua ratione aliquam
consuetudinem de praedicto Monasterio quaereret. Qui respondens scriptum a praefato Imperatore suam Ecclesiam
recepisse dixit, quod ostendere iussimus, ut ex utroque veritatis norma dignosceretur. Duobus igitur diebus illum
expectantes, suum scriptum videre nequimus, unde nobis visum est illum mentiri,
et idcirco hunc bundburdum
scribere iubentes, praecepimus, ut nullus Pontifex aliquam consuetudinem, vel functionem de ipsa Abbatia exigat, et ipsam
in statu suo liberam permanere iubemus, sicuti praefatus Imperator praecepti sui pagina permanere concessit. Si quis hunc
bundburdum infringere tentaverit, sciat se compositurum auri libras centum medietatem praedictae Abbatiae, et medietatem
Camerae nostrae. Quod ut verius credatur, diligentiusque inconvulse ab omnibus observetur, annulo nostro iussimus
insigniri.

