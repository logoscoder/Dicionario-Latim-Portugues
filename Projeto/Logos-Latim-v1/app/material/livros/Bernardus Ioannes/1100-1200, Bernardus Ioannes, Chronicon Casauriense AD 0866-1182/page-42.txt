continentem, quod ipsa Piscariensis Abbatia nulli nisi suo regio iuri esset reservata, quibusdam Baronibus, qui in ipsis literis
nominantur, Monasterio vicinis transmisit corrigens, et suis minis illos exterritans, ut ab infestatione eiusdem Imperialis
Abbatiae desisterent, quarum literarum exemplum tale est.
EPIST0LA
De Abbatia

Sancti Clementis Regali tantum
servata dominio.
“ Chuonradus Dei gratia Romanorum Imperator Augustus, Bernardo et filiis eius, Beraldo et eius fratribus Comitibus, et
Rainaldis filiis, ac Alberici filiis, et Ioannis filiis atque Luponis filiis, salutem et gratiam. Quondam multum precando et
tanquam Pater praecipiendo mandavimus, ut bona Abbatiae Sanctae Trinitatis, et Sancti Clementis Martyris, quae soli
nostro dominio reservatur, causa Dei et nostris precipibus invadere cessaretis; sed non solum a malo facto cessavistis, sed
priore peius fecistis. Unde vehementer admiramur, et ultra quam dici possit dolemus: cum neque pro Deo, neque pro me
nostrae Abbatiae satisfecistis. Qua pro causa multum praecipiendo, et plusquam possit scribi, per hanc brevem nostram
mandamus, ut si nostram bonam voluntatem vultis habere, et nostram salutem desideratis, ac nostri Imperii honorem,
nullatenus refutetis Abbatiam nostram amplius praedando, vastando non laceretis, sed quam cito potestis quod graviter
peccavistis nostrae Abbatiae emendetis, et similia non perpetretis, et meam bonam voluntatem omni tempore sclicitet
habeatis. Quod si non feceritis, scitote me in proximo ad vos pro certo venturum, et vos et vestra bona in quantum potero
per omnia dissipaturum. Praeter haec non omnia praecipiendo tibi Petre et Carbuncelle mandamus, ut mala quae nequiter
nostrae Cellae Sancti Eliae usque modo fecistis, citissime, et per omnia emendantes, Deo et nobis placeatis, quod si nostra
iussione satisfacere nolueritis, sciatis poenas, et ut ita dicam, intollerabile damnum in proximo me vivo passuros.”
Wido vero Abbas non propter hoc in gloriam est elevatus humanam, sed magis et magis se se humilians, totum Deo non
sibi ascribebat, quod suum Monasterium in pace manebat, religio in eo florebat, inter fratres maxima caritas erat; nullus
quod suum, sed potius quod alterius profectui esset, invigilando quaerebat; Pastorisque boni exemplo eruditi, unusquisque
transitoria huius Mundi et vana gaudia despiciebat: et quia fallacem huius Mundi pacem reverendus Wido sciebat, armavit
se, ut praecepit Apostolus, lorica iustitiae, et galea salutis, contra spirituales nequitias pugnaturus, rebellemque carnem
perdomuit, et spiritui servire coegit, ieiuniis et orationibus intentus, pro Imperatore, pro Regibus, pro universali Ecclesia,
populo videlicet Christiano, solicitus cum lacrymis et singultibus iuges Domino orationes fundebat ut ipse, a quo omne
datum optimum, et omne donum perfectus est, pacem a superis in terram mitteret; Rectores Ecclesiae conservaret, rebelles
ad unitatem Fidei converteret. Et dum beatus vir favorem populi vitans, soli Deo vacare cuperet, exteriora negotia Fratribus
Ecclesiae commendavit, de grege curam habens, quo eum duplici pabulo reficeret, verbo et exemplo.
1038.
Accidit, ut quodam tempore Trasmundus quidam Marchio cum rnagno exercitu per fines Sancti Clementis iter haberet, et
dum, sicut iuvenum moris est, populares et rusticani qui in eius Comitatu plures aderant, ad villas et ad Casalia causa
depraedandi concurrerent; venerunt Alanum, quaesierunt cibaria sibi et exercitui necessaria, et nisi festinanter darent quod
eis petebatur, Castellum illud subverterent, aut igne cremarent, atrocissime minabantur Oppidani vero quia non fuerat sibi
imperatum ab Abbate, nec audebant in terra Sancti Clementis novas consuetudines ponere, ad portas concurrerunt,
Castellum muniverunt, et se defendere deintus parantes, unum de caballis hostilis exercitus occiderunt Unde Marchio
succensus ira suos miles armari iussit, et Castellum obsedit, centum aureos solidos pro redemptione equi expetens, qui vix
decem valebat. Et idem ipse in prima fronte cum armatis peditibus versabatur, mortem, pericula, incendia, destructionem
committans, nisi cito quod postulabat pretium sibi daretur. Venerabilis Wido hoc audiens Claustrum exivit, ad exercitum
venit, Marchionem furore succensum mitigare humiliter studuit. Et cum videret quia nihil proficeret, ubi esset equus
interfectus interrogavit. Quem intuens in acie deformam, vilem, et consectum senio, et si non esset percussus gladio, per se
citius moriturum, in conspectu totius vulgi, facta primitus oratione, conversus ad Dominum dixit: Domine Iesu Cbriste, cui
nihil impossibile est, qui dixisti dscipulis tuis, quodcumque credenter petieritis, flet; Matt 21. 22. Ostende virturem tuam
nunc etiam in hoc vilissimo animali, redde sibi vitam, quam tulisti, quia sine te nec passer potest ad terram cadere, ut
quiescat furor istius populi, qui subvertere, succendere destruere minantur (et, ut video, parati sunt) possessionem
Beatissimi Clementis Martyris tui. His dictis, accessit ad caballum, et tangens eum leviter cum virga, quam manu gestabat,
dixit ad eum: Surge, erigit te Dominas noster Iesus Christus; Vade incolumis, servi domino tuo, sicut fecisti hactenus;
confestim equus surrexit incolumis. Et hoc viso sedatus est furor Marchionis, et totius exercitus in res Monasterii
debacchantis, et conversi ceciderunt proni ad pedes Sancti Viri, orantes, ut pro se preces ad Deum funderet, ne quod ipsi
moliebantur iniuste facere, in eos iuste converteret. Sanctus autem Vir vultu placabili eis benedixit, et ut ab iniquitate
discederent imperavit. Sicque factum est, ut illi sine laesione reverterentur ad propria, et terra, quam succendere minabantur,
sub protectione Beati Clementis remaneret intacta.
1039- 40- et 41
Quidam nobilis et potens vir in Caramanico, nomine Thebaldus, aiudiens celebrem famam honestatis atque religionis
Sancti Guidonis Abbatis, et hortatione suprascripti viri Dei Adelberti, contulit eo tempore pro anima sua Beato Clementi

