ab eo terras et vineas, a quodam iustulo possessas, in Casale Asinarii, largitis proinde ipsi Amelrico res iuris Beati
Clementis, quae fuerunt: quondam Roffredi et Rodilonis, terras et vineas eiusdem aestimationis in Casale, de Nasuniano
vocabulo.
Investituram equidem eo tempore accepit Romanus Abbas ab Adeltruda, quondam Andeperti filia uxore cuiusdam Aglerii,
de rebus et possessionibus quondam Ainardi viri sui anterioris in dugalium acceptis, in vico Teatino et Beloniano, quae
possessiones protenduntur a fluminibus Piscariae, et Orta usque in confinium Valvense.
883.
Porro sub ipso tempore cum annus Dominicae Incarnationis octingentesimus octogesimus tertius haberetur prima
Indictione, misit Domnus Romanus Abbas Celsum Praepositum ad Imperatorem Carolum, orans et petens ab eo, ut sex
mansos in Amiterno acquisitos suo Piscariensi Monasterio Imperiali praecepto confirmaret. Imperator autem pro
Piscariensis Monasterii et Abbatis veneratione, sive pro reverentia suorum Antecessorum Imperatorum, postulationibus
annuit libentissime, ipsosque mansos Monasterio concedens et confirmans, iussit fieri praeceptalis pagina, qua deseripta sic
est.
PRAECEPTUM
Caroli Imperatoris de mansis in Amiterno,
quas dedit Manasterio Piscariensi.
“ In nomine Sancta et Individuae Trinitatis, Carolus divina ordinante providentia Imperator Augustus omniumn fidelium
Sanctae Dei Ecclesiae praesentium scilicet ac futurorum cognoscat industria, quia Romanus venerabilis Abbas de
Monasterio, Sanctae ipsius Trinitatis per suum Missum deprecatus est Celsitudinem nostram, ut quasdam res propra iuris
nostri praenominato Conobio, pro remedio animae nostrae concederemus. Statimque nos, Liutardo Episcopo et
Archicancellario nostro suggerente, postulationibus ipsius assensum praebentes decrevimus ita fieri. Concessimus igitur
eidem Monasterio pro mercedis nostrae augmento, et ut Deo pro nobis inibi iuges orationes libere offerat, mansos sex in
pago Amiternino, cum uxoribus illorum ac liberis, et substantiis, quaeque habere videntur; et in loco qui nuncupatur Casale,
videlicet cum universis illorum appendiciis atque pertinentiis in integrum. Et iussimus inde fieri hoc nostrae auctoritatis
praeceptum, per quod decrevimus atque iubemus, ut deinceps eosdem iam praedictos servos supranominatum Monasterium
perpetualiter possideat, nullusque habeat potestatem aliquid minuendi vel auferendi. Si quis contra hanc traditionem venire
aut eam infringere voluerit, mille mancosos auri eidem Monasterio persolvere culpabilis habeatur. Et ut haec nostrae
largitatis concessio pleniorem in Dei nomine obtineat firmitatem hoc nostrae auctoritatis praeceptum propria manu
firmavimus, et annulo nostro, iussimus sigillari.
Signum Domni Caroli Imperatoris Augusti.
Waldo Cancellarius ad vicem Lutardi Archicancellarii recognovi et subscripsi.
Data duodecimo Calendas Iulii, anno Incarnationis Domini DCCCLXXXIII. Indictione prima, anno vero imperi piissimi
Imperatoris Caroli tertio. Actum ad Monasterium quod nuncupatur Nonantula, in Dei nomine feliciter, Amen”.
884.
II. ABBAS BEATUS.
Postquam recolendae memoriae vir Dei Romanus Abbas primus Piscariensis feliciter de
hoc seculo migravit ad Dominum, Casaurienses fratres gravi moerore licet afficerentur,
tamen secundum tenorem vel auctoritatem praeceptorum Imperialium protinus de
propria congregatione fecerunt Abbatem, Domnum videlicet Beatum virum benignum et
eximiae conversationis, anno Dominicae Incarnationis DCCCLXXXIV. Qui suscepto
regimine, quia postea modico tempore vixit, aliqua de operibus suis, quae memoriae
mandari possent, non sunt inventa, nisi quod in Casale de Pateliano, et Cedisse auxit in
posessionibus Monasterii quodam Maio vendente, omnes ipsas res, quae quondam
fuerunt Melergonii, pro quibus ipse Abbas dedit pretium caballum unum sicut eiusdem
venditionis chartula docet.
III. ABBAS ALMERICUS.
Duobus igitur annis Domnus Beatus in Abbatiatu peractis feliciter vita decessit. Quo decedente Domnus Almericus eiusdem
Congregationis Religiosae vitae Monachus, tertio loco factus est Piscariensis Abbas.
891.
Quo tempore Wido Imperator, supradicto Carolo iam defuncto, in Italicum Imperium augustaliter successit, anno ab
Incarnatione Domini octingentesimo nonagesimo primo. Almericus autem Abbas coepit ad munimen et profectum Ecclesiae
quoddam aedificium infra pertinentiam de Alamne, loco, qui ob Ecclesiam inibi aedificatam dicitur de Sancto Angelo,

