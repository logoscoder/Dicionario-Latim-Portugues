finitima regio, prout eam ipsa cacumina montium proximorum ambiunt et concludunt, et termini fluviorum discernunt atque
circundant, esset sacro iure Beati Clementis continuata possessio, et eius Abbatiae Piscariensi iusto, et legali tenore
pertinens foret addicta, ipsique regali Monasterio sine interruptione regaliter et perpetuo mancipata. Per hinc siquidem
emptionem Monasterio pertinetur cognoscitur omni possessio, quae circa Piscariensem Insulam a parte Pinnensis territorii
cernitur, in qua conspiciuntur montes Soti, Brunisati, et Aquiliae. Quae possessio suis finibus, tribus videlicet, fluminibus,
Cigno, Piscaria, et Tritano circumcuditur et terminatur Incipit enim a quodam castello, nomine Furca prope quod est
quaedam petra Cervaria nuncupata, ubi nascitur rivus qui dicitur Cignus, quique suis meatibus fluens tendit in Piscariam.
Citra quem fluvium quidquid intra flumen Piscariae, et flumen Tritanum consistit, et per Vallem Catoppli revertitur ad
priores fines, scilicet Furcas, tam in habitaculis, quam in ceteris aliis rebus, videlicet terris, vineis, arboribus, campis cultis
et incultis, silvis, salectis, planis et montusis, molendiniis, ac piscationibus, et cum omnibus circum circa meatibus aquarum;
omnia tam ab eodem clementissimo Caesare quam ab Abbate Romano aliis antiqui Abbatibus acquisita et legatiter empta de
Beati Clementis iure fuisse et esse, manifestis indiciis, et rationibus comprobantur, sicut et antiqua tradit opinio, et ipsius
Monasterii chartulae contestatur Facta est autem similiter ex regali pecunia tam per dominum Romanum, quam per alios
antiquas Abbates a parte Teatentis territorii de finitima et circumiacenti Monasterii possessione continua et largior emptio et
legalis acquisitio, quae his fluminibus et montium summitatibus dilatata concluditur et terminatur, videlicet fluvio Lavino,
et fluvie nomine Legio de pedemontis Magellae, indeque consurgit in celsitudinem montis Tarini, et pertransiens per
Vallensem Furcam, ascendit in montem, qui dicitur Vasa, et quomodo per ipsius cacumen venit et descendit inter montes ad
fluenta Piscariae, ubi PiscariaTritanas aquas interfluenter recipit. Deinde designatur ista possessio ex alveo fluminis
Piscariensis, donec supradictum flumen Lavinum in eo fluens ingrediatur. Infra quam possessionem quidam Monachus
nomine et opere Karus, cum esset de genere Karoli, consanguineus ipsius Augusti Ludovici, sub ipso tempore fundationis
Monasterii Piscariensi Deo devote in eodem loco se reddidit, et, Monachus factus, missus est propter industriam suam ad
possessiones montanas noviter emptas gubernandas. Ibi quoddam oppidum aedificavit, quod ex suo nomine Caramanicum
est vocatum, per quod omnis ipsa pertinentia dicitur Vallis de Caramanico, quasi de Caro Monacho. Ipsa vera et
quaecumque infra suprascriptos et consignatos praedictorun fluviorum, et montium terminos consistunt in villis, casalibus,
oppidis, et ceteris rebus omnibus integrum similiter de Beati Clementis iure fuisse et esse nulli sit dubium.
Qualiter autem et quo pretio, vel a quibus personis empta fuerint omnia supradicta qui scire voluerit, vel instrumentales
chartas revolvat, vel librum ex eisdem chartis adhuc Monasterio residuis compositum diligenter relegat, et ibi ex maxima
arte cognoscere poterit. Romanus autem excellentissimus Abbas a Regis liberalitate suffcienter accepta pecunia, coepit eam
ad Ecclesiae profectus simul et ornatus secundum Imperiale votum fideliter et prudenter expendere, Monasterium de ipsa in
omnibus bonis, et maximae in possesionbus longa lateque opulenter augmentare. Cum vero oportebat, cum multo religionis
habitu procedens ad huismodi exteriora negotia, consilio providus egrediebatur, et infra Monasterium contemplationis
dulcedine fruens in sacri ordinis observantia quietus atque tranquillus assidue permanebat. In ipsius quoque insulae
amoenitate se iugiter exercebat, et tamquam in medio paradisi positus eam delectibiliter excolebat . Est enim ipsa
Casauriensis insula valde delectabilis et amoena, fructuum et herbarum suavitate referta, fluminis insuper Piseariae
conclusa meatibus, ita ut, sicut supra scriptum est, velut alter paradisus appareat. De cuius nominis et naturae pulchritudine
quidam sapiens versificans ait:
Ad patriae laudes natura nomen obedit;
Auro tota nitens, aurei nomen habet.
Ut verum fatear, si quid pretiosus auro
Mundus habere potest, hoc habet iste locus
Omne genus grani, vini genus omne videres,
Arboris omne genus, sponte parare cibum;
Hic Domino vivit Sanctorum turba virorum;
Hic Martyr Clemens gaudet honore suo.
Habet enim Piscariensis insula proprium nomen suum, videlicet Casam Auream; nam in antiquis ex eadem insula conditis
instrumentis invenitur habuisse nomen Casaurae, ab aura ventorum, quae potenter ibidem stare dignoscitur. In regalibus
quoque privilegiis et sequentibus Monasterii chartulis describitur Casa Aurea, pro eo nimirum, quia de regali Thesauro fuit
eadem insula comparata, et ex ipso etiam eadem Sanctae Trinitatis Ecclesia in sua constructione sublimi ornatu ditata
refulsit. Potest etiam dici aurea, propter excellentiam pulchritudinis et honoris eius, quia vineis, hortis, et fructiferis
arboribus consita, et Piscariae flumine circumclusa naturaliter, sicut dictum est, fertilis est et amoena. Unde quidam sapiens
versificans ait:
Aureus iste locus tanto splendescit honore,
Ut res et nomen comprobet inde datum.
Nec tamen ex aequo nomen respondet honori;

