Traditus itaque Fratribus, et cum grandi honore et iussu Imperatoris ad Monasterium usque perductus, cum videret ruinam
parietum, et fracturas domorum, pane et vino penum vacuum, nudos fratres, destructum Monasterium, paucis diebus ibi
commorans, sumptis privilegiis et chartis revertebatur ad Imperatorem; Sed antequam veniret ad eum, audivit de morte eius.
1025.
Antea vero quam proficisceretur, cum esset in Monasterio novus Abbas, in anno videlicet ab Incarnatione Domini nostri
Iesu Christi millesimo vigesimo quinto, quaedam possessiones datae fuerunt Piscariensi Monasterio, quae scriptae sunt ad
notitiam posterorum, et in chartulis habentur. Nam in territorio Teatino dederunt quidam pro redemptione animarum suarum
per manus Domni Widonis Abbatis de rebus proprietatis suae: videlicet quidam Lupus quasdam res in Beloniano, et quidam
Giso Presbyter, et Lupus filius quondam Deodati, quasdam res suas in Tocco, per loca et vocabula, videlicet Plaia -perronis
et Spineta.
1026.
In sequenti viro anno Dominicae Incarnationis millesimo vigesimo sexto, quidam vir, nomine Adam, per chartulam
tradidit, atque disposuit pro anima sua Sanctae Trinitati et Beato Clementi Ecclesiam, quae dicitur Sanctae Mariae de Loro,
cum omnibus rebus suis et possessionibus, quemadmodum in eadem chartula legitur; quod castrum videlicet Lorum est in
ipso Teatino Comitatu.
Recuperavit etiam legali iudicio Domnus Wido Abbas super quemdam potentem virum sui vocabatur Albizo, quasdam
possessiones in loco, nomine Superone, pertinentia de Alanne, et in pertinentia de Tocco terram quinquaginta modiorum
reacquisivit, per ipsam iudicialem sententiam, quae possessio est in planitie iuxta Piscariam, in loco, ubi dicitur Undula.
Dedit etiam Siolphus quidam possessionem quamdam in loco, nomine Vico, qui Vicus a principio fundationis Monasterii
Piscariensis fuit de iure Beati Clementis, sed postea translatus fuit in castro, nomine Castellione, quondam ab Adam Abbate
ad ius et proprietatem Sancti Clementis aedificato, sicut in superioribus scriptis habetur. Nam eo tempore tenebant ipsum
Castellum Sanso et Guaterius, filii Rainaldi, et alia Castella, videlicet Roccam de Soti Bctorritam, et cetera, quae ab ipso
Abbate Adam temporibus Augustae recordationis Domini Ottonis gloriosissimi Imperatoris, ad profectum Monasterii Sancti
Clementis fuerant aedificata. Sed cum ex negligentia et culpa quorumdam Abbatum Piscariensis Abbatia soter imminuta, et
potentia eius attenuata, tota terra a supradictis Baronibus fuit pervasa, qui tenebant ipsas possessiones, quae cum ex antiquo
iure fuissent Beati Clementis, postea ab ipsis usurpatae abusive, fuerunt appellataee Sansonicae, ex nomine ipsius Sansonis.
1027.
Millesimo vigesimo septimo Sifredus et Rainerius quidam homines auxerunt quasdam res proprietatis suae in
possessionem, quam Ecclesia Sancti Clementis ex antiquo iure tenebat in loco, nomine Coronule.
Post mortem igitur primi Enrici Imperatoris, de quo supra locuti sumus, cum Domnus Wido Piscariensis Abbas audiret,
quia alter positus esset in loco ipsius, nomine Chuonradus, iterum sumptis chartis et privilegiis profectus est ad eum. Qui
gloriosus Imperator eumdem Abbatem cum magna reverentia suscepit, privilegia et chartas coram se legi fecit, quod
postulabat implere studuit, novoque privilegio quae data in Monasterio fuerant ab antecessoribus suis confirmavit hoc
modo.
PRAECEPTUM
Chuonradi Imperatoris de libertate et rebus
Monasterii Casauriensis.
â€œ In nomine Sanctae et Individuae Trinitatis, Chuonradus divina favente clementia Romanorum Imperator Augustus, cum
petitionibus servorum Dei iustis ac rationabilibus divini cultu amore faverimus, et opportuna beneficia largimur, praemium
nobis aeternae remunerationis rependi non diffidimus. Quo circa omnium Sanctae Dei Ecclesiae nostrorumque fidelium
praesentium videlicet ac futurorum comperiat solertia, qualiter Wido venerabilis Abbas Monasterii Sanctae Trinitatis, ubi
Corpus Beatissimi Pontificis et Martyris Christi Clementis reconditum est, in Comitatu Pinnensi, in Insula, quae Casa-aurea
vocatur, nostram adiens praesentiam ostendit nobis nostrorum antecessorum Regum, vel Imperatorem praecepta eidem
Monasterio facta, atque suppliciter postulans, quatenus pro ipsius Sanctae et Individuae Trinitatis, ac testis eius Clementis
amore, eadem praecepta, nostra Imperiali ac praeceptali auctoritate confirmaremus. Nos vero eius iustis postulationibus
assentientes confirmamus iam dicto Monasterio quicquid in superioribus continetur praeceptis, prout iuste et legaliter
possumus, videlicet quicquid habere videtur infra Romanam Urbem, sive extra ipsam et cetera ut in superioribus praceptis.
Et quicquid de praedicti Monasterii possessionibus Fiscus noster sperare. potuerit, totum nos pro aeternae remunerationis
praemio Monasterio concedimus, ut in alimonia pauperum, et stipendia Monachorum ibidem Deo famulantium, nostris,
futurisque temporibus semper proficiat in augmentis, et cetera.
Concedimus etiam, et Imperiali auctoritate praecipimus, ut in quantum praefsta Insula tenere videtur, nulla fiat habitatio
cuiusque ordinis vel dignitatis, exceptis qui ibidem Deo deserviunt, et his qui illis servituri sunt. Quod si aliquis huic nostrae
praeceptioni contraire voluerit, et per annum integrum ibi permanserit, absque dubio servus ipsius loci deinceps permanebit.
Insuper concedimus, ut nullus homo audeat respondere mallaturam Advocato eius. Et si aliquo tempore aliqua intentio

