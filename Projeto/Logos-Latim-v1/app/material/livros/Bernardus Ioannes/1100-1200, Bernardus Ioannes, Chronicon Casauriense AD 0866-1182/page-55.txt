Inventio Corporis Sancti Clementis.
Tandem animati ruperunt pavimentum, ibique nihil invenientes, fregerunt secundum, et facto foramine, tanto subito sunt repleti odore, ut putarent se in Paradiso Dei astare; tantusque sonitus auditus est ex percussione secundi, ut videretur illis, qui
praesentes aderant ibi, corruisse totum Monasterium fractis parietibus cunctis. Cum autem, tremefacti instarent labori, et
avidi contemplari coelestis thecam thesauri, invenerunt suito quod desiderabant, pretiosum corpus venerabilis Martyris
Christi et Romani Pontificis Sancti Clementis in vase alabastri, in quo illud posuerat cautela et providentia venerandae
memoriae Imperatoris Ludovici. Quod videntes, vas tangere non fuerunt ausi, sed statim nunciaverunt Abbati quae viderant,
quae audierant, quae invenerant, et quae contigerant illis. Qui excitus a somno confestim surrexit de fratu suo, et convocatis
Fratribus et Cardinali, cum timore et reverentia accesserunt ad locum, et facta primitus oratione, cum singultu et lachrymis
aperuerunt thecam thesauri, et invenerunt titulum aureis literis scriptum:
HIC IACET SANCTUS CLEMENS PETRI DISCIPULUS, ET A PETRO PAPA SECUNDUS, QUI IUSSU TRAIANI
IMPERATORIS ANCHORA AD EIUS COLLUM LIGATA, FUIT IN PELAGO MERSUS.
Quem titulum cum legeret Cardinalis, eius facies illico est persusa ubertim profluentibus lachrymis, et procedens ad cetera,
cum pro certo cognovisset, quod ibi Sanctus Clemens iaceret, in laudibus prosilivit, incipiens: Te Deum laudamus; quod
Fratres cum iubilo cantaverunt, et ad finem usque exultantibus Angelis, et praesentibus Martyribus Sanctis, ipsum Te Deum
laudamus modulizando perduxerunt. Quod factum vicinos latere non poterat, sed ad hoc spectaculum omnis sexus occurrit;
et tanta fuit hominum multitudo, ut arenae maris posset aequari.
Cum autem coram cunctis singillatim membra Beati Viri nec unum os deesse conspicerent, invenerunt etiam de carne
Beati Petri, et unum de dentibus Sancti Pauli; Titulum etiam ad confirmandam veritatem scriptum similibus literis: Hic dens
est de dentibus Samcti Pauli, qui fuit raptus usque ad tertium Coelum; et audivit arcana verba, quae non licet homini loqui.
Caro vero Beati Petri ita mollis effecta erat, quasi lana munda, et quando constrinxit eam Cardinalis cum manu dextera,
videbantur sibi quasi nihil esset in palma; quando aperiebatur ipsa manus caro revertebitur ad quantitatem, quam habuetat
antea. Videns autem Cardinalis magna mirabilia Dei, credidi quod prius non credebat, esse videlicet ibi Beatum Clementem
corporaliter, et in virtute spiritualiter, et remeans retulit quae viderat summo Pontifici, Domno videlicet Papae Paschali, et
omnibus Concardinalibus suis, qui unanimiter reddiderunt gratias Salvatori, qui non frustratus fuerat Italiam Romano
Pontifice, Sancto scilicet Clemente reverendo Martyre.
1104.
Facta est igitur haec ostensio pretiosissimi corporis gloriosi Pontificis et Martyris Christi Clementis, post sestum eiusdem
altera die, idest octavo Calendas Decembris, anno Dominicae Incarnationis millesimo centesimo quarto, Indictione decima
tertia, a conditione vero Monasterii Casauriensis…………..
Elevatio corporis Sancti Clementis.
Abbas vero Grimoaldus ultra modum laetus affectu, quia certus erat inde unde multorum dubitatio eum aliquantulum
dubitare compellebat, constructum altare, et in die statuta coram maxima multitudine convocato Episcopo Valvensi, nomine
Gualterio, qui supradicto Domno Iohanni Episcopo, et Piscariensi Abbati, in Pontificatu successerat, cuius Domni Iohannis
Episcopi et Abbatis obitus inscribitur octavo Idus Augusti, collocavit idem Praesul Gualterius in eodem altari Sacrosanctum
Corpus Clementis Papae et Martyris integrum totum, sicut traditum fuerat Ludovico Imperatori, excepta una particula, quae
ad recordationem, posterorum, et certitudinem praesentium, et remedium aegrotantium, quae etiam conservatur in locello
argenteo, in quo honorifice custoditur, et quoties necessitas ingruit, trahitur non sine remedio.
1105.
Postquam altare fuit clausum, et bene signatum plumbo et ferro, dedicavit illud praefatus Episcopus, iussu Grimoaldi
Abbatis, quinto decimo Calendas Novembris, anno ab Incarnatione Domini millesimo centesimo quinto. Nam in eiusdem
altaris mensa facta est effossio, ubi Cassullam quorundam Sanctorun pretiosissimas Reliquias continentem deposuerunt, et
paginulam literarum talem scripturam habentem: In anno millesimo centesimo quinto, et die mensis Octobris stante quarto
decimo, per Indictionem quartam decimam, peracta est consecratio altaris maioris Beati Clementis Martyris Monasterii,
in honore Sanctae Trinitatis, et Beata Dei Genitricis Virginis Maria, et Sanctii Vincentii Martyris, et Beati Egidii
Confessoris, a me indigno Walterio Episcopo Balvensis Ecclesiae, cuius praedicti Monasterii Grimoaldus maximus Abbas
hoc in tempore regimine siquideni nutu Dei tenere videtur, una cum monachis suis, et sequacibus omnibus, astante illic
Praeposito Berardo Monasterii Sancti Liberatoris, vel plurimis aliis maximis hominibus, Regenteque iussu Dei Apostolicam
arcem Romanae Urbis Paschali gloriosissimo etenim Papa. Quae dies festiva ducitur per singulos annos tam a Clero quam
a populo, et remissio sit omnibus advenientibus de poenitentia sumpta criminalium peccatorum integer annus, et
quadraginta dies de venialibus. Ipso namque anno quidam Sulmonenses, Otto et Iohannes, dederunt suas possessiones
quascumque habebant Piscariensi Monasterio, Otto factus Monachus eiusdem Monasterii quamdiu vixit placere Deo studuit
in sancta conversatione. Supradictis itaque ac aliis modis clarificavit Dominus merita Beati Clementis, ad correptionem
praesentium, et eruditionem futurorum, ostendes eum in Monasterio Piscariensi esse reconditum.

