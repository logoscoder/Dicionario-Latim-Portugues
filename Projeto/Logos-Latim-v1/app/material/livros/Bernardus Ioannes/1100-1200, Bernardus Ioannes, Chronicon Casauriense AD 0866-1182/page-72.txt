Datum Ferenti quarto nonas Aprilis.”
SENTENTIA
Contra Clericos de Terra Sansonesca.
“ Alexander Episcopus servus servorum Dei, dilecto filio Leonati Abbati Sancti Clementis de Piscaria, salutem et
Apostolicam benedictionem. Nuntium et literas tuas debita mentis alacritate recepimus, et comperta solicitudine, quam de
statu nostro et Ecclesiae tanquam devotus et specialis filius habere dignosceris, affectioni tuae praesentibus literis
significamus, quod nos, et Fratres nostri per Dei gratiam sani et incolumes sumus, et circa commodum et profectum
universalis Ecclesiae, sicut Dominus nobis minisirare dignatur, pastorali solicitudine vigilamus. De cetero auditis ex ore
nuntiorum tuorum gravaminibus et molestiis, quas nobiles viri Berardus Gentilis, et Fratres eius, Rogerius filius Ricardi, et
fratres eius, tibi, et Monasterio tuo congrue satisfacere non postponant, sicut ex scripto, quod eis dirigimus, tibi plenius
innotescit. Mandamus itaque discretioni tuae, quatenus si iamdicti viri monitis et mandatis nostris infra quindecm dies post
susceptionem literarum nostrarum noluerint acquiescere, ipsos auctoritate nostra excomminicatos denunties, et
facias sicut excommunicatos attentius evitari; nisi forte eos videris amplius sustinendos. Nos enim vicinis Episcopis
dedimus in mandatis, ut sententiam tuam observent firmiter, et faciant inviolabiliter observari: et Clericos, qui contra
interdictum tuum in terra Sansonesca scienter cantaverint, excommunicent, et faciant sicut excommunicatos vitari.
Voluntatern siquidem, et servens desiderium gerimus, personam tuam sincera in Domino et speciali caritate diligere, et iura
Monasterii tui tanquam nostri specialis et proprii attenta solicitudine conservare. De visitationi autem tua affectioni tuae
gratiarum referimus actiones.
Datum Tusculani quarto nonas Octobris”
De eadem Re.
“ Alexander Episcopus servus servorum Dei, Venerabilibus Fratribus Marsicano, Pinnensi, et Valvensi Episcopis, et dilectis
filiis,Teatinensis, et Furconensis Ecclesiarum Clericis, salutem et Apostolicam benedictionem. Varias et multiplices
querelas ex parte dilecti filii nostri Leonatis Abbatis Sancti Clementis de Piscaria, adversus nobiles viros Berardum
Gentilem, et fratres eius, Rogerium filium Riccardi, et fratres eius ad audientiam nostra noveris pervenisse, quod ipsi ei et
Monasterio suo de terra Sansonesca debitum et consuetum censum subtrahunt, Ecclesias eiusdem terrae, et earum
possessiones inter se dividere, et inde Presbyteros instituere, et destinare non formidant. Accedit ad haec, quod cum idem
Abbas in eandem terram interdicti, et in quendam Simoniacum, qui Ecclesiam quandam a praefatis viris certe dicitur pretrio
comparasse, excommunicationis sententiam protulisset, iidem viri iam dictum ex Communicatum fovere non desinunt, et
contra interdictum Abbatis in praefata terra per Clericos Farfensis Monasterii, qui sunt Schismatici, Divina faciunt celebrari.
Inde est, quod Fraternitati vestrae per Apostolica scripta praecipiendo mandamus, quatenus Clericos, qui scienter in
praescripta terra contra interdictum Abbatis cantaverint, omni dilatione et contradictione posposita, excommunicatos
denuntietis, et faciatis sicut excommunicatos vitari; et cum praefatus Abbas in supradictos viros pro tantis excessibus iuxta
mandatum nostrum excommunicationis sententiam tulerit, eam omni occasione et appellatione remota, observetis firmiter,
et faciatis inviolabiliter observari, nec eis praesentibus Divina in Ecclesiis vestris permittatis Officia celebrairi, et Clericos
Episcopatuum vestrorum ad terram illam pro celebrandis ibi Officiis prohibeatis transire.
Datum Tusculani quarto nonas Octobris.”
Pro quibusdam possessionibus Sancti Clementis
in Marcbia .
“ Alexander Episcopus servus servorum Dei, venerabili Fratri Maguntino Archiepiscopo, salutem et Apostolicam benedictionem. Quanto dilectum filium nostrum Abbatem Sancti Clementis de Piscaria consideratione devotionis, quam circa
nos et Ecclesiam gerit, et Monasterii, cui praeeminet, quod specialiter Beati Petri iuris existit, since riori caritate diligimus,
tanto attentius eundem dilectioni tuae duximus commendandum, sperantes ad interventum nostrum celeriter peragendum,
quod amore iustitiae nemine commonente effectui mancipari deberet. Cum igitur occasione discordiae, quae diu inter
Ecclesiam et Imperium fuit, praescriptum Monasterium grave sustinuerit in Marchia detrimentum, ad recuperandas iustitias
suas praefatus Abbas tuo potissimum indiget auxilio, quod tanto volumus efficacius ministrari, quanto propensius
praescripto
Monasterio in suis tenemur necessitatibus providere. Quo circa Fraternitati tuae per Apostolica scripta
rogamus, monemus attentius et mandamus, quatenus praefatum Abbatem, vel Nuntios eius pro reverentia Beati Petri et
nostra, sicut de te bene confidimus, benigne respicias, et eos, qui in Marchia Anchonitana possessiones detinent, ad iam
dictum Monasterium pertinentes, ad eas restituendas districte compellas, ita quod literae nostrae optatum sortiantur
effectum, et nos solicitudinem tuam debeamus multipliciter commendare. Nolumus autem ad restitutionem opponi, quod
tempore Schismatis possederunt, cum hostilitas praescriptionem praebetur merito impedire.
Datum Laterani quinto nonas Maii.

