Cum enim Deo dignissime loquitur de se ipso qui me vidit, vidit et Patrem et ego et Pater unum sumus, divinam
eius intellegimus ineffabilem que naturam, secundum quam unum est cum Patre suo propter unam eandem que
substantiam, imago et character splendor que gloriae eius existens.
Cum vero humanae naturae mensuram nullatenus inhonorans Iudaeos adloquitur nunc me quaeritis occidere,
hominem qui veritatem vobis locutus sum, item non minus eum qui in similitudine et aequalitate Patris est,
Deum Verbum etiam in mensuris humanitatis eius agnoscimus.
Si autem necessario creditur quod natura Deus exsistens factus sit caro, immo potius homo animatus anima
rationali, quae causa est ut in eius quilibet vocibus erubescat, si eas homine dignas effatus est? quod si sermones
homini congruentes abicit, iuxta nos hominem fieri quis coegit? cum vero se propter nos ad exinanitionem
spontaneam misericorditer inclinarit, quam ob causam dignos exinanitione sermones effugerit? uni igitur
personae cunctas eius in evangelio voces adscribimus, uni subsistentiae Verbi scilicet incarnati, quia unus est
dominus Iesus Christus, ut scriptum est.
Appellatum vero apostolum et pontificem confessionis nostrae tamquam sacrificantem Deo et Patri fidei nostrae
confessionem, quae a nobis ipsi et per ipsum Deo et Patri incessanter offertur, iterum eum dicimus qui ex Deo
est secundum naturam Filius unigenitus, nec homini praeter eum alteri sacerdotii nomen et officium deputamus.
Factus est enim mediator Dei et hominum et reconciliator ad pacem, semet ipsum Deo et Patri pro nobis offerens
in odorem suavitatis.
Ideo que dicebat: sacrificium et oblationem noluisti, holocausta et pro peccato non tibi placuerunt; corpus autem
perfecisti mihi.
Tunc dixi: ecce venio, in capite libri scriptum est de me, ut faciam, Deus, voluntatem tuam.
Obtulit enim proprium corpus non pro se, sed pro nobis in odorem suavitatis.
Anathemata
Nam qua pro se oblatione vel sacrificiis indigeret ab omni peccato liber ut Deus exsistens? quod si omnes
peccaverunt et egent gloriam Dei secundum hoc quod sumus ad mutabilitatis excessum proniores effecti et
peccatis aegrotavit humana natura, ipse vero non ita, ideo que nos gloria eius evincimur, cur erit ultra iam
dubium quod agnus verus propter nos et pro nobis sit immolatus? qui dicit autem quia semet ipsum tam pro se
quam pro nobis obtulerit, nullatenus impietatis crimen effugiet, cum nihil prorsus iste deliquerit nec ullum fecerit
omnino peccatum.
Qua igitur egeret oblatione, nullo suo exstante facinore pro quo, si esset satis admodum convenienter, offerret?
De Spiritu quoque cum dicit ille me glorificabit, hoc rectissime sentientes unum Christum et Filium, non velut
alterius egentem gloria, confitemur ab Spiritu sancto gloriam consecutum, quia Spiritus eius nec melior nec
superior illo est.
Sed quia mira opera faciens ad demonstrationem suae deitatis virtute proprii Spiritus utebatur, ab ipso glorificari
dicitur, quemadmodum si quis de hominibus adseveret quod virtus sua vel disciplina quaelibet unumquemque
clarificet.
Quamvis enim in sua sit subsistentia Spiritus et eius intellegatur in persona proprietas iuxta id quod Spiritus est
et non Filius, attamen alienus non est ab illo.
Nam Spiritus appellatus est veritatis et veritas Christus est, unde et ab isto similiter sicut ex Deo Patre procedit.
Denique hic ipse Spiritus etiam per sanctorum manus apostolorum miracula gloriosa perficiens, dominum
glorificavit Iesum Christum, postquam ascendit in caelum.
Nam creditus est Christus, natura Deus exsistens, per suum Spiritum virtutes efficiens ideo que dicebat: de meo
accipiet et adnuntiabit vobis.

7

