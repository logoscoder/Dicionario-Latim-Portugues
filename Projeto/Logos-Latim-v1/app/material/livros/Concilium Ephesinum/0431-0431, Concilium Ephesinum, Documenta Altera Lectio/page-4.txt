Accipe, si placet, et aliud testimonium: Iacob autem genuit Ioseph virum Mariae, ex qua natus est Iesus, qui
dicitur Christus.
Considera iterum alteram adtestantem nobis vocem: Iesu vero Christi generatio ita erat: desponsata enim matre
eius Maria Ioseph, inventa est in utero habens de spiritu sancto.
Creaturam vero spiritus quis utique unigeniti aestimabit deitatem?
Quid oportet dicere et quod ait quia mater Iesu erat ibi, et rursus cum Maria matre Iesu, et quod in ea natum est,
ex spiritu sancto est, et accipe puerum et matrem eius et fuge in Aegyptum et de filio eius qui factus est ei ex
semine David secundum carnem, et de passione rursus quia deus suum filium misit in similitudine carnis peccati
et de peccato condemnavit peccatum in carne, et iterum Christus mortuus est pro peccatis nostris, et Christo
passo in carne, et hoc est non deitas, sed corpus meum, quod pro vobis frangitur, et mille aliis vocibus
protestantibus hominum generi non filii putare deitatem recentem aut passionis corporeae capabilem, sed
coniunctam naturae deitatis carnem.
Cyrilli epistula tertia ad Nestorium
Unde et dominum David Christus semet ipsum et filium nominat.
Quid enim, ait, vobis videtur de Christo? cuius est filius?
Dicunt ei: David.
Respondit Iesus et dixit eis: quomodo ergo David in spiritu dominum eum vocat, dicens: dixit dominus domino
meo, sede a dextris meis? utpote filius existens omnino David secundum carnem, secundum deitatem autem
dominus.
Esse enim filii deitatis corpus templum et templum secundum summam quandam et divinam unitum
coniunctionem, quatenus propria ducat quae eius sunt, divina natura, confiteri bonum est et dignum
evangelicarum traditionum; nomini vero propriificationis carnis atterere etiam carnis proprietates, nativitatem
dico et passionem et mortem, aut errantis est secundum paganos, frater, intellegentiae aut laesae mentis
Apollinarii et Arii et quae sunt aliarum aegrotantium haereseon, magis vero et illis aliquid gravius.
Necesse est enim proprietatis huiusmodi subinde tractos nomine et lactis nutrimenti socium propter proprietatem
deum verbum facere et paulatim incrementi participem et in tempore passionis pavoris etiam et auxilio
angelorum eguisse.
Et taceo circumcisionem et sacrificium et sudores et esuritionem, quae carni quidem coaptata adoranda sunt
quippe quae propter nos evenerunt, in deitate vero haec et mendacia sunt, cum suscipiuntur, et nobis ut
calumniatoribus condemnationis iustae causa.
Haec sunt sanctorum patrum traditiones, haec divinarum scripturarum praecepta; sic aliquis et quae sunt
misericordiae divinae et quae sunt auctoritatis, deifice loquitur; haec meditare, in his esto, ut tuus profectus
manifestus sit omnibus, Paulus ad omnes dicit.
Quod vero pro scandalizatis curam geris, bene quidem facis esse sollicitus et gratia sit divinorum curam gerenti
animae tuae et pro his quoque qui apud nos sunt, sollicitae; cognosce autem deceptum esse temet ipsum ab eis
qui hic a sancta synodo depositi sunt utpote quae sunt Manichaeorum, sapientes, aut forsan a clericis qui sunt
tuae caritatis.
Quae sunt enim ecclesiae, cottidie proficiunt et quae populorum, in augmento per gratiam Christi sunt tanto, ut
videntes multitudines ea quae sunt prophetae, clament: implebitur terra ad cognoscendum dominum quasi aqua
multa coperire maria.
Ea vero quae attinent ad imperantes, in supereminenti laetitia sunt illuminato dogmate, et ut colligens scribam,
illam in omnibus haeresibus quae contra deum reluctantur, et ecclesiae rectis dogmatibus cottidie quis repperiet
apud nos vocem impleri: domus Saul ibat et infirmabatur, et domus David ibat et firmabatur.

4

