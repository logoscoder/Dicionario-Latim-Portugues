0431-0431- Concilium Ephesinum - Documenta
Concilia oecumenica et generalia Ecclesiae catholicae - Concilium Ephesinum a. 431 (transl. latina)
Cyrilli epistula altera ad Nestorium.
<Reverentissimo et optimo dei cultori comministro Nestorio Cyrillus in domino salutem> Comperi quosdam
existimationi meae detrahentes apud reverentiam tuam multa garrire et id crebro frequenter que agere et maxime
tunc cum virorum inlustrium atque prudentium praesto esse plurimos vident, et fortasse opinantes tuas aures
delectari, non adeo ex voluntate tales adversus nos voces emittunt, homines nulla quidem in re a me prorsus
offensi nec laesi, sed modeste a nobis clementer que convicti, unus quia caesis vim egentibus que faciebat, alter
quia super matrem suam erexit gladium, alius quia cum ancilla aurum rapuit alienum et hac semper existimatione
vixit, quam nullus inimicissimo suo optat evenire.
Ceterum talium hominum nullam omnino habeo curam, ne videar supra dominum aut magistrum vel supra patres
nostros mensuram meae mediocritatis extendere; neque enim fieri potest ut aliquis maledicorum virus et
molestiam vitare possit, quamvis rectissime vivat.
Sed illi maledictionis et amaritudinis os plenum habentes rationem iudici omnium reddituri sunt; ego autem me
converto ad id quod me maxime decet, et te nunc quoque admonebo quasi fratrem in Domino ut doctrinam verbi
et sensum fidei caute et cum omni observatione facias semper ad populos, sciens plane quod si quis ex his qui in
Christum credunt, unum dumtaxat scandalizaverit, indignationi subiacebit ingenti.
Sin vero non unus sit, sed multitudo decepta, tunc omni arte nobis utendum est ut circumcidamus scandala et illis
qui quaerunt veritatem, sanam rectam que fidei dirigere rationem.
Id autem facile fiet, si patrum recensentes scripta sanctorum, eos plurimi faciamus et nosmet ipsos consulentes si
in fide consistimus, secundum quod scriptum est, tum demum rectis illorum atque inreprehensibilibus institutis
sensus nostros animos que formemus.
Ait igitur sancta et magna synodus ipsum qui est rex Deo Patre naturaliter natus, Filium unigenitum, Deum
verum de Deo vero, lumen de lumine, per quem et cum quo omnia fecerit Pater, hunc descendisse, incarnatum
esse et hominem factum, passum esse, surrexisse tertia die et ascendisse rursus in caelos.
Haec nos sequi verba debemus; his nos convenit obtemperare dogmatibus, considerantes quid sit incarnatum
esse et hominem factum Dei Verbum.
Nestorii epistula altera ad Cyrillum
Non enim dicimus quod Dei natura conversa vel immutata facta sit caro nec quod in totum hominem, qui est ex
anima et corpore, transformata sit, sed illud magis quod carnem animatam anima rationabili sibi copulaverit
Verbum substantialiter, ineffabiliter et inreprehensibiliter factus sit homo et nuncupatus sit etiam filius hominis,
non nuda tantummodo voluntate, sed nec adsumptione sola personae, sed quod diversae quidem naturae in unum
convenerint, unus tamen ex ambabus Christus et Filius, non evacuata aut sublata diversitate naturarum per
coniunctionem, sed quia simul nobis effecerunt unum Dominum et Christum et Filium, id est divinitas et
humanitas, per arcanam illam ineffabilem que copulationem ad unitatem.
Itaque is qui ante saecula omnia est natus ex Patre, etiam ex muliere carnaliter dicitur procreatus, non quia divina
ipsius natura de sacra Virgine sumpsit exordium nec quod propter se ipsam opus habuit secundo nasci post illam
nativitatem quam habebat ex Patre, (est enim ineptum et stultum hoc dicere quod is qui ante omnia saecula est
consempiternus Patri, secundae generationis eguerit, ut esse inciperet); sed quia propter nos et propter nostram
salutem naturam sibi copulavit humanam et processit ex muliere, idcirco dicitur natus esse carnaliter.
Neque enim primum natus est homo communis de sancta Virgine et tunc demum inhabitavit in eo Verbum, sed
in ipsa vulva utero que virginali se cum carne coniunxit et sustinuit generationem carnalem, carnis suae
nativitatem suam faciens.
Sic illum dicimus et passum esse et resurrexisse, non quia Deus Verbum in sua natura passus sit aut plagas aut
clavorum transfixiones aut alia vulnera, (Deus namque incorporalis extra passionem est), sed quia corpus illud
1

