Nequaquam vero participatione alterius idem Spiritus sapiens aut potens dicitur, quia per omnia perfectus est et
nullo prorsus indigens bono.
Nam paternae virtutis et sapientiae, id est Filii Spiritus creditur et ideo ipsa re et subsistentia virtus et sapientia
conprobatur.
Igitur quia Deum carni unitum iuxta subsistentiam sancta Virgo corporaliter peperit, idcirco eam Dei genetricem
esse profitemur, non quod Verbi naturam exsistendi principium de carne sortita sit, (erat enim in principio
Verbum et Deus erat Verbum et Verbum erat apud Deum et ipse est conditor saeculorum, Patri coaeternus et
universitatis creator), sed quod, ut superius diximus, iuxta subsistentiam sibimet uniens humanam naturam,
nativitatem sustinuerit ex ipsa vulva corpoream, non quod eguerit necessario aut propter suam naturam nativitate
ista, quae est in extremis saeculi facta temporibus, sed ut ipsas benediceret substantiae nostrae primitias et dum
eum carni unitum mulier edidisset, illa quae adversus omne genus humanum maledictio fuerat prolata, desineret
nec iam morti nostra corpora destinaret, illud quoque quod dictum est in tristitia paries filios, ipse dissolvens,
verum esse monstraret quod prophetae voce praedixerat absorpta est mors in victoria et iterum abstulit Deus
omnem lacrimam ab omni facie.
Propter hanc etenim causam dicimus eum dispensatorie et ipsis benedixisse tunc nuptiis, cum in Canan Galilaeae
cum sanctis vocatus apostolis adesse dignatus est.
Haec sapere sumus edocti a sanctis apostolis et evangelistis et ab omni scriptura divinitus inspirata nec non et a
beatis patrum confessionibus veritate subnixis; his omnibus etiam tuam religionem concordare et praeter aliquem
dolum vel finctionem consentire iam convenit.
Sententia contra Nestorium
Quae vero religioni tuae anathematizare necesse est, huic epistulae nostrae subiecta sunt; quod si minime, eisdem
subiectam sententiam consequeris.
Si quis non confitetur Deum esse veraciter Emmanuhel et propter hoc ipsum Dei genetricem sanctam Virginem
(peperit enim carnaliter Verbum quod ex Deo est secundum quod scriptum est et Verbum caro factum est),
a(nathema) s(it).
Epistula de orientalibus episcopis
Si quis non confitetur carni substantialiter unitum esse Verbum Patris, unum quoque esse Christum cum propria
carne et eundem ipsum sine dubio Deum simul et hominem, a(nathema) s(it).
Si quis in uno Christo dividit substantias post unitionem, sola eas societate coniungens ea quae secundum
dignitatem est vel etiam auctoritatem aut potestatem, et non magis conventu ad unitatem naturalem, a(nathema)
s(it).
Si quis duabus personis vel subsistentiis decernat eas voces quae tam in evangelicis quam apostolicis litteris
continentur, vel etiam eas quae de Christo a sanctis dicuntur vel ab ipso Christo de se ipso, et aliquas quidem ex
his tamquam homini praeter Dei Verbum <qui quasi> specialiter intellegatur, adplicandas crediderit, aliquas vero
tamquam Deo dignas soli Verbo Dei Patris deputaverit, a(nathema) s(it).
Si quis audet dicere Christum [hominem] anthr√¥pon~g theophoron~g, id est hominem Deo utentem seu
portantem, et non Deum esse veraciter dixerit, tamquam unicum Filium per naturam, secundum quod Verbum
caro factum est <et> participaverit nobis similiter carne et sanguine, a(nathema) s(it).
Si quis dicit Deum vel dominum esse Christi Dei Patris Verbum et non magis eundem ipsum confitetur Deum et
hominem simul propter quod Verbum caro factum est secundum scripturas, a(nathema) s(it).
Si quis dicit tamquam in hominem Jesum Deum Verbum fuisse operatum et unigeniti dignitatem tamquam alteri
praeter ipsum exsistenti tribuit, a(nathema) s(it).
Si quis audet dicere adsumptum hominem coadorari cum Deo Verbo oportere et connuncupari Deum, tamquam
alterum cum altero (adiectio enim unius syllabae hoc cogit intellegi), et non magis una reverentia veneratur
Emmanuhelem unam que ei glorificationem dependit iuxta quod Verbum caro factum est, a(nathema) s(it).
8

