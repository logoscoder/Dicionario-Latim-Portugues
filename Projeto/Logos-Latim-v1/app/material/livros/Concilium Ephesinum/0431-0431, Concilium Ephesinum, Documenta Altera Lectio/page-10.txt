Si vero et quidam clericorum qui in unaquaque sunt civitate, a Nestorio vel ab his qui una sunt, eo quod recte
saperent, ab officio suspensi sunt, et hos proprio gradui restitui sanximus, communiter vero eos clericos qui
eadem sapiunt quae haec orthodoxa et universalis synodus, iubemus his qui abscesserunt sive abscessuri sunt,
omnino non esse subiectos neque ullo modo subiacere.
Si qui vero abscesserint clericorum et praesumpserint vel clam vel palam ea quae Nestorii aut ea quae Caelestii
sunt, sentire, et hos a sancta synodo esse depositos.
Quicumque vero ob incongruis factis ab hoc sancto conventu deiecti sunt seu ab episcopis propriis et his
irregulariter circa indiscretionem per omnia suam Nestorius aut hi qui ea quae eius sunt, sentiunt, reddere
communionem vel gradum temptaverint, absque ullo eos esse solacio et nihilo minus illos depositos permanere
sancivimus.
Votum de episcopis Cypriis
Similiter vero et si quicumque voluerint ea quae de singulis acta sunt in hac sancta synodo Ephesena, quolibet
modo commovere, eadem sancta synodus definivit, si episcopi aut clerici fuerint, ut omni modo a gradu proprio
excidant; si vero laici, sint communione privati.
Nicaena synodus hanc fidem exposuit: Credimus ....
Sanctae quidem huic fidei omnes consentire convenit; habet enim pie atque sufficienter ad utilitatem totius orbis
terrae.
Quia vero aliqui simulant quidem eam se confiteri et consentire, male autem interpretantur sensuum virtutem
secundum quod eis placet, et circumveniunt veritatem, filii existentes erroris et nati perditionis, opus fuit
necessario sanctorum patrum et orthodoxorum adicere testimonia quae satisfacere valeant quemammodum
intellexerunt eam et praedicare praesumpserunt, ut palam sit quia omnes rectam et immaculatam habentes fidem
sic et intellegunt et interpretantur et praedicant eam.
... His igitur recitatis decrevit sancta synodus aliam fidem nulli licere proferre vel conscribere vel componere
praeter illam quae definita est a sanctis patribus qui Nicaeam per spiritum sanctum conuenerunt; illos vero qui
audent fidem aliam vel componere vel proferre volentibus converti ad agnitionem veritatis sive ex gentilitate sive
ex Iudaismo sive ex alia qualibet haeresi, si episcopi quidem fuerint aut clerici, alienos esse episcopos ab
episcopatu et clericos a clero; si vero laici sint, anathematizari.
Formula unionis
Simili modo si qui deprehensi fuerint sive episcopi sive clerici vel laici vel credentes vel docentes ea quae scripta
sunt in expositione quae a Charisio presbytero prolata est de inhumanatione unigeniti filii dei, aut certe polluta et
perversa Nestorii dogmata, quae etiam subiecta sunt, eos subiacere sententiae sanctae huius et universalis synodi,
ita ut sit palam episcopum quidem alienum fore episcopatu et deponendum, clericum vero a clero similiter
summovendum et esse depositum; si vero laicus sit, et ille anathematizetur sicut praedictum est.
Venientes ad nos pientissimi et religiosissimi episcopi Valerianus et Amphilochius proposuerunt in communi
considerandum de messalianitis, hoc est euchitis vel enthusiastis, qui in Pamphylia versantur, vel quocumque
nomine contaminatissima haeresis vocatur.
At nobis considerantibus attulit pientissimus et religiosissimus episcopus Valerianus schedulam synodicam de
illis compositam in magna Constantinopoli sub beatae memoriae Sisinnio.
Quae ubi lecta, ab omnibus probata est, quod bene sit condita recte que habeat, et placuit nobis omnibus et
pientissimis episcopis Valeriano et Amphilochio et omnibus Pamphyliae et Lycaoniae provinciarum pientissimis
episcopis, ut omnia quae in synodica charta contenta, robur habeant, et nullo modo praetereunda, et solida sint et
ea quae in Alexandria acta sunt, ita ut omnes qui per universam provinciam haeretici messaliani vel enthusiastae
sunt vel de eius haereseos morbo suspecti, sive clerici sive laici sint, conveniantur et si quidem
anathematizaverint iuxta ea quae in praedicto synodico scripto pronuntiata sunt, in scriptis, si clerici fuerint,
maneant clerici, si laici, ad communionem admittantur.

10

