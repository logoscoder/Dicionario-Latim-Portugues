Quodsi rennuerint anathematizare, si presbyteri vel diaconi fuerint vel in alio quopiam gradu ecclesiae, excidant
et a clero et a gradu et a communione; laici vero anathematizentur.
Convicti quoque non permittantur habere monasteria, ut ne zizaniae diffundantur et crescant.
Haec ut sic agantur, omnes vires intendant pientissimi episcopi Valerianus et Amphilochius ceteri que
reverentissimi totius provinciae episcopi.
Unde ad haec placuit librum pollutae illius haereseos, qui dicitur Asceticon, anathematizari, quem attulerat
religiosissimus et pientissimus Valerianus, utpote ab haereticis compositum; similiter si quid illorum impietatem
sapiens apud plerosque inveniatur, etiam hoc anathema sit.
Inizio modulo
Praeterea dum conveniunt, quae utilia et necessaria ad
concordiam et communionem et dispositionem, manifeste
scriptis commendentur; si autem quaestio oborta de his
quae in hoc negotio sunt, et si quid difficile et ambiguum
fuerit, quod pientissimis episcopis Valeriano et
Amphilochio ceteris que per totam provinciam episcopis
non probatur, admotis scripturis omnia excutere debent,
et si relicti fuerint pientissimi episcopi vel Lyciorum vel
Lycaoniorum, non relinquatur tamen metropolitanus
provinciae, cuiuscumque fuerit, in commentarios haec
referenda, ut si qui opus habent iis, inveniant quo etiam
aliis ea diligentius exponant.
Sancta synodus dixit: Rem hanc quae praeter ecclesiasticas
constitutiones et sanctorum patrum canones innovatur et
omnium libertatem attingentem annuntiavit pientissimus
episcopus Reginus et qui cum eo pientissimi episcopi
provinciae Cypri Zenon et Evagrius.
Unde quoniam communes morbi maiore egent remedio, eo
quod maius damnum afferant, si non est vertus mos quod
episcopus Antiochenus ordinat in Cypro, sicut libellis et
propriis vocibus docuerunt pientissimi viri sanctarum
ecclesiarum in Cypro praesules, qui ad sanctam synodum
accesserunt, a nullo impetantur vel vim patiantur, secundum
canones sanctorum patrum et veterem consuetudinem per
se ipsos ordinationes pientissimorum episcoporum facientes.
Istud etiam in aliis dioecesibus et in omnibus provinciis
servetur, ut nullus pientissimorum episcoporum aliam
provinciam, quae non antea et ab initio fuit suae, sub suam
vel saltem eorum qui sibi praesunt, manum trahat; sed si
quis apprehenderit et in suam fecerit, eam restituat, ut ne
patrum canones praetereantur neque sub sacerdotii
praetextu mundanae potestatis fastum subintroducat, ne
paulatim et clam libertas amittatur quam nobis donavit
proprio sanguine dominus noster Iesus Christus omnium
hominum liberator.
Visum igitur est sanctae et universali synodo servari per
unamquamque provinciam purum et nullam tyrannidem
passum ius vetus ac consuetudinem veterem, opus habente
unoquoque metropolitano ut ad suam securitatem
exemplaria actorum excipiat.
Si autem quis veterem figuram contempserit, poenam non
effugiet; et si quis his quae nunc decreta sunt, pugnantes
litteras attulerit, irritas esse decrevit sancta et universalis
synodus.
De dei genetrice autem virgine quomodo et sapimus et
dicimus, et de modo inhumanationis unigeniti filii dei
necessario, non in adiectionis parte, sed in satisfactionis
specie, sicut olim et ex sanctis scripturis et ex traditione
sanctorum patrum percipientes habuimus, breviter
enarramus, nihil penitus adicientes sanctorum patrum
Nicaea convenientium expositae fidei.
Sicut enim praevenimus dicentes, ad omnem sufficit et
pietatis agnitionem et totius haereticae pravitatis
abdicationem.
Dicimus autem non praesumentes contra ea quae
11

