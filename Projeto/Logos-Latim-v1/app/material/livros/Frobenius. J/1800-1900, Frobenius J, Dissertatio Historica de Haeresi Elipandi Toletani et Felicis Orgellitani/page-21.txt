LXXXII. Alcuinus libros suos Laidrado ac sociis ejus iterum in Hispaniam profecturis in adjutorium
praedicationis commendat. —Occasionem, citius forsan quam voluisset, scribendi adversus dictas litteras
Elipandi Alcuino praebuit iterata legatio quam Laidradus cum sociis in Hispaniam obire debebant. Sicut enim
Alcuinus iisdem, dum primo in eamdem regionem profecti sunt, tradidit litteras adhortatorias, ad Elipandum
deferendas, ita nunc argumenta quae Elipandus pro defensione sui erroris in suis responsoriis adhibuit, [0334A]
duobus libris evertit, et aliis duobus veritatem catholicam abundantissime defendit et confirmavit, librosque illos
his praedicatoribus apostolicis in solatium itineris, in adjutorium praedicationis, et in confirmationem
Christianorum qui vicini erant haereticae pravitati et periculo perversionis expositi, commendavit.
LXXXIII. His subsidiis adjuti viri illi apostolici plurimos ab errore ad veritatem revocarunt. —Non
frustra Alcuinus hoc semen evangelicum sparsit in agrum Dominicum, quod fructum attulit centesimum, imo
millesimum et majorem. Viri enim illi apostolici, his Alcuini laboribus adjuti ad viginti millia hominum diversi
status ad fidem et poenitentiam perduxerunt, prout scribit Alcuinus ipse in epistola 108, ad Aquilam, in haec
verba: «Sciat tamen dilectio vestra quod filius noster Laidradus episcopus frater vester magnum profectum in
illis partibus Deo donante egit, quotidieque agit ut multi vere dixerunt ex illis partibus viri religiosi et [0334B]
veraces, usque 20 millia conversi sunt inter episcopos, sacerdotes, monachos, populum, viros et feminas,
plangentes pristinum errorem gaudentesque, quotidie Deo agentes gratias in agnitione veritatis, et in catholicae
fidei firmitate. »
LXXXIV. Elipandus an ab errore resipuerit. —De Elipandi tamen conversione gravis dubitandi causa
subest. Certe anno 800, quo Alcuinus ea quae mox retulimus, de tot episcoporum, sacerdotum, monachorum, etc.
, conversione ad Aquilam seu Arnonem archiepiscopum Salisburgensem scripsit, ipse Elipandus adhuc suo errori
pertinaciter adhaesit. «Sed adhuc, » inquit Alcuinus paulo ante verba mox relata, «remanet aliquid faciendum:
nam quidam Elipandus Toletanae civitatis nomine, non dignitate episcopus in damnata synodali auctoritate et
apostolica censura haeresi permanet. » Hinc fidem non merentur Annales Juliani et Luitprandi (quos fabulis
scatere ostendit Nicolaus Antonius Hispalensis, tom. I Biblioth. Hispanae, lib. VI, cap. 2, num. 42; apud D.
[0334C] Madrisium editorem Operum S. Paulini Aquileiensis pag. 224, num. 75 seq. [Patrologiae tomo XCIX,
col. 585]) nec scriptor Vitae S. Beati abbatis [a] {foot}
[0333] De Actis Beati abb. quam censuram ferat D. Gregorius Majansius, vide infra in Appendice II,
num. 5, in epistola ad D. Pluer. , apud Mabillonium saec. IV Act. Ord. S. Bened. , pag. 737, n. 7 [Patrol. tom.
XCVI, col. 887], qui narrant, Elipandum «epistolis Adriani papae et Caroli Magni (iis nimirum, quas occasione
concilii Francofordiensis anni 794 ad Hispaniae episcopos scripserunt) ad mentem et verum sensum Ecclesiae
rediisse; imo episcoporum congregationem apud Toletum indixisse ubi poenitens confessionis libellum in quo
Filium unigenitum Patrique consubstantialem, non adoptivum, sed naturalem humili professione professus,
obtulit, et a Patribus lacrymarum profusione susceptus reconciliationis beneficium accepit: Beatum et Aetherium
deinceps deposita antiquae disceptationis malevolentia benigne suscepit, illosque fidei defensores et catholicae
veritatis patronos, non absque lacrymis et singultibus compellavit. » Quem Alcuinus adhuc [0334D] anno 800 in
errore perstitisse narrat, hunc scriptores illi jam ante sex omnino annos finito concilio Francofordiensi per
Adriani papae et Caroli regis epistolas in unitatem Ecclesiae rediisse, et in aliquo concilio Toletano, cujus alias
nullibi exstat memoria, cum Patribus reconciliatum fuisse referunt. Nemo vero est qui non magis fidem Alcuino
nostro quam illis scriptoribus, quos viri quivis eruditione clari hac aetate repudiant, adhibendam esse existimet.
Ab eo nihilominus tempore quo Laidradus et socii ejus in altera ad Hispanos legatione tam uberem messem in
agro Dominico collegerunt, siluit Elipandus, siluit et tempestas ab ipso concitata ac tandiu fota: quo etiam pacis
tempore fieri potuit ut senex decrepitus, Dei judicio mox examinandus, tot aliorum episcoporum ac sacerdotum
exemplo motus saniorem tandem [0335A] mentem induerit, atque ante obitum resipuerit: quod si factum fuit
(quod utinam melioribus testimoniis constaret), id profecto infinitae misericordiae, quae superexaltat justitiam,
unice in acceptis est referendum. Verum quis post tam diuturnam pertinaciam non etiam metuat divinum
judicium!
LXXXV. Quo anno idem obierit. —Obiit famosus hic archiepiscopus Toletanus anno 809 vel sequenti,
post annos nimirum prope 30 regiminis episcopalis, quod adeptus est circa annum 780, prout cum magna
verosimilitudine ostendit cl. D. Madrisius in saepius citata dissertatione hist. , num. 81. Cogimur tamen a viro
praelaudato dissentire circa annum nativitatis, atque circa annos aetatis Elipandi: nostra siquidem opinione
epistola Elipandi ad Felicem, 942 in qua se octogesimum secundum annum ingressum fuisse asserit, non anno
792, ut D. Madrisius credidit, sed septem annis serius, nempe post conversionem Felicis, anno 799 factam,
scripta fuit, prout n. 68 seqq. ostendimus. Natus igitur est Elipandus non anno [0335B] 710, sed 717, et obiit non
anno aetatis 99, sed 92 circiter.

21

