eorum, et projiciamus a nobis jugum ipsorum [1148A] (Psal. II, 3) . » Si enim, prout mandastis, imperterriti eis
obviaverimus, pro eo ipso ipsis longe facilius praevalebimus. Ipsi conveniunt ad obsidendum nos, et ad civitatem
expugnandam suas deferunt machinas: nos ex insperato insurgamus eis. Nam postquam praeter spem suam
viderint rem procedere, obstupescent, et arescent; et sic ubi poterunt, diffugient. Nos autem in ipsorum
visceribus, capulotenus enses nostros impingemus, et ex ipsis victoriosi triumphabimus. »
Rex per praeconem clamavit quatenus omnes de bello praemunirentur, de quo praemonebantur; et vexillum regis
omnes impigre subsequerentur. «Inimici siquidem, ait, nostri omnes Ascalone conveniunt, in praelium super nos
adfuturi: procedite [1148B] ergo illis obviam omnes, et nullus nisi invalidus remaneat. » Exivit itaque rex, et
patriarcha condictus, et comes Flandrensis et Martaronensis episcopus, feria tertia civitate. Comes namque
Sancti Aegidii, et Robertus Northmannorum dux noluerunt exire, donec certiores fierent de Admiravisi
incursione: «Quid enim, inquiunt, frustra fatigaremur? Primo rem compertam habeamus, et jam tunc
confidentiores exibimus. » Miserunt tamen exploratores de suis, milites qui certa renuntiarent ut et ipsi
renuntiantibus incunctantius crederent eis. Qui visis omnibus quae parabantur, pernici redierunt cursu, et quae
viderant fideli testati sunt relatu. Rex etiam, illorum non satis credulus legationi, Martaronensem episcopum
direxit in Jerusalem, qui in principibus [1148C] testaretur quaecunque parabantur. Ille siquidem rem
competentius acceleraret, qui oculis suis ea vidisset, atque a latere regis eadem die discessisset. Martaronensis, ut
indicta verba comitum referret patriarchae et regi (jam enim Tolosano et Northmanno locutus fuerat), in manus
devenit paganorum; et dubium est an abductus an peremptus; sed postea non comparuit. Tolosanus autem et
Normannus, cum multis reliquis ad bellum profecti sunt; et quarta feria Jerusalem exierunt. Clerus et rara populi
imbecillis frequentia, qui in civitate remanserant, et Petrus Eremita, et genus imbelle mulierum, processiones de
Ecclesia in Ecclesiam agitabant, orationibus et jejuniis intenti, quatenus Deus populo suo propitiaretur, atque
illorum inimicos, [1148D] coram eis, forti manu, irrecuperabiliter prosterneret, eosque ab inimicis defensos, cum
gaudio sospitatis et triumphi reduceret. Clerici, sicut dictum est, missis et reliquis orationibus vacabant. Primores
itaque cum suis exercitibus congregati sunt ad flumen quod est contra Ascalonem: illic inventis armentis
copiosis, opima praeda ditati sunt, et quicunque indigebant recreati sunt. Venerunt itaque trecenti Arabes,
Francos prosequentes: contra quos irruerunt Christiani; eosque duobus ex ipsis apprehensis, usque ad exercitum
suum fugaverunt. Nec jam de pugna rumor erat incertus: quod enim solet anceps fama auribus intimare, illud
totum, res non anceps, oculis insinuabat singulorum, [1149A] cum alii alios indubitanter vidissent: Christiani
post illum incursum ad castra remeantes, illa nocte quieverunt, nisi quod potius omnes excubiis et orationibus
incubuerunt. Sero, ex patriarcha clamatum et interdictum est: «Ne in crastinum ad pugnam procedentes
Christiani quilibet, spoliis diripiendis intenderent, quo minus expediti bello instarent, et ipsa spoliorum onera
ipsis ad vincendum efficerent: praelio peracto, spoliis laetarentur opimis et sarcinis, hostibus devictis
incumberent diripiendis. »
Sol terris illuxerat, et populus Dei de bello ineundo cogitabat, intraverunt autem vallem unam, secus littus maris,
formosa planitie venustam: illic unusquisque suas acies gregatim ornaverunt et ordinaverunt. [1149B] Rex suam
accurate instruxit aciem; comes Northmannorum Rotbertus, suam; Tolosanus, suam; Flandrensis et Guaston,
suam; comes Eustachius, suam; Tancredus, suam: horum unusquisque sagittarios et pedites suos ordinaverunt: et
ipsis praemissis pedetentim pergebant. Edocebantur autem qualiter acclamarent, qualiter obstarent, qualiter
impenetrabiles inimicos feriendo penetrarent; et ut ad signa sua, nihil reverentes, frequenter respicerent, et
seipsos ad ictus hostiles sufferendos obdurarent: licet haec omnia in aliis bellis bene gestis didicissent. Nec
minus e regione gentiles cuneatim, stellis innumerabiliores densabantur; et per agmina innumerae legiones a
latere in latus extendebantur. Praemiserunt autem quamdam gentem, quam Aethiopes [1149C] vocabant, quos in
loco statuerunt, et immotos eos manere mandaverunt. Hi genibus humi defixis, dextro tamen postposito,
ancilibus corpora superiora tutantes, sagittis utebantur et gladiis: his imperatum fuerat ne vel ad momentum
recederent, vel locum occupatum saltem ad passum excederent. Porro manipuli militares prout erant instructi,
loca condicta tenebant. Et quoniam sitis immoderantiam, propter aestum et pulverulentam nebulam, et propter
laborem et diuturnitatem praeliandi, metuebant, aquarum cantarulos plenos a collo suspenderant: quibus
recentati, vel constantius obsisterent, vel fugientes indeficientius persequerentur. De fuga quippe sua nulla
mentio fuerat, quoniam jam se vicisse putabant. Confidebant siquidem et in multitudinibus [1149D] suis
innumeris; et in pectoribus gentium animosis, et in imperialibus, ne unquam fugerent, edictis. Dixerant enim:
«Fugientes capitum animadversione inevitabiliter puniantur. » Bello utrinque parato, ut ventum est ad locum
unde Franci gentiles aliquantulum jam propiores inspicerent, relatum est nobis quoniam Christiani parumper
substiterunt; et oculis in coelum erectis, genibus in terram defixis, oraverunt: erant enim auxilium de coelo
sperantes. Ubi vero breviter oratum est, et signum salutiferae crucis reverenter eorum frontibus admotum est,
majori confidentia equitaverunt. Gentiles enim jam substiterant, et immoti exspectabant. In dextro cornu juxta
mare, Tholosanus equitabat: In parte [1150A] sinistra rex cum suis expeditionibus properabat: porro
Northmannus in medio, et Flandrensis, et Tancredus, et alii militabant: sed, quid unus ad centum? quid decem ad
mille? sed revera ille qui aliquando in choro cantari fecerat, «Saul percussit mille, et David decem millia (I Reg.
43

