eamus ad Sancti Symconis portum: nam et ego vadam vobiscum, et adducam illam, quae illie nos exspectat,
quantulamcunque gentem, [1098D] quae fideliter nobis subveniat, atque efficaciter hoc opus praedestinatum
perficiat. Illic et multae sunt naves, et multi nostri sunt comites: sed accersiti non audent accedere, quia loca
omnia impio plena sunt crassatore. Nos autem militemus, semper securi de bello, et cauti et providi simus nostris
quos adduxerimus in adjutorio; qui vero remanebunt ad sarcinas, et de castris tutandis non negligenter procurent,
et operi denotato indeficienter insistant. Nihil segniter aggrediendum est. Sed hoc et illud graviter tentandum est.
Â» Comes S. Aegidii Boamundo adjunctus est: et ad portum S. Symeonis acceleratum est. Qui vero in castris
remanserunt, accincti gladiis, ad castellum inchoandum unanimiter se praeparaverunt [1099A] Turci nec minus
expediti, nec numero nec armis impares, intrepide Francis obviaverunt. In tantum igitur imperterriti Christianos
aggressi sunt, quatenus eos in fugam compulerint, multosque peremerint. Facta est ergo tristitia magna in castris:
doluerunt itaque in tentoriis, et die illa siluerunt.
Turci denique, comperto quod Tholosanus et Boamundus ad portum abscessissent, insidiis clandestinis
competenter collocatis, qualiter Christianis nocere potuissent machinati sunt. Ecce a portu redibant Christiani,
secum adducentes gentem nec satis armatam, nec multum pugnacem: quos Sarraceni undique circumpseptos et
circumventos, immaniter agressi sunt, et omnimoda telorum ingruentia impugnare moliti sunt. Impetebant igitur
eos nunc [1099B] sagittis, nunc ensibus nunclanceis, nunc missilibus. Obtruncabant eos immisericorditer, et
clamitabant in eos dentibus stridentes. Non potuerunt Christiani, utpote pauci, debacchantium crudelitatem
diutius perpeti; et, quoniam non poterant rebellare, fuga compulsi sunt semetipsos praeripere. Si qui potuerunt,
seu latitare, seu effugere, viventes evasere; alii lethali sorte praeventi, proh dolor! occubuere Perempti sunt
itaque in illo conflictu plusquam mille Christiani: et ecce duplicatus augmentabatur moeror in castris: heri et
hodie triumphavit de Christianitate gentilitas; ecce per insolentiam elata gentilitate et plaudente, humiliata est
hodie lugubris Christianitas. Tales tamen sunt bellorum eventus, tales sunt [1099C] vicissitudines, et hominum et
temporum. Nulli unquam semper successit feliciter, nemo unquam de continua prosperitate vel laetabitur vel
laetatus est. Hac de re et cavenda est in prosperis adversitas, et speranda et optanda est in adversis prosperitas.
Rumor de Christianis superatis aures eorum qui remanserant impleverat; et ideo pariter omnis populus
lamentabatur. Nesciebant enim vel quos vivos vel quos autumarent mortuos Plurimi tamen, per montana
repentes, evaserant, et ad tentoria quantocius redierunt. Boamundus autem per compendiosiorem reversus viam,
Tholosanum praevenit; et de Christianorum defectu verus interpres nuntiavit. Christiani vero magis in iram
concitati quam exterriti, contra Turcos unanimiter exierunt, eosque viriliter [1099D] agressi sunt: e regione
Sarraceni restiterunt, putantes se posse praevalere, sicuti nuper Tholosano et Boamundo praevaluerant.
Credebant etiam Gallos ex ipso timore defecisse et seipsos pro felici successu succrescere. Utrinque igitur
acerrime dimicatum est. Turci pontem transierant, et Christianis audacter obviaverant: Christiani, tanquam
singularis ferus, vel canum morsibus irritatus, vel venabuli cuspide sauciatus, occisione commilitonum et
confratrum excitati, Turcorum sanguinem inhianter sitiebant; et ad ulciscendos suos penitus elaborabant.
Gentiles, quoniam eis praeter spem acciderat expavefacti, terga ferientibus, nec mora, praebuerunt, et fugiendo
elabi voluerunt: fuga igitur inita, legio tota irreverenter effeminabatur. [1100A] Oberat ipsis fugientibus seu pons
angustus, seu fluvius rapidus et profundus. Nam vel per utrumque vel per alterum instabat eis transeundum.
Fluvium circa pontem evadare nemo, enatare vix aliquis poterat. Tanta multitudo equitantium pontem pariter
conscenderunt, ut alius alium impediret; multi alter alterum suffocarent. Facilius enim singulatim quam
conglobati transirent. Denique cedentibus praesto aderant Christiani, fraternarum suarumque injuriarum
nequaquam immemores; sui sanguinis effusi avidissimi ultores; et victoriae cupidi, et de civitate subjuganda
solliciti. Instabant itaque illis insatiati peremptores, et lanceis et ensibus in eos cominus utebantur. Quoscunque
poterant vel in fluvium praecipitabant, vel lethalibus gladiis [1100B] confodiebant; ita ut ipse fluvius et
cruentatus videretur, et cadaveribus supertegeretur. Si qui siquidem, vel enatare moliebantur, vel reptare circa
pontem conabantur, ab instantibus necabantur, et omnimoda calamitate pessumdabantur. Dies mortis, dies illa
gentilibus illuxerat, in qua vix aliquis mortem evitare poterat. Instabant Christiani fugientibus, instabant enatare
molientibus, superincumbebant procumbentibus. Nullus a sanguine suam manum prohibebat; sed omnis
Christianus gladium suum occisorum sanguine inebriabat. Mulieres a murorum et propugnaculorum spectaculis,
et suorum miserias prospectabant, et successivis Francorum prosperitatibus invidebant. Illo in praelio mortui
sunt principes duodecim de Turcorum agminibus quos [1100C] admiralios vocant, illustres et egregii proceres; et
mille quingenti milites, viri industrii et fortissimi, qui diu solerter invigilaverant defensandae civitati. Porro alios
timor altus compescuit, ne de caetero arroganter contra Christianos clamitarent, vel praesumptuosi super eos
cursitarent. Praelium autem illud nox intempesta diremit. Qui vero vivi potuerunt evadere, civitatem exsangues
intraverunt; neque dein vires pristinas resumere potuerunt. Christiani quoque ad suos victoriosi rediere, equis
multis et spoliis copiosis, quibus non mediocriter indigebant, secum et adductis et allatis. Laetabantur autem in
Domino Jesu; et gratias agentes, de die in diem proficiebant in melius.
[1100D] Facta die crastina, Turci de civitate prodeuntes, summo diluculo cadavera collegerunt, quaecunque
reperire potuerunt; et ea sepelierunt ultra pontem ad Machomariam ante civitatis portam. Plurima vero submersa
20

