illorum ferocitas, et usus praeliandi assuetus, suaque calliditas me vehementer exanimat. Haec igitur omnia
discretiori essent consideranda cautela: sed quoniam tuo sic inchoasti arbitrio, nec ab his amoveri poteris
inceptis: obstinatus enim homo es: ne aliquid adulativa praetermiserim: In isto, si commiseris, superandus es
praelio, et gazis opimis tuus exspoliabitur exercitus. Multis autem interfectis, tu vivus evades: hoc tamen
morieris in anno, heu mihi! morte subita. » Veterana illa in lacrymis deficiens loquendi finem fecerat, cum filius
ejus jactabundus sic paucis respondit: «Miror, mater mi, qua fronte de Christianorum pronuntiaveris victoria,
cum ipsi nec [1111D] numero, nec armis nec animis genti nostrae debeant comparari. Plures enim solus ego
habeo admiratos potentes, bellicosos, quam ipsi sunt cum tota sua expeditione. Quis tamen falsus interpres haec
annuntiavit tibi? Interim tamen sileas volo, ne forte nostri exercitus animos tuis enerves sermocinationibus.
Revertere igitur, mater dulcissima, eventumque rei meliora desiderans, exspecta. Ipsi homines sunt, sicut et nos;
et contra homines impuros, et incircumcisos, non contra Deum, nec Deus contra nos, pugnabimus. Aequalis sorte
mortalitatis circumdamui. Illi duntaxat ocius morientur, quorum manus segniores erunt; quorum animi ad non
defendendum, frigescent minus audaces. Tu autem, mater, tota [1112A] digna reverentia, vale; et necdum
tempus illud quod portendunt sortes et auguria nostra, quod scilicet Christiani terram nostram possessuri sunt,
eredas adesse. » His dictis belliger heros conticuit; materque, filio deosculato, genas suffusas lacrymas, ad lares
suos curiosa remeavit, et opes quas undequaque corrogare potuit, in Aleph, civitatem munitissimam
conservandas intulit.
Tertia die post haec, Curbarannus armatus in oppidum sibi commissum equitabat. Christiani vero videntes acies
ordinate procedentes, urbique appropinquantes, exierunt eis obviam; et praelio praeparato se iis posse resistere
autumabant. Tanta vero fuit Ismaelitarum illorum multitudo et fortudo, quod extemplo coacti sunt Franci
refugere in [1112B] civitatem, pertimescentes impetuosas sustinere gentes. Et quoniam non poterat eis portarum
angustia ingressum praebere liberum, ex ipso impetu multi suffocati perierunt. Aggressi sunt eos Turci
vehementer; jamque deficiebat dies, neque lassis dabatur requies. Sic exhausta die, nox optata terras obumbravit.
Incubuit igitur Christianis magna desperatio: alii tamen consolabantur alios, et in diem crastinum concionabantur
de praelio. Aliqui tamen ultra jus et fas meticulosiores, et fratrum affectus immemores, noctu de fuga
cogitaverunt; et ad totius suae consanguinitatis et successionis ignominiam ignominiosiores aufugerunt. Non
enim meminerunt quantum fuerit dedecus, fratribus et commilitonibus dimissis, amicis insalutatis, proceribus
inconsultis, [1112C] per murum funibus dimitti, virile robur turpiter effeminari, homines antequam oporteat
dementari. Nam qui quondam a praeliis, sociis dimissis, fugiebant, sociorum proditores vocabantur, et
plerumque capitibus in eis vindicabatur. Horum quosdam nominare non praetermittam: licet omnes nominarem,
si omnes ex nomine nossem. Non enim eorum parcere debemus infamiae, qui suae nimis formidolosi non
pepercerunt famae. Wilhelmus de Grenta Maisnil, et albericus frater ejus, et Guido Trosellus, et Lambertus
Pauper. Hi hesterni belli timore perterriti, et ut crastinum aufugerent solliciti, funibus per murum demissi sunt; et
ad perpetuam suam ignominiam furtivi funambuli vocati [1112D] sunt. Noctis igitur illius conticinio, et funibus
elapsi sunt, et ad portum Sancti Symeonis pedites, manibus et pedibus excoriatis, devenerunt. Ambulaverunt tota
nocte per praecipitiorum abrupta; et cum multis comitibus ad portum praefatum ambulantes, defessi substiterunt:
et nautis in portu vacillantibus dixerunt: erant nempe in portu naves multae: «Quid hic agitis, gens miseranda?
Omnes quos exspectatis, decollati et deleti sunt Christiani. Et nemo praeter nos vivus evasit: et vos adhuc
desidiosi moras agitis. Turci Antiochiam quam subegeramus, obsederunt; imo ceperunt. Alios omnes
decollaverunt; et nos vix eorum gladios evasimus, dum nocte hac ad vos usque viam direximus. Rumpite igitur
funes, quantocius, inquam, rumpite, remisque mare per [1113A] cellite: quoniam si moras innexueritis, quod
dicimus videbitis. » Nautae, hujuscemodi rumoribus exciti, alii anchoris abruptis, mare velivolum jam sulcabant,
et carbasa crepitantes in auras obliquabant. Dum haec aguntur, ecce Turci repentini littora explorantes advolant;
et imparatos et timoratos nautas trucidant; rates in portu remorantes ignibus appositis depopulantur, et spoliant;
et desidiosos homines pro voto dilacerant. Qui vero remanserant in civitate, pondus belli Turcani tota die
sustinuere, nec jam diutius fatigati tantos poterant perferre labores, cum subitum arripientes consilium, murum
de lapidibus impolitis, et sine caemento inter civitatem et oppidum aedificaverunt, ne Turcis in eos liber daretur
excursus. Ipsa enim maceria opportunum [1113B] Christianis praestitit auxilium; importunum autem Turcis
peperit impedimentum. Ad murum usque siquidem oppidani discurrebant, sed statim a Francis repellebantur; et
ita congressus gentilium frustrabatur. Franci siquidem, tota sedulitate, propter murum armati assistebant; nec
somno, nec cuilibet aliis curandis indulgebant. Fames interim pedetentim convaluit: et ut equos et asinos, et si
quid aliud immundum erat, devorarent, compulsi sunt Christiani. In magna constituti miseria, plerique
desperabant; alii tamen ad Deum medullitus suspirabant. Necessitatem enim qualiter evadat, circumspectus
homo cogitare non desinit. Nec facilius quilibet evadit, quam qui sibi Dominum coadjutorem efficit. Invocabant
igitur Dominum, [1113C] et ipse exaudivit eos: et misit eis quemdam sacerdotem, ita sermocinantem: «Fratres,
et amici mei, audite visionem quam videns vidi: quam ne putetis phantasiam, vel somniorum ludificationem, si
mentior, meam volo deleatis impudentiam. Dum in ecclesia sanctae Dei Genitricis pernoctare decrevissem, pro
nobis, inquam, intercessurus: nescio vel vigilans vel semi sopitus: nescio, Deus scit: Dominum nostrum Jesum
Christum vidi, nec tamen agnovi. Aderat etiam sanctissima sua Genitrix, et princeps apostolorum Petrus
26

