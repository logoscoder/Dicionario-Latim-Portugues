progressi, obviaverunt eis ad resistendum praeparati. Quos Tancredus hostiliter aggressos viriliter cecidit, eosque
fugientes in ipsam praeliando refugavit civitatem. Tancredus autem, vir aeque per omnia imperterritus, laxis
[1088C] habenis castra metatus est prope moenia civitatis. Nec mora Balduinus adfuit, postulans ut se ad
capiendam amicabiliter sociaret civitatem; quod Tancredus omnino prohibebat. Nocte insecuta, Turci exeuntes
civitatem, inierunt fugam. Habitatores autem civitatis illius sub ipso noctis articulo, post Turcos civitatem
egressi, alta voce clamabant: «Franci triumphatores orbis et dominatores, Turci recesserunt; urbs patet, accedite.
Currite, Franci invictissimi, recepturi civitatem; currite, ne moremini: cur tardatis?» Haec castrorum excubitores
audiebant illos, nec clam nec submisse, vociferantes; sed quoniam nox erat, et consilium et negotium illud in
diem dilatum est.
[1088D] Aurora illucescente, venerunt civitatis majores, seque suaque Christianis dedentes. Volentes igitur,
quas audiebant litigantium compescere simultates, non inconsulte responderunt: «Optimates inclyti, ab his in
praesentiarum absistite controversiis. Nos volumus et oramus, pacifici veniatis; sin autem, Tancredus ille nobis
dominetur, qui heri tam gloriose, nobis admirantibus contra Turcos dimicavit. » Noluit Balduinus acquiescere,
sed volebat vel eam sibi dimidiare, vel saltem eam totam communiter diripiendo publicare. «Absit, inquit,
Tancredus, ut fratrum nostrorum facultates direptas nobis peculiemur. Ipsi me rogant, ipsi me desiderant, ipsi
vitam suam mihi committunt, et ego lupo rapaci assimilis praedam mihi commissam devorabo? Absit [1089A]
hoc, inquam, a me. » Suriani enim, qui civitates illas incolebant, Christiani erant, sed eis Turci principabantur.
Balduinus nolebat Tancredi sermonibus acquiescere, sed in suam anhelans sententiam, in urbis publicationem
deliberabat pronis pedibus currere. Totus erat vel in penatum depopulatione, vel nitebatur civitatem dimidiam
vindicare. Nec voluit nec potuit Tancredus, refraganti Balduino diutius obluctari, quoniam copiae majores illius
exercitus erant; datoque signo suis lituisque clangentibus, aliquantulum amaricatus abscessit. Temperavit tamen,
prout erat moderatus irae suae, et meutiquam intendebat iter in Jerusalem, pro injuriis etiam sibi illatis,
perturbare. Ita Balduinus Tarsum totam solus obtinuit. Tancredo autem, nec mora, redditae sunt duae civitates
optimae, Azera et Mamistra, [1089B] et castella plurima.
Optimates alii cum suis exercitibus, Armeniorum terram intraverant. Invenerunt autem ibi municipium
munitissimum; et quoniam noluerunt ibi diutius demorari, illo illaeso praeterito abierunt: nec enim pro uno
castello totum exercitum fatigare commodum ducebant. Erat non longe quaedam civitas Alfia quae venientibus
confestim est reddita. Quidam autem vir ex militati cingulo, nomine Simeon, terrae illius indigena, ad
defensandam terram, urbem illam petiit et accepit; qui cum quibus potuit ibi remansit. Porro major exercitus
pertransivit: venerunt quoque ad Caesaream Cappadociae, quae ad solum usque diruta erat; ruinae tamen
[1089C] utcunque subsistentes, quanta fuerit illa Caesarea testabantur. Inde digressi, pedem direxerunt ad aliam
civitatem pulchram et uberae glebae opimam Plastentiam quam Turci paulo ante tribus obsederant
hebdomadibus; quae, quoniam erat inexpugnabilis, a Turcis nullatenus potuit expugnari. Haec igitur illico non
ingratanter Christianis patuit. Hanc quidam Petrus de Alfia petitam ab optimatibus indifficulter obtinuit, ad
tuendam et expugnandam terram, in fidelitate Sancti Sepulcri et Christianitatis. Auditum est in illa expeditione,
quod Turci qui civitatem obsederant, haud longe praeirent exercitum, si qua possent eis nocituri. Boamundus
autem, negotiorum militarium vir industrius, de suis quos voluit accitis militibus, eos curiose insecutus est,
[1089D] sicubi forte posset eos invenire et laedere. Nihil tamen profecit, quoniam eos invenire non potuit.
Ventum est deinceps ad Coxon, nobilem et copiosam civitatem, quam alumni loci illius cum fratribus suis
Christianis libenter reddiderunt. Ibi tribus diebus fatigatus pausavit exercitus. Relatum est comiti Tolosano quod
Turci, qui fuerant in Antiochiae custodia, discedentes aufugissent. Igitur, cum suis consiliatus, elegit quos
praemitteret, qui rem diligenter investigarent, et caetera curiosi explorarent; ad hoc directi sunt consulares viri
disciplinae militaris non ignari, vicecomes de Castellone, Wilhelmus de Monte Pislerio, Petrus de Roasa, Petrus
Raimundi, cum militibus multis. Venerunt autem in vollem Antiochiae, et ibi rem aliter audierunt: audierunt
[1090A] enim quod se Turci copiose praeparassent ad civitatem defendendam. Petrus autem de Roasa, declinans
ab aliis, introivit vallem de Rugia. Inventisque Turcis quam plurimis, eos graviter cecidit, superavit, fugavit.
Armenii illi, auditis Christianorum secundis successibus paganorumque frequentibus infortuniis, reddiderunt
Petro Rusam civitatem et quaedam castella. Illis autem sic prospere, at non aeque majori provenit exercitui. Iter
enim aggressi, gradiebantur rependo per montana, nimis aspera et scopulosa, per quae nec eorum phalanges
poterant, sicut heri et nudiustertius, seriatim procedere, nec eorum clitellariis dabatur saltem repere posse, sed
miserrime hi et illi praegravabantur, neque siquidem illis in angusto positis, aliud erat aliunde diverticulum.
Collidebantur ergo et conquassabantur [1090B] laborantes et deficientes per viam inviam. Qui, prae nimia
tristitia, strictim complosis manibus et stridentes dentibus ingemiscebant; labebantur equi in immane
praecipitium, et trames arctissimus pepererat omnibus dehiscens offendiculum, multi vel equis, vel clitellariis
cum rebus superpositis illic amissis, pauperati sunt. Alii pro vili pretiolo venditabant, vel ancilia vel loricas, vel
galeas; alii procul a se jactitabant; quippe ibi nullus, etiam inermis, esse poterat exoccupatus. Unica eis erat nec
sine formidine cura de suis conducendis corporibus. Postquam illas calamitosas vix evaserunt angustias, ad
quamdam diverterunt civitatem, quae vocatur Marafin. Convenae autem civitatis illius copiosum [1090C] illis
15

