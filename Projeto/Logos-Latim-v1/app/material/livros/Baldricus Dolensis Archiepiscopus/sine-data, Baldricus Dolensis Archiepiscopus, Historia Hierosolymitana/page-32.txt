castellum, passim obtruncando persecuti sunt. Tandem ad tendas eorum revertentes, quidquid erat concupiscibile
diripuerunt; et gazas omnimodas, et equos et jumenta innumera, et oves lanigeras et alimenta copiosa, et
quaecunque indigentibus erant [1124C] necessaria, detulerunt in civitatem. Hanc etenim gentiles habent
consuetudinem, ut, si quando vadant in hostem, vel causa necessitatis suae supplendae, vel supercilio jactantiae,
opes copiosas secum devehant: et equos et asinos et camelos ad subvehendum clitellarios faciant; et oves et
boves ad comedendum deduci praecipiant; nec annonam, nec farinam, nec fabam, nec oleum, nec vinum
praetermittant. His igitur omnibus in civitate abundanter illatis, optatoque triumpho potiti, condignis laudibus
Deum benedixerunt; eumque sui protectorem ac defensosorem praesentialiter cognoverunt; hymnosque
gratulabundos in coelum extulerunt. Suriani etiam et Armenii qui illas incolebant regiones, videntes Turcos
[1124D] irrecuperabiliter in bello-superatos, notos montaneorum anfractus oppilabant, callesque angustos
praescupabant; et illis immensam deletionem, strictis gladiis, parturiebant. Mactabant siquidem eos velut oves
errantes, utpote, prae pavore nimio, totius defensionis immemores. Admiralius quoque qui in municipio civitatis
remanserat, cui Curbaramus castellum illud commiserat, videns suos longe lateque indecenter effusos, antequam
omnes Franci rediissent timore perterritus, Christianorum vexillum rogavit et accepit, et in municipio in loco
editiori collocavit. Hoc autem ideo fecisse dignoscitur, ut sic et suis et sibi parceretur, nec de municipio
reddendo dubitaretur. Erat autem signum illud, quoniam dum rogaretur praesentior aderat, comitis Sancti
Aegidii. Quod [1125A] Longobardi videntes vehementer indignati sunt: quoniam non erat illatum Boamundi
vexillum, cui confratres illi civitatem praelibatis pactionibus concesserant. Admiralius autem ille pro
controversia pacificanda illa, reddito comitis signo, Boamundi in turre sublimavit; et tempore colloquii petito, de
pace commilitonumque suorum salute locutus est. Pacti sunt ergo Boamundus et admiralius ad invicem quod illi
castellani, qui Christiani fieri vellent, de vita securi liberalitate Christiana tractarentur: qui vero legem suam
servare voluissent, indemnes ad tuta loca conducerentur; nec ibi ab eis quae secum detulissent dolosis
exactionibus privarentur. Pactum hoc ab omnibus firmatum est et municipium Boamundo confestim redditum
est. Admiralius autem [1125B] ille nec multo post baptizatus est, et liberali Francorum munificentia donatus est.
Solebat autem dicere postea, quod sibi Christianitatem peculiariter adoptasset a diuturno tempore. Qui fidei
Christianae recalcitraverunt, Boamundi conductu in terram suam remigraverunt. Hoc praelium factum est quarto
Kalend. Julii, in vigilia apostolorum Petri et Pauli. Gentilibus autem sic devictis, et aliis a civitate procul
explosis, et Christianis, Christo suo duce, glorioso triumpho potitis, et condignis Deo laudibus exhibitis, duces
illius speciosae Christianitatis in unum convenerunt; et communicato consilio, Hugonem Magnum, virum non
imperitum, ad Alexium imperatorem, Constantinopolim direxerunt quatenus [1125C] ad civitatem recipiendam,
quam calamitosis passionibus ei acquisierant, festinaret; iisque similiter juratas pactiones illibatas conservaret:
ipsi etenim a suis declinare nullatenus volebant: veniret ergo, quatenus neuter a promissis et debitis fraudaretur.
«Ad nos, inquiunt, veniat, et sicut nobis pactus est, et irremotum comitem a modo se nobis in Jerusalem
impertiat. Nolumus de sacramento quod ei fecimus adhuc aliquas praetendere occasiunculas, quod tamen certe
possemus; nec ipse quin veniat et juramentum suum teneat, ullam excusationem praeferat. Perjurii siquidem ipsa
res est, non simulacrum perjurii, nisi ultra vires, etiam omni dolositate remota, observare juramentum elabores. »
Ivit Hugo Magnus hujusce legationis officio functus; sed, quamvis in [1125D] ipsa expeditione gnaviter multa
manu consilioque peregerit, ibi tamen multum deliquit, ubi ad fratres sicut promiserat et debuerat, corvini
generis legatus, postea non redivit.
Postquam Hugo praedictus ad imperatorem recesserat, Francorum duces consilium ordinaverunt, et de
conducendo in Jerusalem populo Dei consiliati sunt. Dixerunt ergo: «Populus iste qui multas passus est
calamitates, ut sepulcrum Domini Dei sui videre promereatur, jam multis fatigatus infortuniis, de accelerando
itinere palam conqueritur; et nos itidem multo affecti taedio conquerimur. Provideamus igitur ipsis quid magis
utile sit. Moras nequaquam ulterius quaslibet censemus innectendas, praeter quas inevitabilis opposuerit
necessitas. Sed [1126A] tamen singula non impetuose, sed diligenter et modeste sunt aestimanda. Terra per
quam ituri sumus, inaquosa est; aestas ultra modum torrida est; aeris adpraesens inclementiam ferre non
possemus. Longa obsidione, et viribus, et sumptibus exhausti sumus. Sileamus ergo, et quiescamus; et vulneratos
et infirmos nostros reparemus; et interim pauperum nostrorum misereamur. Exspectemus humida solstitia; et
declinemus Cancri et Leonis nocivos successus. Calendis Novembribus, tempus refrigerabitur; et tunc
congregati, unanimiter condictum iter aggrediamur. Alioquin totum populum intempestivis ardoribus
affligeremus. Hoc autem consilium, turbis flagitantibus, enucleatius disseratur. Tempus intractabile necesse est
declinemus, et hoc [1126B] omnibus utillimum perpendimus. » Id in toto exercitu annuntiatum est, et tandem ab
omnibus colladdatum est. Dispersi sunt ergo duces et familiae per finitimas regiones, aestivandi gratia; et egeni
eos subsequebantur, vivendi causa. Dixerant enim duces: «Si quis egenus est et corpore vegetus, jungatur nobis,
et nos omnibus, datis unicuique stipendiis, subsidiabimur; infirmi publica stipe donec convaluerint, sustententur.
»
Erat in eodem exercitu miles quidam pectoris non modici, de familiaribus comitis Sancti Aegidii, cui nomen
Raimundus Piletus. Hic collegit sibi plures homines, milites ac pedites. Collecto igitur quantum potuit exercitu,
32

