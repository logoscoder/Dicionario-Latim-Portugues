[1075D] opimis ditabimur et laetabimur. Christiani quicunque nobis mercatum praestiterint, securi veniant et
securi redeant: terra in qua sumus Christianorum est, ideo vobis eam depraedari non licet. Tantummodo in ea pro
benedictione cibaria capiamus; nec ultra quam usus vivendi postulat, fratrum suppellectilem discerpamus. Vos
autem, proceres nostri, familiares nostri, qui expeditiores estis, de peditibus vigilantius procurate, et ne deficiant
in via, eos exspectando maturius procedite, et tentoria vestra tempestive figite. Et quoniam, Deo gratias,
opulentiores estis, opes vestras pro eleemosyna pauperibus effundite, Dominum ante oculos praesentem semper
habete. » His dictis heros prudentissimus conticuit, et moveri castra de valle praecepit. Tandem [1076A]
perventum est Castoriam, in qua Natale Domini solemniter peregerunt; ibique per aliquot morati dies,
quaesitumque mercatum habere non potuerunt. Praetendebant enim homines civitatis illius eos nequaquam
peregrinos, sed gladiatores et tyrannos. Compulsi sunt ergo, inedia cogente, boves, equos et asinos rapere, et si
quid quod mandi posset convenientius inveniebatur. Egressi subinde Castoria castrametati sunt in Pelagoniam.
Castellum autem Haereticorum ibi erat munitissimum, abunde bonis omnibus refertum: quod undique
aggressum, habitatoribus ejusdem cum eo combustis, omnino pessum dederunt, haereticis nimirum inimicantes.
Omnes siquidem illi viatores, Judaeos, haereticos, Sarracenos aequaliter [1076B] habent exosos, quos omnes
appellant inimicos Dei. Castello igitur illo radicitus diruto, exstinctisque omnibus habitatoribus ejus, tentoriis
collectis pervenerunt ad flumen Bardanum, quod Boamundus cum parte sui exercitus pertransivit: pars etenim,
comes videlicet de Rosinolo, cum fratribus suis remansit. Homines autem imperatoris qui vias obsidentes,
palantes explorabant, videntes exercitum divisum, impetu facto irruerunt in comitem et in suos, sperantes se in
eos indifficulter praevalituros, exercitu duntaxat a se disgregato. Quo Tancredus sive per legatum sive per
tumultum cognito, necdum enim multum ab aliis aberant, rapidum calcaribus urgens cornipedem fulmineus
advolat; et fluvio qui intererat evadato, sed potius enatato, [1076C] festinum comiti contulit praesidium. Duo
siquidem millia militum Tancredum subsecuti fuere, qui similiter amne transito eis auxilium praebuerunt: qui
confestim, contra spem Turcopolorum, ipsis praevaluerunt, et eos de praelio fugaverunt, et de fugatis gloriose
triumphaverunt. Nonnullis autem peremptis, plures apprehensos, vinctos praesentaverunt Boamundo, qui eos
percunctatos quare tam crudeliter suae resisterent expeditioni, praesertim cum suo non inimicaretur imperatori,
ipsis respondentibus audivit: «Nos in roga imperatoris locati, nihil aliud quam quod ipse imperat possumus. »
Boamundus autem imperatori indignatus, seipsum tamen reprimens, eos quidem impunitos dimisit, [1076D] sed
ne suis de caetero nocerent, interminando eos compescuit. Dixisse tamen suis familiaribus putatur: «Nos
transituri per imperatorem, tumorem animi compescamus, et ne eum injuste exacerbemus, prout possumus
evitemus. Extremae imperitiae genus est, hominem ibi totum efflare spiritum, ubi commotus animus nullum
habebit effectum. Porro prudentiae modus est potestativum hominem seipsum dissimulare, ubi potentiae suae
nequit satisfacere. Prudentiae est, in tempus differre, quod continuo non possis implere. Rursus socordiae et
ignaviae redarguendus est, qui cum ultra non possit, intonat minis; cum vero possit, illatae obliviscitur
improbitatis. Si possumus, imperatorem beneficiis superemus; sin autem, mala nobis illata [1077A] aequanimiter
dissimulemus. » Haec ait, et iram. animi tacitus continuit. Hoc bellum factum est quarta feria in capite
jejuniorum. Nulli dubium quin illa die inviti pugnaverint peregrini, nisi quod se defendendi necessitas eis
incubuit. Interea imperatoris legati obviaverunt Boamundo (Boamundus enim jam suos ad eum direxerat) qui
eum per terram illam secure deducerent, et eis ubique mercatum impenderent. Misit autem ad hoc quemdam
suum corpalatium, valde sibi familiarem, hominem admodum solertem. Iste semper praeibat, et ex imperatore
regionarios allocutus, forum rerum venalium semper eis praeparabat. Ad quoddam ventum est castellum, quod
quia frumento, caseo, vino et oleo redundabat, aggredi contendebant; castellani siquidem, neque [1077B] eis
mercatum praeparabant, et in tantum eos verebantur, quod neminem eorum recipiebant. Boamundus autem
viriliter illud prohibuit, ne forte imperator in eo aliquam inveniret perperam: licet ei Tancredus et alii multum in
faciem restiterint; praevaluit tamen sententia prohibentis.
Mane facto obviam illi exierunt castellani, cruces prae manibus gestantes, et indulgentiam deprecantes, et ei
quaecunque placuissent offerebant; ille autem libenter eis indulsit et pertransivit. Venit autem ad civitatem quae
Serra dicitur, et ibi sufficiens habuerunt mercatum. Boamundus tunc prudenter egit, quoniam cum duobus
corpalatiis, sine aliqua amaritudine concordatus est, et amicissimi in die illa facti sunt; pro illorum denique
amicitia, [1077C] cuncta reddi animalia jussit quae sui rapuerant, quaecunque fuerunt inventa. Corpalatii autem,
hominibus omnia quorum fuerant, reddiderunt: luctus itaque plangentium, versus est in gaudium. Denique prout
tempus poscebat, de loco in locum castra metati sunt, et usque Rusam civitatem venerunt: ibi quaecunque
necessaria erant sufficienter comparatis (Graecorum quippe gens Boamundum videre desiderabat inhianter), suos
tetenderunt papiliones, feria quarta ante Coenam Domini. Boamundus ibi sua gente dimissa, cum paucis ad
imperatorem profectus est, suisque dixit hominibus: «Modeste vos agite: ego vos praeibo, vobis transitum
praeparatus; vos autem moderanter appropinquate civitatem, et omnia sapienter agite. » Tancredus [1077D]
autem caput et princeps militiae Boamundanae, videns Christianos in expeditione pauperatos et mendicos, eis in
immensum condoluit; et illos, qua cibaria invenirent, per aliam viam conducere cogitavit. Intraverunt igitur in
vallem uberae glebae gaudentem, et nutrimentis corporalibus refertam, ubi Pascha Domini celebraverunt.
Imperator audiens, quem nimium verebatur, advenisse Boamundum (frequenter enim de prudentia et audacia
9

