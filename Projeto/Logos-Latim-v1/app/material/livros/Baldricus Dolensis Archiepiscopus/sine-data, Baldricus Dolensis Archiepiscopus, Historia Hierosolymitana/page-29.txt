repererant, qui urbem longa obsidione depopulatam, et tandem combustam incolebant, qui forum venalium
rerum ab indigenis non accipiebant, nullus convenienter excogitare queat. Admirari quidem potest, sed unde
tandiu vixerint competenter definire non posset. Neque Deo, pro quo talia passi sunt, calumniose imputandum
est; qui castigat ut corrigat; flagellat autem paterno aflectu omnem filium quem recipit (Hebr. XII, 6) . In ipsis
etenim flagellis misericors est; et bonitas ejus secreta nihil agit perperam vel immisericorditer: Dei namque
judicia nunquam sunt injusta. Sed Christus de suis Christianis ita disponebat, ut in ipsis afflictationibus, praeter
spem barbarorum, convalescerent: [1118B] et cum eos putarent defecisse, superarent. In oppressionibus
siquidem suis, quae eis ut ad liquidum examinarentur contingebant, indesinenter decantabant: «Non nobis,
Domine, non nobis, sed nomini tuo da gloriam (Psal. CXIII) . » Haec redarguti, misericorditer, de profundis
clamabant et exaudiebantur; et super inimicos suos elevabantur.
Stephanus interim comes Carnotensis quem majores natu elegerant debere praeesse consiliis et publicis agendis,
homo facundus et singularis scientiae, aliquantula, ut dicebat, detentus infirmitate, ut dictum est, ad
Alexandretam secesserat convalescendi gratia: hujus reditum omnes exspectabant, utpote quem ducem, quem
consiliarium sibi praefecerant. Sperabant etiam, si rediret, ejus peritiam [1118C] omnibus valde jucundam. Is
autem, nondum capta civitate, ut dictum est, aegrotaverat et abierat. Ubi vero audivit Turcos civitatem
circumvallasse his et aliis exercitus rumoribus (non enim Alexandreta multum remota est ab Antiochia), montana
latenter conscendit quae declivae proeminebant civitati, quatenus pleniter addisceret exercitus utriusque, vel
defectus vel apparatus. Vidit itaque Turcorum innumera tentoria; et ipsos tanquam arenam maris per stadia
plurima diffusos: civitatem etiam vidit circumvallatam, et parvam Christianorum manum agnovit inclusam.
Arbitratus itaque consodales suos, vel jam omnes deletos vel omnes extemplo delendos: quid enim aliud expers
homo arbitrari poterat? [1118D] cum suis qui aderant, timore non modico perterritus, cursim fugam iniit et
clandestinus discessit. Satis tamen inconsulte, quia nullum allocutus fuerat de Christianorum expeditione.
Debuerat siquidem de suis aliquem clanculo prius mittere, nihil temere negligere; quid intus ageretur, revera
dignoscere; si posset, eos diligenter consulere: non metum qui omnibus imminebat, sibi soli totum arripere; nec
ut quilibet ex popularibus indecenter aufugere. Gloriosius enim ei fuerat mori cum fratribus, quam fugitivum
supervixisse, et in patriam rediisse. Quam offensam postea, tactus cordis contritione, rediens a patria in
Jerusalem, piavit; et sic omnibus satisfecit. Sed ad tempus, timor inconsultus eum ad inhonestam praecipitavit
fugam. Quod ad improperium ei multum imputatum fuit, [1119A] donec culpam diluit; inclusis etiam nimis
obfuit. Postquam enim castellum suum, reversus spoliaverat, et fugam initam accelerabat, imperatori ad
Philomenam obviavit; eique seorsum vocato dixit: «Antiochiam pro certo captam fuisse noveris a Christianis:
sed castellum, quod munitissimum proeminet urbi sibi retinuerunt Turci; et ecce, civitatem circumvallatam
obsident, et ex municipii propugnaculis expugnant: seu magis, ut reor, jam expugnaverunt eam, et omnes viri
perierunt. Consule igitur et tibi, et quam conducis genti: Consulo ita et ego: et quam citius revertere, ne forte
incidatis in manus insequentium nos; et vos omnes in ictu oculi pereatis. Quod si secus egeris, dico tibi, in
proximo, sed sero, temeritatis hujusce te poenitebit. » [1119B] Imperator confestim accito consilio suo, et
Francis, qui multi cum eo aderant; quia utrinque populus Gallus et Graecus ad obsessorum adjutorium copiosus
confluebat: rem eis ex ordine patefecit et dixit: «Franci, ad quos succurrendum festinaramus, majore quam nostro
nunc egerent auxilio: quia vel omnes in morte jam absorpti sunt, vel in captivitatem abducti sunt. Indigerent
ergo, seu qui eos vivificare posset auxiliatore; vel qui eos reduceret virtute praevalida, in quam minati sunt ex
longinqua captivitate. Nam ita comes iste, qui adest, testificatur: nos autem neutrum horum possumus. Auxilium
quod eis praeparabamus, praeproperum anticipavit tempus. Ecquid amplius possumus? Postquam omnes deleti
sunt, quid eis nostrum proficeret [1119C] auxilium? Illuc quippe laboriose et dispendio magno tendere, ubi nihil
proficias, extremae dementiae est. Visum est igitur nobis, ut ocius revertamur; ne forte et nos inutiliter
exterminemur. Ecce enim Turci plus solito insolentiores, et prae sanguine effuso tigridibus efferaciores, si nobis
irruant, facillime praevalebunt: quia nostri, rumoribus his auditis, excordes illico titubabunt. Revertamur igitur,
et rem nostram in tempus crastinum differamus. Veniet, inquam, dies cum sanguinem effusum, de Turcis
perfidis ultum iri proficiscemur. Volo ad praesens moriantur nostri, morte repentina; sed regrediantur, ut vivant;
et reservemus et reparemus eos, ad irascendum et ulciscendura. Interim, post terga terram istam, edicto imperiali,
devastatam iri praecipimus: [1119D] ut si quando Turci in nos emerserint, dum nihil hic invenerint coacti
recedant. Porro gentem istius regionis incolam transferri mandamus in Bulgariam: ut nullius rei redarguamur
immemores. » Itaque Franci revertebuntur inviti, et amarissime lamentabantur. Multi etiam e pauperibus
peregrinis passim moriebantur, aegroti diutius invaletudinibus. Guido Boamundi frater erat cum imperatore,
donee rumigerulus comes loquebatur: hic, audito loquentis vaticinio, valde contristatus est; et ex ipsis
praecordiorum conquestus medullis, lacrymatus est. Ejulans ergo clamabat: «Heu! mi frater et charissime
domine Boamunde, quid contigit? Quamodo spes populi Dei cecidisti? Putamusne [1120A] sic promeruisti? Vae
mihi! cur ipse non potius perii? O Deus, quare sic judicasti? Cur populum tuum sic abominatus es? Ut quid
improperium facti sumus gentium? Quis mihi det, Boamunde frater dulcissime, ut ego moriar pro te? Moriatur
anima mea, gens Dei, duces totius laudis titulo digni, morte vestra. » Haec dicens et aduncis unguibus pubentes
genas dirimebat, flavamque caesariem decerpebat; et omnes ad lamenta ciebat auditores. Vix autem consolatus,
29

