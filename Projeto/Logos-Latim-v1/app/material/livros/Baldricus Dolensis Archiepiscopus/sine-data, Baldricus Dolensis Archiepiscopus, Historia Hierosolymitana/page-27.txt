sanctissimus. Hos omnes aspiciebam, neque, ut dictum est, homo dementatus, Dominum meum sanctumque illud
collegium agnoscebam. Dixitque mihi Dominus: Agnoscisne me?» Cui ego, vocem quippe percunctantis
intelligebam, sed personam interrogantis nondum agnoscebam: «Nequaquam, Domine mi. » Interim crux
splendida super caput ejus resplenduit apposita. Interim interrogavit me eumdem sermonem, et ego. «Si bene,
Domine mi, percipio, ex signo crucis capiti tuo impositae crucifixum et Redemptorem nostrum te intelligo. Qui
dixit: Ita est plane ut dicis. » Ego vero suffusus lacrymis genas ad pedes ejus singultuosus cecidi, et adjeci:
«Domine, miserere nostri. Domine, memor esto populi tui, Domine Deus, adjuva nos. » Et Dominus ad me: «Et
ego huc usque vos juvi; nam et Nicheam obtinere vos permisi, et in multis vos protexi praeliis; meque duce
vicistis, et Antiochiae praevaluistis, et [1114A] in ipsa obsidione multa pro voto vestro vobis indulsi: vos,
beneficiis meis ingrati, contra me intumuistis; et tanquam ex adipe iniquitas vestra prodiit; meque, gens
injuriosa, gentiliter exacerbastis, dum cum mulieribus vel alienigenis, vel vestrae professionis, sed illicitis,
fornicati estis. Iste siquidem singularis paedor coelos attigit, et oculos meos a vobis avertit. Retribuam igitur ego
vestrae ingratitudini, nec parcam prostitutae et lupananti multitudini. » Tunc misericordiae mater Petrusque
beatus ad pedes misericordes ceciderunt Redemptoris; et his supplicationibus iram mitigabant minitantis:
«Domine, tot annis gens pagana domum istam, quae domus erat orationis, obtinuit: suisque spurcitiis, proh
pudor! eam delegavit: et [1114B] ecce, paucorum culpis exigentibus, omni Christianitati tuae, quae domum
istam suo sanguine exinde liberavit, eam deleturus irasceris? Parce, Domine, parce; parce populo tuo; et ne des
haereditatem tuam in perditionem, ut dominentur eis nationes. » Acquievit Sanctus sanctorum supplicantis matris
et apostoli precibus, jamque vultu jucundior dixit mihi: «Vade, et dic populo meo: Lupanar, et prostibulum, et
omnem a vobis removete abusum; et vestra lacrymis eluite facinora; et ad me revertimini, et ego revertar ad vos:
et infra quinque dies opportunum providebo vobis auxilium. Quia Deus nihil habens immisericordiae, ipse sum.
Interim quotidie decantent: Congregati sunt inimici nostri et gloriantur in virtute sua. Contere fortitudinem
[1114C] illorum, Domine, et disperge illos: ut cognoscant quod non est qui pugnet pro nobis, nisi tu, Deus
noster. Disperge illos in virtute tua; et depone eos, protector noster Domine, Haec et alia capitula, Deitatem
complacantia, indesinenter psallant. » Haec sacerdos dixit, et adjecit: «Fratres et domini mei, nolite meae
discredere parvitati: quoniam non fictis loquor ambagibus; nec fantasticis elusus fallo vos imaginationibus. Si
vultis, etiam hujusce rei faciam experimentum, ne forte, quod absit, contemnatis quod vobis edixi, Redemptoris
mandatum. Vel de turris cujuslibet summitate me praecipitate, vel in ignem projicite; et dum vobis illaesus
videbor, tunc demum acquiescite. Alioquin, me figmenta locutum scitote. » Podiensis [1114D] Evangelium et
crucem coram afferri mandavit: super quae presbyter, satis faciens populo, juravit ita visionem seriatim se
vidisse, sicut testatus fuerat in eadem concione. Populus omnis statim ad lamentum convertitur; et de reatus sui
confessione alius alium cohortatur: videres suffusa fletibus Christianorum ora: capitibus cineratis, et nudis
pedibus, passim orationis gratia, omnis aetas, nulla excepta persona, maturabant per ecclesias: petunt auxilium,
rogant consilium. Inspiravit autem Dominus eis hoc consilium, quod unanimiter acceperunt. Dixit enim quispiam
illorum: «Optimates nostri, juremus ad invicem, quod nullus nostrum deinceps de isto sancto, quoad vixerit,
subter fugiat [1115A] collegio: donec Sepulcro Domini Dei nostri, pro quo viam hanc ingressi sumus,
deosculato. Tunc, etiam consalutatis fratribus, qui voluerint ad propria revertantur. » Placuit itaque sermo iste
communi conventui. Juraverunt igitur omnes duces, quorum vocabula superius habes praenotata. Tancredus
idem juravit et adjecit: Quod quandiu posset sexaginta secum habere milites, a Jerosolimitano itinere nequaquam
recederet. Animata est igitur et corroborata tota Christianorum congregatio, et in immensum exhilarata est, tali
communicata juramento.
Erat etiam ibi quidam peregrinus, nomine Petrus, cui, antequam Antiochia praeoccuparetur, sanctus apparuerat
Andreas, interrogans eum et dicens: «Quid agis, bone vir?» Cui Petrus: «Quis enim [1115B] es tu, demine mi?»
Dicit ei: «Ego sum Andreas apostolus Christi. Noveris igitur volo, quoniam postquam ingressus civitatem istam,
beati Petri Ecclesiam intraveris, invenies illo in loco, » locumque demonstravit, «lanceam quae latus Salvatoris
in cruce perforavit. Quidquid enim in patibulo crucis salutare illud Spiritus sancti domicilium tetigit
sacrosanctum est, et Christianis omnibus specialiter amplectendum est. » His dictis, beatus disparuit apostolus.
Peregrinus, his auditis, siluit. Responsum enim apostoli nemini propalare voluit: aestimabat enim se somniantis
more visionem vidisse istam. Beatus tamen Andreas, sicut postea peregrinus referebat, cum ad locum usque
deportaverat; [1115C] ibique quod diu latuerat totum demonstraverat. Capta igitur civitate, et, ut dictum est,
multum profligata Christianitate, iterum apparuit ei beatus Andreas dicens: «Quare, pusillanimis, lanceam non
abstulisti?» Cui Petrus: «Eequis, inquit, domine, meo crederet auditui. —Noli desperare, » ait apostolus, «noli
desperare. Sed scito pro certo ut dixi, tibique demonstravi, omnia vera esse; scias enim quoniam haec revelatio
multum proderit fatigatis Christianis: utpote quibus pro lancea, confidentia profluet salutaris. Infra enim quinque
dies visitabit eos Dominus, et potenter eruet eos a persequentium manibus. » Petrus autem consilium hoc sibi
divinitus insinuatum suis patefecit comitibus. Populus autem discredebat, et testificanti [1115D] subsannabat.
Perstitit ille, et jurejurando affirmavit bis ei sanctum Andream apparuisse, sibique talia denuntiasse; et ne ulterius
secretum sibi concreditum absconderet vehementer adjurasse. Tandem crediderunt juranti, viresque pristinas
animo resumpserunt, tanquam expergefacti a somno. Jam enim duo praecones emerserant, qui de sua salute,
27

