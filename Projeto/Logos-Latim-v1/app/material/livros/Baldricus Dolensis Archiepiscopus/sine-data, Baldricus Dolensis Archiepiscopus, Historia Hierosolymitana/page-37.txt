tutandis expeditiores adestote. Melius est nos convenire et pugnare, quam nos a nobis separari et superari. In
bellis mora modica est, sed vincentibus lucrum quam maximum; obsidiones multa consumunt tempora, et vix
obsessa [1135B] subjugantur municipia. Bella nobis subdent nationes et regna: bello subacti evanescent tanquam
fumus inimici: bello peracto et hoste devicto, vastum imperium nobis patebit. Bonum est ergo ut conveniamus,
quoniam si Deum promereri poterimus ducem, et praeambulum, non indubitanter statim de inimicis nostris
triumphabimus. Accelerate, inquam, ne nos inveniant aemuli nostri, dum venerint, imparatos. Â» Dux et comes
legationem gratanter audiebant, quoniam bellum inhianter esuriebant; fecerunt pacem cum Gibellensi admiralio,
et acceptis ab eo muneribus, auro et burdonibus, et aliis quae complacuerunt pactionibus, civitate relicta,
confratrum ad auxilium profecti sunt; sed tunc minime Turcos quos sperabant invenerunt. Frustrato igitur
[1135C] quod desiderabant praelio, frustrata est illorum praeliandi voluntas in illa die; hospitati sunt autem ultra
fluvium, et ex illa parte castellum illud obsederunt. Nec multo post equitaverunt ex Christianis quidam ad
Tripolim, si qua possent obesse Gentilibus illis attentantes. Invenerunt igitur gentem illam effusam extra
civitatem, Arabes et ipsos Tripolitanos et Turcos, excursum Christianorum similiter exspectantes, et velut in
insidiis latitantes. Alii vero pertinaciter invaserunt alios: Agareni siquidem illos primos impetus aliquantulum
sustinuerunt, et diutius obluctati sunt. Tandem percutientibus, terga dedere; et in tergiversatione illa e suis multos
amisere. Ceciderunt etiam ibi multi ex nobilioribus civitatis. Mulieres, matres et virgines a pinnarum [1135D]
spectaculis, mala Christianis imprecabantur, et pro suis anxiebantur et ingemiscebant; et tamen forsitan earum
aliquae probitati Francorum in cordibus suis applaudebant. Tanta fuit eo die Paganorum occisio, et cruoris
effusio, ut fluvius, qui civitatem alluebat, rubuisse visus fuerit; et cisternae civium, quae in urbis erant sinu, quas
ille fluvius alebat, sanguine illo contaminatae sorduerint. Incubuit igitur moeror et luctus Tripolitanis quam
maximus, tum pro trucidatis suis majoribus, tum pro cisternis foeda sanguinis incursione pollutis. Porro die illa
duobus affecti damnis, duplices profuderunt lacrymas: angustiabat eos quod inopinabiliter Franci potiti sunt
trophaeo; contristabat eos cisternarum suarum, quas [1136A] magnipendebant, sanguinolenta foedatio. Exterriti
sunt usque ad defectionem Tripolitani, et ulterius sine obsidione obsessi, non audebant exire civitatis portam.
Tripolitanorum finitimi eisdem percellebantur infortuniis. Franci gratulabunda potiti victoria, hymnizantes Deo,
reversi sunt ad suos. Die altera milites de exercitu equitaverunt ultra vallem Desem, depraedatum terram; et
inventis bobus et asinis, ovibus et camelis, quorum fuit numerus fere ad tria millia, tanta onusti praeda, cum
gaudio remearunt ad castra. Sederunt ergo ad castrum illud, nam nimis erat inexpugnabile, tribus mensibus et
una die. Celebraverunt etiam ibi Pascha suum, quarto Idus Aprilis. Naves enim Christianorum, de quibus
inprimis diximus, ad quemdam applicuerant portum [1136B] satis tutum et castello vicinum; quae
suppeditaverant castrensibus illis frumentum et vinum, caseum et oleum, fabam et lardum, et totius ubertatis
mercatum. Idcirco et illuc tandiu consederant, quoniam et navigium eos sustentaverat, et terram opulentam
depraedatum frequenter exibant. Exibant, inquam; et quoniam nullatenus a suo fraudabantur voto, ob id laetiores
revertebantur, et ad discurrendum iterum vehementer incitabantur. Ibi etiam multi ex Christianis perempti sunt,
quoniam et Sarracenorum gladii non semper fuerunt obtusi, nee semper eorum militia fuit otiosa, nec manus
invalida, quoniam et occiderunt Anselmum de Rabamonte, et Wilhelmum Picardum, viros alti sanguinis et
gnaros rei militaris, quorum praeclara facinora [1136C] evidenter comperta sunt in illa Christi militia. Et plures
alii ceciderunt, quorum nomina in memoriali vitae suae contineat; nos enim, non omnia possumus omnes.
Tripolitanus autem rex per internuntios saepe Christianorum duces alloquebatur, et omnimodis eorum animos
pertentabat, ut datis ei muneribus secum paciscerentur, castrum dimitterent, et pactas acciperent pecunias.
Christiani de Christianitate illi proponebant, nec aliter a proposito suo divelli poterant. Rex ille Christianitati
nimium recalcitrabat, quoniam patrum leges et atavorum consuetudines verebatur et verecundabatur.
Tempore procedente novae fruges exalbuerant, quoniam tractus ille terrarum majoribus quam citra montanus
vaporat fervoribus; et idcirco properantior [1136D] aestas properantiores maturat messes. Martio mediante, fabae
colligebantur novellae; Idus Aprilis, frumenta secabantur, et vindemiarum redibat autumnus. Locuti sunt igitur et
dux Northmannus et Flandrensis, et Tolosanus, et Tancredus de via peragenda, quoniam jam instabat, imo poene
transierat temporis opportunitas. Dimisso igitur quod diu obsederant castello, ventum est ad Tripolim, pactique
sunt cum Tripolitanis: rex siquidem quindecim millia Byzanteorum dedit illis, et quindecim equos magni pretii,
et reddidit eis trecentos peregrinos, quos ex diu tenuerat captivos. Denique sub obtentu pacis, mercatum eis
praestitit, unde refecti sunt universi; et firmiter eis pepigit, quod si bellum [1137A] quod eis Admiralius
Babylonicus praeparabat aliquando evincere possent, ipsemet Christianus efficeretur et terram suam in eorum
fidelitate retineret.
Itaque discesserunt a civitate, Maio mediante. Eundum illis erat, et iverunt tota die per arctam et arduam atque
inviam viam; et sero pervenerunt ad castrum cui nomen Bethoron: deinde appropinquaverunt civitati sitae in
littoribus maritimis, quae dicitur Zebaris. Ibi propter aquarum penuriam perpessi sunt sitis immoderatam
angustiam, qua nimis defecti cursum praeparaverunt ad fluvium Braim: ibi recreati sunt quantum ad potum, et
homines et jamenta. Die vero Ascensionis Dominicae commeare illos oportuit per viam angustam; ibi discursum
Gentilium tota die metuebant; metuendo tamen, [1137B] ab eundo non vacabant. Signiferi et milites, armati
37

