excederet. Quae licet ex sententia adimplere nequiverim, bene tamen ab alio gesta, plurima ex parte approbare nec
minus probare didicerim.
Grammaticae tum fervebat studium.—Ergo alienorum judiciorum, valde temerarius (sed ex fidei
[0681D] amore) et impudens, me fateor incidisse discrimina, quia dum corrigendi voto, haec me compererint attigisse
studia, fortassis secunda deterius appretiari poterunt quam priora. Cum enim passim videamus fervere grammaticam, et
quibusque vilissimis prae numerositate scolarum hanc patere noverimus disciplinam, horrori fuit, et si non uti
debuimus, vel uti potuimus, hanc nostri gloriam temporis non scribere: imo reliquisse sub inconditi scabredine
sermonis [0682A] historiam, videram, his Deum diebus quam fecerit a saeculo, mirabiliora gessisse, gemmamque
hujusmodi extremo diversari in pulvere; tantique contemptus impatiens, curavi quibus potui eloquiis, id omni charius
auro, quod neglectui tradebatur, absolvere.
Poesi plus aequo incubuerat Guibertus.—Nec id solo praesumptive, instinctu egi meo, sed sua aliquibus
petitione, huic adnitentibus fideliter voto. Quidam sane, prosa ut scriberem, metro autem id fieri plerique rogabant,
quoniam talis me studii in primaevo rudimenta celebrasse satius justo, compererant. At ego juventute, gradu,
experientiaque provectior, non id verbis plausilibus, non versuum crepitibus enuntiandum rebar, sed majori, si dicere
audeam, quam omnes belli Judaici historias maturitate [0682B] dignum digeri, si esset cui Deus copiam super hac re
tribueret, arbitrabar. Nec diffiteor me post Jerosolymae captionem, ex quo illi, qui tantae interfuerant expeditioni redire
coeperunt, ad scribendum ea animum appulisse, sed quia quarumdam circa istud importunitatum obices astiterant,
distulisse. Sed quia, Deo permittente, nescio si volente, voluntati meae constat oblata facultas, in id quod pie
affectaveram fortasse a cunctis ridendus, incessi, cachinnos ac triscuria praetergrediens aliquorum, dum modo diuturni
eruptioni conceptus quacunque delatratione sategerim. Et si sit qui rideat, non tamen juxta posse gerenti ac sanum
intendenti detrahat, nec meis praepropere naevum dictis inurat, sed si penitus aspernatur, posthabita lite verborum, ipse
[0682C] male perorata rescribens, exempla dictandi praebeat.
Ex relatione texit Historiam.—Porro si quis aliquid subobscure dictum causetur, notam sibi hebetudinis
infligere vereatur, cum pro certo noverim quod ex his quae in subjecto libro dixerim, nemini in litteris exercitato juste
quaestionem moverim. Corrigendum igitur, nescio an corrumpendum, historiae ipsius aggressurus exemplar, primo
causas et necessitates quae hujus occursum expeditionis urgebant, sicut audieram, proposui referendas, et sic,
occasionibus praemonstratis, res demum attexere gestas. Quorum tenorem, ab illo priori quem prosequor auctore, multa
varietate [ al., veritate] prolatum, ab eis qui eidem interfuerant viae, edidici. Ea sane quae ferebantur in libro, contuli
crebrius cum [0682D] ipsorum qui facta viderant verbo, et procul dubio expertus sum quia neutrum discreparet ab
altero; quae autem addiderim, aut ab his qui videre didicerim, aut per me ipsum agnoverim.
Idcirco non mirum si in nonnullis hallucinatur.—Quod si quidpiam aliter dictum quam se res habet,
constiterit, incassum fateor mendacii 369 mihi probra callidus deprehensor objecerit, cum me fallendi [0683A]
desiderio nulla dixisse, sub Dei testimonio scire possit. Quid enim mirum si fallimur, dum aliena facta referimus, cum
nos ne nostras ipsorum quidem cogitationes ac opera, non dico verbis exprimere, sed ne colligere tacita saltem mente
possimus? Quid de intentionibus loquar, quae adeo latere plerumque probantur ut vix ab ipso interioris hominis
acumine discernantur? Non est igitur severius arguendum, si ignoranter in verba prolabimur; sed illud est irremissibili
censura terendum, cum falsitas ex industria deceptionis, vel cujuspiam subornationis voto contexitur.
Quare nomenclatura recentiori in citandis propriis nominibus fuerit usus.—Porro de nominibus
hominum, provinciarum et urbium multa mihi est difficultas [0683B] ingenita. Dum enim quaedam, quorum attigerim
notionem, male ab illo auctore expressa cognosco, remota quaelibet, eoque magis incognita, eadem pravitate enuntiata
non dubito. Verbi gratia: Turcos, quotidiano increpitamus strepitu; Corozaniam, quiddam novi nominis vocitamus. Ubi
vocabulorum vetustas quoniam pene prorsus obliterata delituit, antiquitate omni, etiamsi ad integrum patuisset, amota,
nihil nisi quod publice cantitatur dicere libuit. [0684A] Si enim Parthos, ut aliqui sentiunt, non Turcos, Caucasum, non
Corozaniam ponerem, quasi sectando authentica, obscurus fierem, meque illis qui de propriis regionum nominibus
certant carpendum exponerem. Et maxime illud attendo quia, sicut in his provinciis, terras novis constat vocabulis
insignitas, itidem immutari non dubitamus et exteras. Namque si ea quae olim Neustria, modo Northmannia appellatur;
et quae Austria, nunc Lotharingia pro aliquibus accidentiis nuncupatur, idem apud Orientales quomodo fieri non
credatur? Ut asserunt plane quidam, ipsa quondam Memphis Aegyptia, Babylonia nunc dicitur. Vulgari itaque modo
malui enuntiare aliqua quam obscurari aut contendere ponendo diversa. De nomine autem Podiensis (vulgo, le Puy)
[0684B] episcopi diu haesi. Vix in hujus operis fine edidici, non enim in meo habebatur exemplari.
Parcat quoque lector meae sermonis incuriae, indubie sciens quia quae habuerim scribendi, eadem mihi
fuerint momenta dictandi, nec ceris emendanda diligenter, excepi; sed uti praesto est, foede delatrata membranis
apposui. Nomen autem indidi quod arrogantia careat gentisque honori proficiat, scilicet: DEI GESTA PER FRANCOS.

