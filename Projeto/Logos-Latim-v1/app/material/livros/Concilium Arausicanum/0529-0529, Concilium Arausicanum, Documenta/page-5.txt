Hoc etiam salubriter profitemur et credimus, quod in omni opere bono non nos incipimus et postea per dei
misericordiam adiuuamur, sed ipse nobis nullis praecidentibus bonis meritis et fidem et amorem sui prius
inspirat, ut et baptismi sacramenta fideliter requiramus et post baptismum cum ipsius adiutorium ea, quae sibi
sunt placita, implere possimus.
Vnde manifestissime credendum est, quod et illius latronis, quem dominus ad paradysi patriam reuocauit et
cornilii centorionis, ad quem angelus domini missus est, et zacchei, qui ipsum dominum suscipere meruit, illa
tam admirabilis fides non fuerit de natura, sed diuinae gratiae largitate donata.
Et quia difinitionem nostram, quae supra scripta est, non solum religiosis, sed etiam lahicis medicamentum esse
et disideramus et cupimus, placuit, ut eam etiam inlustris ac magnifici uiri, qui nobis cum ad praefatam
festiuitatem conuenerant, propria manu suscribserint.
Caesarius in christi nomine episcopus exemplar constitutionis nostrae ededi et autenticum in arciuo ecclesiae
reseruaui.
Item suscriptionis.
Caesarius in Christi nomine episcopus constitutionem nostram religi et suscripsi.
Notaui sub die V non- Iulias, Decio iuniore u- c- consule.
Iulianus peccator suscripsi.
In Christi nomine Constantius episcopus consensi et suscripsi.
Cyprianus in Christi nomine episcopus consensi et suscripsi.
Fylagrius in Christi nomine episcopus consensi et suscripsi.
In Christi nomine Maximus episcopus consensi et suscripsi.
Praetextatus in Christi nomine episcopus consensi et suscripsi.
Eucherius in Christi nomine episcopus consensi et suscripsi.
Item Eucerhius in Christi nomine episcopus consensi et suscripsi.
Alethius in Christi nomine episcopus consensi et suscripsi.
Heraclius in Christi nomine episcopus consensi et suscripsi.
Lupercianus in Christi nomine episcopus consensi et suscripsi.
In Christi nomine Principius episcopus consensi et suscripsi.
Vindimialis in Christi nomine episcopus consensi et suscripsi.
Petrus Marcellinus Felix Liberius uir clarissimus et inlustris praefectus praetorii Galliarum atque patricius
consentiens suscripsi.
5

