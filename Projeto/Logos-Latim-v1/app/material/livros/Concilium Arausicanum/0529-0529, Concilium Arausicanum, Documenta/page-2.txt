et: gratia dei sum id, quod sum.
Si quis per naturae uigorem bonum aliquid, quod ad salutem pertinit uitae aeternae, cogitare, ut expedit, aut
elegire siue salutari, id est euangelicae, praedicationi consentire posse confirmat absque inluminatione et
inspiratione spiritus sancti, qui dat omnibus suauitatem in consentiendo et credendo ueritati, heritico fallitur
spiritu, non intellegens uocem dei in euangelio dicentes: sine me nihil potestes facire, et illud apostoli: non quod
idonei sumus cogitare aliquid a nobis quasi ex nobis, sed sufficientia nostra ex deo est.
Si quis alios misericordia, alios uero per liberum arbitrium, quod in omnibus, qui de praeuaricationem primi
hominis nati sunt, constat esse uisiatum, ad gratiam baptismi posse uenire contendit, a recta fide probatur
alienus.
His enim non omnium liberum arbitrium per peccatum primi hominis adserit infirmatum aut certe ita laesum
putat, ut tamen quidam ualeant sine reuelatione dei mysterium salutis aeternae per semit ipsos posse conquirere.
Quod quam sit contrarium, ipse dominus probat, qui non aliquos, sed neminem ad se posse uenire testatur, nisi
quem pater adtraxerit, sicut et petro dixit: beatus es, simon bariona, quia caro et sanguis non reuelauit tibi, sed
pater meus, qui in caelis est; et apostulus: nemo potest dicere dominum iesum nisi in spiritu sancto.
De adiutorio dei.
Diuini est muneris, cum et recte cogitamus et pedes nostros a falsitate et iniustitia continemus; quotiens enim
bona agimus, deus in nobis adque nobis cum, ut operemur, operatur.
De adiutorio dei.
Adiutorium dei etiam renatis ac sanatis semper est implorandum, ut ad finem bonum peruenire uel in bono
possint opere perdurare.
De obligatione uotorum.
Nemo quicquam domino recte uoueret, nisi ab ipso acceperit, quod uouerit, sicut legitur: et quae de manu tua
accipimus, damus tibi.
Quales nos diligat deus.
Tales nos amat deus, quales futuri sumus ipsius dono, non quales nostro merito.
De reparatione liberi arbitrii.
Arbitrium uolumtatis in primo homine infirmatum nisi per gratiam baptismi non potest reparari; quod amissum,
nisi a quo potuit dari, non potest reddi; unde veritas ipsa dicit: si uos filius liberauerit, tunc uere liberi erites.
Nullus miser de quantacumque miseria liberatur, nisi qui dei misericordia praeuenitur, sicut dicit psalmista: cito
anticepit nos misericordia tua, domine, et illud: deus meus, misericordia eius praeueniet me.
Ab eo, quod formauit deus, mutatus est adam, sed in peius per iniquitatem suam; ab eo, quod operata est
iniquitas, mutatur fidelis, sed in melius per gratiam dei.
Illa ergo mutatio fuit praeuaricatoris primi, haec secundum psalmistam mutatio est dexterae excelsi.
2

