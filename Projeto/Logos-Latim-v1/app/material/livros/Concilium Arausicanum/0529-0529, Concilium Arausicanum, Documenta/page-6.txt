Syagrius uir inlustris consensi et suscripsi.
Cariattho uir inlustris consensi et suscripsi.
Opilio uir inlustris consensi et suscripsi.
Marcellus uir inlustris consensi et suscripsi.
Pantagatus uir inlustris consensi et suscripsi.
Nanatius uir inlustris consensi et suscripsi.
Deudatus uir inlustris consensi et suscripsi.
In hoc loco continetur sinodus arausica, quam per auctoritatem sanctus papa bonefatius confirmauit.
Et ideo quicumque aliter de gratia et libero arbitrio crediderit, quam uel ista auctoritas continet, uel in illa synodo
constitutum est, contrarium se sedi apostolicae et uniuersae per totum mundum ecclesiae esse cognoscat.
Continentur etiam in hoc codice sanctorum antiquorum patrum sententiae.
Et quam<uis> sinodus aurausica prius sit facta quam auctoritas ista, tamen pro reuerentia sedis apostolicae hoc
mihi iustum uisum est, ut prius domini papae auctoritas scriberetur.
et ne forte aliquis dicat quod insinuatio gratiae rudis sit ac nouella, et a nullo alio tam deliberate et tam frequenter
quomodo a sancto augustino episcopo commendata est, quid exinde innocentius papa urbis romae in sede
apostolica constitutus praedicauerit, quid etiam sanctus ambrosius mediolanensis episcopus senserit, quid
sanctus hieronymus presbyter insinuauerit, aliqua ex ipsorum libris capitula adicienda credidimus; ut qui forte
hucusque plus quam oportuit incaute et simpliciter credidit, ad tantorum patrum regulam animum suum inclinare
et adcommodare non dubitet.
Sanctus augustinus inquit: venerabilis [inquit] innocenti episcopi de hac re ista est sententia ad carthaginiense
concilium data: "liberum enim, inquit, arbitrium olim ille perpessus est, qui, dum suis inconsultius utitur bonis,
cadens in praeuaricationis profunda dimersus nihil quemadmodum exinde surgere possit inuenit; sua que in
aeternum libertate deceptus, huius ruinae latuisset oppressu, nisi eum post christi pro sua gratia releuasset
aduentus, qui per nouam regenerationis purificationem omne praeteritum uitium sui babtismatis lauacro
purgasset".
Quid ista sedis apostolicae sententia clarius atque manifestius?
huic se caelestius pelagii discipulus consentire professus est, dicens: "damno omnia secundum sententiam
antecessoris tui innocenti".
Nam quod fidem non de libero arbitrio sed de dei gratia habeamus, probat sanctus ambrosius, dicens in ymno
paschali:
fidem
refundens
perditis,
/
caecos que uisu inluminans. /
Fidem utique, quam adam peccando fuderat, christus miserando refudit.
Item ait sanctus augustinus: pelagiani dicunt ab homine incipere meritum, cui deus subsequens gratiae retribuit
augmentum.
6

