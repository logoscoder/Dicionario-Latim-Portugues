Suam uolumtatem homines faciunt, non dei, quando id agunt, quod deo displacit; quando autem ita faciunt, quod
uolunt, ut diuinae seruiant uolumtati, quamuis uolentes agant, quod agunt, illius tamen uolumtas est, a quo et
praeparatur et iubetur, quod uolunt.
De palmitibus uitis.
Ita sunt in uite palmites, ut uiti nihil conferant, sed inde accipiant unde uiuant; sic quippe uites est in palmitibus,
ut uitale alymentum subministrit eis, non sumat ab eis.
Ac per hoc et manentem in se habere christum et manere in christo discipulis prodest utrumque, non christo.
Nam praeciso palmite potest de uiua radice alius pollolare; qui autem praecisus est, sine radice non potest uiuere.
De dilictione, qua diligimus deum.
Prorsus donum dei est diligere deum.
Ipse ut diligeretur dedit, qui non dilictus diligit.
Displicentes amati sumus, ut fierit in nobis unde placerimus.
Diffundit enim caritatem in cordibus nostris spiritus patris et filii, quem cum patre amamus et filio.
Ac sic secundum supra scriptas sanctarum scripturarum sententias uel antiquorum patrum definitionis hoc deo
propitiante et praedicare debemus et credere, quod per peccatum primi hominis ita inclinatum et adtinuatum
fuerit liberum arbitrium, ut nullus postea aut diligere deum sicut oportuit aut credere in deum aut operari propter
deum quod bonum est possit, nisi eum gratia misericordiae diuinae praeuenerit.
Vnde et in abel iustum et noe et habraham et isaac et iacob et omnem antiquorum sanctorum multitudinem illam
praeclarum fidem, quam in ipsorum laude praedicat apostulus paulus, non per bonum naturae, quod prius in
adam datum fuerat, sed per gratiam dei credimus fuisse conlatam.
Quam gratiam etiam post aduentum domini omnibus, qui baptiszari disiderant, non in libero arbitrio habere, sed
christi nouimus simul et credimus largitate conferri, secundum illud, quod iam saepe dictum est et praedicat
paulus apostolus: vobis donatum est pro christo non solum, ut in eum credatis, sed etiam, ut pro eo patiamini, et
illud: deus, qui coepit in uobis bonum opus, perficiet usque in diem domini nostri, et illud: gratia salui facti estis
per fidem et hoc non ex uobis; dei enim donum est, et quod de se ipso ait apostulus: misericordiam consecutus
sum, ut fidelis essem (non dixit: quia eram, sed: ut essim), et illud: quid habis, quod non accipisti?
et illud: omne datum bonum et omne donum perfectum desursum est descendens a patre luminum, et illud: nemo
habit quicquam, nisi illi datum fuerit desuper.
Innumerabilia sunt sanctarum scripturarum testimonia, quae possint ad probandam gratiam proferri, sed
breuitatis studio praetermissa sunt, quia et reuera, cui pauca non sufficiunt, plura non proderunt.
Hoc etiam secundum fidem catholicam credimus, quod post acceptam per baptismum gratiam omnis baptiszati
christo auxiliante et cooperante, quae ad salute animae pertinent, possint et debeant, si fideliter laborare
uoluerint, adimplere.
Aliquos uero ad malum diuina potestate praedistinatus esse non solum non credimus, sed etiam, si sunt, qui
tantum mali credere uelint, cum omni detestatione illis anathimam dicimus.

4

