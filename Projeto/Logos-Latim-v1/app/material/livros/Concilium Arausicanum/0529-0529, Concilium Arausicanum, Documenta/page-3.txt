Nemo ex eo, quod uidetur habere, glorietur, tamquam non acciperit, aut ideo se potet accipisse, quia littera
extrinsecus uel, ut legeretur, apparuit uel, ut audiretur, sonuit.
Nam sicut apostolus dicit: si per lege iustitia, ergo christus gratis mortuus est.
Ascendens in altum captiuauit captiuitatem, dedit dona hominibus.
Inde habit quicumque habit; quisquis autem inde se habere negat, aut uere non habit aut id, quod habit, auferetur
ab eo.
De furtitudine christiana.
Furtitudinem gentilium mundana cupiditas, furtitudinem autem christianorum dei caritas facit, quae diffusa est in
cordibus nostris non per uolumtatis arbitrio, quod est a nobis, sed per spiritum sanctum, qui datus est nobis.
Nullis meritis gratiam praeuenire.
Debetur mercis bonis operibus, si fiant; sed gratia, quae non debetur, praecedit, ut fiant.
Neminem nisi deo miserante saluari.
Natura humana, etiam si in illa integritate, in qua est condita, permanerit, nullo modo se ipsa creatore suo non
adiuuante seruarit; unde cum sine dei gratia salutem non possit custodire, quam accepit, quomodo sine dei gratia
poterit reparare, quod perdedit?
nihil boni hominem posse sine deo.
Multa deus facit in homine bona, quae non facit homo; nulla uero facit homo bona, quae non deus praestat, ut
faciat homo.
De natura et gratia.
Sicut eis, qui uolentes in lege iustificari et a gratia excederunt, uerissime dicit apostolus: si ex lege iustitia est,
ergo christus gratis mortuus est, sic eis, qui gratiam, quam commendat et percipit fidis christi, potant esse
naturam, uerissime dicitur: si per naturam iustitia est, ergo christus gratis mortuus est.
Iam enim erat lex et non iustificabat; iam hic erat et natura et non iustificabat.
Ideo christus non gratis mortuus est, ut et lex per illum impleretur, qui dixit: non ueni legem soluere, sed
adimplere; et natura per adam perdita per illum repararetur, qui dixit uenisse se quaerere et saluare, quod
perierat.
De his quae hominum propria sunt.
Nemo habit de suo nisi mendacium et peccatum; si quid autem habit homo ueritatis adque iustitiae, ab illo fonte
est, quem debemus sitire in hac herimo, ut ex eo quasi guttis quibusdam inrorati non dificiamus in uia.
De uolumtate dei et hominis.

3

