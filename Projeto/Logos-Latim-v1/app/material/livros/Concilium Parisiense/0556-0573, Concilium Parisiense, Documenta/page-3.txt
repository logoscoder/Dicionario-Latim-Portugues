Nullus ciuibus inuitis ordinetur episcopus, nisi quem populi et clericorum electio plenissima quesierit uoluntate;
non principes imperio neque per quamlibet conditionem contra metropolis uoluntatem uel episcoporum
comprouincialium ingeratur.
Quod si per ordinationem regiam honoris iustius culmen peruaderi aliquis nimia temeritate praesumpserit, a
comprouincialibus loci ipsius episcopus recepi penitus nullatenus mereatur, quem indebete ordinatum agnuscunt.
Si quis de comprouincialibus recipere contra interdicta praesumpserit, sit a fratribus omnibus segregatus et ab
ipsorum omnium caritate semotus.
Nam de ante actis ordinationibus pontificum ita conuenit, ut coniuncti metropolis cum suis comprouincialibus
episcopis uel, quos uicinos episcopos eligere uoluerit, in loco, ubi conuenerit, iuxta antiqua statuta canonum
omnia communi consilium et sententia decernantur.
De genere seruorum, qui sepulchris defunctorum pro qualitate ipsius ministerii depotantur, hoc placuit obseruari,
ut, sub qua ab auctoribus fuerint conditione dimissi, siue haeredibus siue ecclesie pro defensione fuerint depotati,
uoluntas defuncti circa eos in omnibus debeat conseruari.
Quod si ecclesia eos de his sanctis functionibus in omni parte defenderit, ecclesiae tam illi quam posteri eorum
defensione in omnibus potiantur et occursum impendant.
Et quia huic definitioni cuncti fratrum interesse minime potuerunt, hoc etiam omnis congregatio sacerdotum
christo propitiante decreuit, ut constitutio praesens, quantis oblata fuerit, subscriptionibus eorum debeat roborare,
quatenus in hoc, quod ab uniuersis obseruandum est, uniuersitas debeat consentire.
Probianus in christi nomine episcopus ecclesie betorige consensi et subscripsi.
Pretextatus in christi nomine episcopus ecclesie rothomagensis consensi et subscripsi.
Leontius in christi nomine consensi.
Germanus peccator consensi et subscripsi.
Eufronius peccator consensi et subscripsi.
Felix peccator consensi et subscripsi.
Domicianus peccator consensi et subscripsi.
Chardaricus peccator consensi et subscripsi.
Gonothigernus peccator consensi.
Paternus peccator consensi et subscripsi.
Lasciuus peccator consensi et subscripsi.
Chalitricus peccator consensi et subscripsi.
Edibius peccator consensi et subscripsi.

3

