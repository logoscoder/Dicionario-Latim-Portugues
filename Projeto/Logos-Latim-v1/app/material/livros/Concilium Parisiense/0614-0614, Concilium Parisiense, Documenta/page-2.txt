Quod si aliquis exinde quodcumque abstulerit, nouerit se ab ecclesia sequestratum, quousque ea, quae abstulit,
studeat reformare.
His etiam constitutionibus adnecti placuit, ut defuncto episcopo, presbytero uel diacono uel quemquam ex
iuniore ordine clericum non per preceptum neque per iudicem neque per qualemcumque personam res ecclesiae
uel eorum proprietas, quousque aut de testamentis aut qualemcumque obligationem fecerit cognoscatur, a nullo
penitus supra scriptae res contingantur, sed ab archidiacono uel clero in omnibus defendantur et conseruentur.
Quod si quis inmemor definitionis huius temere aliquid exinde auferre presumpserit aut auso temerario in res
ipsas ingressus fuerit et de dominatione ecclesiae abstulerit, ut negatur pauperum a communione priuetur.
Conperimus idem que cupiditatis instincto, deficientes abbatis, presbiteros uel hos, qui pro titulis deseruiunt,
presidium, quodcumque mortis tempore dereliquerint, ab episcopo uel ab archidiacono deripi et quasi sub
augmentum ecclesiae uel episcopi in iure episcopi reuocari et ecclesiam dei per prauas cupiditates expoliata
relinqui.
Id statuemus obseruandum, ut nullus episcopus aut archidiaconus ausu temerario exinde aliquid auferre
presumat, sed in loco, ubi moriens hoc dereliquerit, perpetualiter debeat permanere.
Si quis super hanc difinitionem exinde aliquid abstulerit, anathematis stimmate feriatur.
Id etiam nostrum placuit adiungi consensum fixo in eterno permansurum atque a quocumque presole
obseruandum iuxta antiquorum patrum constituta, ut nullus episcoporum uel saecularium cuiuscumque alterius
episcopi seu ecclesiae seu priuatas res aut regnorum diuisione aut prouinciarum sequestrationem conpetere aut
peruadere audeat aut quacumque acceptatione aut peruasione possedere aut retinere presumat.
Quod si quis hoc facere adtemptauerit, tamdiu sit ab omnium caritate suspensus uel a communionis gratia
sequestratus, quoadusque res ablatas cum fructuum satisfactione restituat.
Et quia multe tergiuersationes infidelium ecclesiam dei quaerunt conlatis priuari donariis, secundum
constitutionem precedentium pontificum id conuenit inuiolabiliter obseruari, ut testamenta, quae episcopi,
presbyteri seu inferioris ordinis clerici uel donationes aut quaecumque strumenta propria uoluntate confecerint,
quibus aliquid ecclesiae aut quibuscumque personis conferre uideantur, omni stabilitate subsistant; id specialiter
statuentes, ut, etiamsi quorumcumque religiosorum uoluntas aut necessitate aut simplicitate faciente aliquid a
legum saecularium ordine uisa fuerit discrepare, uoluntas tamen defunctorum debeat inconcussa manere et in
omnibus deo propitio custodire.
De quibus rebus si quis animae suae contemptor aliquid alienare presumpserit, usque ad emendationis suae uel
restitutionis rei ablate tempus a consortio ecclesiastico uel omnium christianorum conuiuium habeatur alienus.
Placuit etiam secundum constitutionem anteriorum, ut, si quis episcoporum cum coepiscopo suo quodcumque
negotium exsequi uoluerit, ad iudicio metropolitani sui recurrat.
Quod si spreto metropolitano uel reliquos conprouinciales iudicem puplicum adierit, tamdiu a caritate
metropolitani habeatur extraneus, quamdiu in proximum synodum coram fratribus facti huius debeat reddere
rationem.
Illud etiam unianimi consensu conuenit, ut, si quis monachorum aut monacha in congregationem positi
religiosam conuersationem elegerint et postea aut ad parentes aut quamcumque propriam substantiam se de
congregatione ipsa subtraxerint et ab episcopo suo per epistola admoniti ad septa monasterii sui redire
distulerint, sint usque ad exitum uitae a communione suspensi nec prius ad eucharistiae gratia admittantur, quam
ad ouilem suum, de quo se uagationis insolentia uisi sunt subtraxisse, cum humillimae subplicationis debeant
satisfactione reuerti.
2

