0614-0614- Concilium Parisiense - Documenta
Concilia Galliae 511-695 - Concilium Parisiense a. 614
Cum in dei nomine secundum priscorum sanctorum patrum constitutiones in orbem parisius ex euocationem
gloriosissimi principis domni hlotharii regis in synodali concilio conuenissimus tam pro renouandis antiquorum
canonum statutis, quae praesentis temporis necessarium fecit oportunitas iterari, quam his, quae adsurgentibus
undecumque querilarum materies recentes definitionis ordo poposcit institui, tractantes, quid quomodo principis,
quid salute populi utillius conpeterit uel quid ecclesiasticus ordo salubriter obseruaret: primo in loco, ut canonum
statuta in omnibus conseruentur et, quod per prolixa temporum spatia praetermissum est, uel deinceps
perpetualiter obseruetur.
Hoc est: ut decedente episcopo in loco ipsius ille christo propitio debeat ordinari, quem metropolitanus, a quo
ordinandus est, cum conprouincialibus suis, clerus uel populus ciuitatis illius absque ullo quommodo uel datione
pecuniae elegerint.
Quod si aliter aut potestatis subreptione aut quacumque neglegentia absque electione metropolitani, cleri
consensu uel ciuium fuerit in ecclesia intromissus, ordinatio ipsius secundum statuta patrum irrita habeatur.
Vt nullus episcoporum se uiuente alium in loco suo non elegat nec qualiscumque persona illo superstite locum
ipsius sub quocumque argumentum uel ingenium adoptare presumat nec a quemquam debeat ordinare, nisi certe
conditionis extiterint, ut ecclesiam suam nec regere ualeat aut ecclesiastica regula, ut ordo exposcit, conseruare.
Quod si quis contemptor constitutionis huius hoc adtemtare presumserit, canonica se nouerit excepturum
sententia.
Salubriter consilio unianimi instituemus obseruandum, ut, si episcopus, quod non credimus esse uenturum, aut
per iracundia, quod esse non debet, aut per pecunia abbatem, quia fratres nostri sunt, de loco suo eiecerit non
canonice, ille abbas recurrat ad synodum.
Et quia fragilis esse nostra natura uidetur, si episcopus, qui eum eiecit, ab hac luce migrauerit, successor eius
abiectum fratrem reuocet ad sedem.
Vt, si quis clericus quolibet honore monitus contempto episcopo suo ad principe uel ad potentiores homines uel
ubi aut ubi ambulare uel sibi patronum elegerit, non recipiatur, preter ut ueniam debeat promereri.
Quod si fecerit, hii, qui ipsum post admonitionem pontificis sui retenere presumpserint, nouerint se utrumque
priorum canonum sententia esse damnandos.
Vt nullus iudicum neque presbyterum neque diaconem aut clericum aut iuniores ecclesiae sine scientia pontificis
per se distringat aut condemnare presumat.
Quod si fecerit, ab ecclesia, cui iniuria inrogari dinoscitur, tamdiu sit sequestratus, quamdiu reatu suo cognoscat
et emendet.
Liberti quorumcumque ingenuorum a sacerdotibus defensentur nec ad puplicum ullatenus reuocentur.
Quod si quis auso temerario eos inpremere uoluerit aut ad puplicum reuocare et admonitus per pontificem ad
audientiam uenire neglegerit aut emendare quod perpetrauit distullerit, communione priuetur.
Quaecumque pro sarcetecta ecclesiis fuerint adlegata, in potestate pontefices, presbyteri uel seruientes sanctorum
locorum, secundum uoluntatem conferentes, ad se debeant reuocare.
1

