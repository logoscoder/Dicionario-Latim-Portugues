0552-0552- Concilium Parisiense - Documenta
Concilia Galliae 511-695 - Concilium Parisiense a. 552
Cum in urbe parissius ad inuitationem domini regis gloriosissimi childiberthi uenissimus et in unum positi, que
ad ecclesiasticum ordinem uel fidei chatholice auctoritatem pertinent, christo adiuuante, que erant necessaria,
tractaremus et ex hoc magis pro ordinanda ecclesia memorate urbis eius nos dignatio iugiter admoneret, ut, unde
sacerdotem, sicut deflendum est, manifesta siquidem culpa deiecerat, qualiter reparare domini gregis pastor
prouidus debuisset, pontificalis conuentio declararet; ob hoc in domo ecclesie unanimiter resedentes gesta, in
quibus quondam discussio saffaraci episcopi habita fuerat, nobis postulauimus recensire.
Quae per ordinem relegentes cum uenissemus ad locum, ubi eius confessio de crimine tenebatur, quam
presentibus sanctis ac uenerabilibus uiris episcopis medouecho, leubeno uel laubachario abbate, hiculfo
presbytero, aeterno archidiacono necnon et castricio diacono professus fuerat memoratus quondam episcopus
saffaracus, ipsos denuo interrogantes supra scripti professionem nobis denuo ore proprio retullerunt.
Quod etiam facinus necnon et episcopus ardaricus a memorati saffaraci ore se etiam ueredica adsertione audisse
perdocuit.
Et quia tanti ac talis uiri, quos interfuisse discussione ueredica docit scripta relatio, et que re uera dicta uel agnita
sunt, gestis teneatur inscriptum sanctorum antestitum et laudabilium uirorum, quod studiosissime indagasse
ostendit conscripta discussio, tantae eorum discussione unianimiter prebentes adsensum placere nobis, quod eum
in monasterio ducxerunt, presentibus etiam decretis unianimiter profitemur.
Et quia sine dubio culpa eius esse capitales canonum auctoritate monstratur, utique confessione propriae linguae
deiectione ipse se fecit obnoxium.
Igitur tam aperta confessione secundum sententiam canonum, que de huiuscemodi transgressione in aurilianense
synodo nuper habita sunt decreta, a metropolitano, cui redigendi actio uel ordinatio de conprouintialibus eius
ecclesiae manet, in memorata urbe scripta seruentur ac regulariter peragantur, ut discipline modus maneat et, qui
tanto ordine presunt, adiuuante christo bene uite auctoritate uiuentes, quod ordinem sacrum poscit, id ordinare
prouideant, ut nec falsa obiectio culpe maculet innocentes et illi, qui inuenti et conprobati in culpa fuerint, in
nulla districtione habeantur inmunes.
Sabaudus in christi nomine episcopus subscripsi.
Etsycius episcopus subscripsi.
Etnecius episcopus subscripsi.
Probianus episcopus subscripsi.
Constitutus episcopus subscripsi.
Leontius episcopus subscripsi.
Sinidius episcopus subscripsi.
Placidus episcopus subscripsi.
Firminus episcopus subscripsi.
1

