Esychius in christi nomine episcopus eclesiae gratianopolitanae constitutionem nostram subscripsi.
Palladius in christi nomine episcopus ecclesiae sanctonicae constitutionem nostram subscripsi.
Siluester in christi nomine episcopus ciuitatis eclesiae vesonciensis constitutionem nostram subscripsi.
Victor in christi nomine episcopus eclesiae trecastinae constitutionem nostram relegi et subscripsi.
Pappolus in christi nomine episcopus eclesiae lingonicae constitutionem nostram relegi et subscripsi.
Claudianus in christi nomine episcopus eclesiae regensis constitutionem nostram relegi et subscripsi.
Heraclius in christi nomine episcopus eclesiae diniensis constitutionem nostram relegi et subscripsi.
Tetradius in christi nomine episcopus eclesiae venduascensis constitutionem nostram relegi et subscripsi.
Licerius in christi nomine episcopus eclesiae eloronensis constitutionem nostram relegi et subscripsi.
Leudobaudis peccator ecclesiae sagensis subscripsi.
Desiderius episcopus eclesiae telonensis constitutionem nostram relegi et subscripsi.
Launoueus presbyter in uicem ricomeri aurelianorum episcopi constitutionem nostram subscripsi.
Subscripta constitutio in basilica domni petri, indictione supra scripta, parisius.
Domino gloriosissimo adque sanctae ecclesiae catholicae filio sigisberto regi sapaudus, phylippus, priscus,
constitutus, laban, felix, item felix, germanus, lucretius, climentinus, syagrius, gallomagnus, optatus, salunius,
item salunius, quinidius, promotus, siluester, genesius, polemius, palladius, victor, sagittarius, aunaarius,
isychius, claudianus, desiderius, heraclius, tetradius, pappolus, licerius et leudobaudis episcopi quantum
ineffabili gaudio synodali concilio nuntiatur, quandoquidem a catholico principi res noua pro dilectione christi
concipitur, tantum lamentabile execrandum que censetur, cum in ecclesia sancta contra deum et contra canonum
disciplinam dissensio generatur.
Nuper et enim non absque coniuentia gloriae uestrae, sicut credimus, euocati parisius uenientes nouam inauditam
que ordinationem in castro dunensi, parrociam denique carnotina, factam fuisse cognouemus.
Quam rem licet uix credere possumus cum consensu gloriae uestrae fieri potuisse, tamen si cuiuscumque praua
suggessione praeuenti in hac tam obscena et ecclesiae uniuersae contraria consensistis, ab huiusmodi scandali
defensione sinceritatis uestrae conscientiam expietis; quia satius est, ut ille, qui ambitionis instinctu rem tam
nefariam dolosa ambitione conpetiit, per satisfactionem paenitentiae reatum suum abluere conpellatur, quam
uestra puretas, quod auertat diuinitas, huius facinoris contagione maculetur.
Et quia nobis necesse fuit, ut iuxta canonum constituta personae temerariae deberet praesumptio coerceri, ideo
salutis obsequium digno in christo officiositatis et reuerentiae cultu praebentes poscemus, ut uos, quos deus et
culmine praecipuos et sinceritate praeclaros esse praecepit, non quocumque aut quorumcumque temerario
consilio ad defensanda huiusmodi scandala misceatis, quia deum suffecit nosse nos nequaquam paenetus uelle
contra uos diuinam iracundiam promoueri.
Annis multis gloriam regni uestri potentia diuina cum omni felicitate conseruet, domne gloriosissime et
praecellentissime domne.
3

