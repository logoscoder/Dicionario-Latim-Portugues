0573-0573- Concilium Parisiense - Documenta
Concilia Galliae 511-695 - Concilium Parisiense a. 573
Domnis semper suis atque apostolica dignitate colendis omnibus episcopis, qui in sancta synodo nunc parisius
conuenerunt, pappolus carnotinae ciuitatis episcopus humulis uester.
Ita nos canoneca institutio admonet, ut, quotiens aliquae exortae fuerint in ecclesia causae, synodali hoc
conuentu debeat publecari.
Adeo, piissimi domni, in uestrae pietatis notitia haec, quae contra nos gesta sunt, per praesentis libelli nostri
tenorem studuemus deferendum.
Ergo cum me ante aliquod temporis clericorum uel ciuium carnotinae ciuitatis uoluntas per consensum, cum
conniuentia etiam metropolitani mei, fieri episcopum elegisset, quod annuente domino factum est, post aliquot
dies quidam ex ipsius ciuitatis carnotinae territorio presbyter, nomine promotus, qui reliquerat sine litteras
antecessoris mei cellolam suam, inliceta praesumptione parrociam meam, cui uocabulum est duno, quasi sub
nomine episcopatus uisus est peruasisse; etiam ad facultaticulam ecclesiae, cui praeesse uideor, quantum in ipso
pago esse constat, nescio per cuius ordinationem, simeli conditione peruasit.
Pro qua re supplex uester sanctitati uestrae suggero et per spiritum sanctum, qui in uobis habitat, et diem iudicii
futuro et per remissionem peccatorum uobis domnis meis coniuro, ut hoc ita, qualiter uobis fieri non uultis,
emendari iubeatis, quatenus nec per calledam praesumptionem quis audeat in postmodum per tumorem superbiae
simelia perpetrare et simultas ecclesiae uestro studio et ordinatione iam christo propitio conquiescat.
Cuius suggessione synodus sancta spiritali fauore et canoneco ritu respondens haec contra taemerarios scripsit
obiecta.
Domno suo adque beatissimo et meretis apostolico fratri egidio episcopo phylippus, sapaudus, priscus,
constitutus, laban, felix, germanus, lucretius, item felix, clementinus, syagrius, optatus, gallomagnus, salunius,
quinidius, item salunius, sagittarius, promotus, genesius, polemius, aunacharius, esychius, palladius, siluester,
victor, pappolus, claudianus, heraclius, tetradius, licerius, leudobaudis et desiderius episcopi necnon launoueus
presbyter.
Dum pro causis publicis priuatorum que quaerellis parisius moraremur, uir apostolicus frater noster domnus
pappolus episcopus mediocretati nostrae detulit in quaerellam in castro dunensi, parrocia denique carnotina,
quod castrum nec ad terreturium ciuitatis uestrae nec ad uestram prouinciam manifestum est pertenere, a uobis
contra omnem rationem et contra canonicam disciplinam episcopum consecratum.
Et licet secundum prisca beatissimorum patrum decreta potuit huiusmodi excessus in uestra iniuria acerbius
coerceri, sed nos caritatis iura seruantes beatetudini uestrae indecamus, ut presbyterum ipsum nomine promotum,
qui omissa seueritate canonica a uobis dicetur tam taemerae consecratus, ut iuste debeat de gradus ipsius
dignitate deponi, sicut canonum constituta sanxerunt, ad uos euocetis uel uobis cum reteneatis, ut iniuriam nec
ecclesiae nec sacerdoti suo ulterius debeat inrogare.
Et quia a fratre uestro domno germano episcopo ad petitionem domni constituti metropolitani, ut ad synodum
uenire deberet, est praesentanea inuitatione commonetus, quod quoque domnum constitutum et domnum
germanum constat in synodum rettulisse, et ad synodum uenire distulit, idcirco nouerit beatitudo uestra hoc apud
uniuersum praesenti tempore concilium constitutum, ut, si memoratus presbyter aut propria contumacia aut
cuiuscumque potestates adsentatione in praedicta dunensi ecclesia praesumpserit sub huius subrepti honoris
argumentatione ulterius resedere uel res ecclesiae ipsius amplius usurpare aut altaria benedicere, infantes
confirmare uel ordinationes per quascumque parrocias facere aut episcopo suo fratri uestro domno pappolo
resistere praua intentione praesumpserit, ab omni coetu episcoporum uel a communiones consortio perpetuo
anathemate feriatur et frater noster domnus pappolus episcopus uel ecclesia carnotina parrocias, quas hucusque
1

