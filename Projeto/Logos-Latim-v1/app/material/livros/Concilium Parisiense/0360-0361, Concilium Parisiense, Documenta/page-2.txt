neque eos ad tantarum blasphemiarum damnationem potuisse compellere, fidelis dominici nominis praedicator
frater noster hilarius perpera gesta sunt, referimus.
Auxentium et vrsacium ac valentem, gaium, megasium et iustinum excommunicatos habemus secundum litteras
uestras ut certe, et diximus iuxta fratris nostri hilarii professionem, qui se pacem cum his, qui horum sectarentur
errores, [se] habiturum negauit.
Blasphemias quoque omnes, quas litteris uestris subiecistis, damnamus maxime que eorum sacerdotes apostatas
respuentes, qui in loca fratrum indignissime exulantium quorumdam aut ignoratione aut impietate sunt substituti,
pollicentes hoc coram deo atque etiam confitentes, ut, quisque his, quae statuimus, intra gallias putauerit
renitendum, a communione ac sede sit sacerdotii abiciendus.
Neque enim, ut alia, aut occasionem praedicandi non damnando permittens, aut contra deum et christi unigeniti
dei maiestatem aliter, quam nos de homousion significatione sentimus, obnitens, dignus erit sanctitate sacerdotii
nomine iudicandus.
A quo iam saturninum, qui statutis salubribus impiissimi contradicit, secundum fratrum nostrorum geminas iam
litteras excommunicatum ab omnibus gallicanis episcopis caritas vestra cognoscat.
Quem et uetera - dissimulata, iam diu licet - crimina et certa edita epistolis suis nouae temeritatis irreligiositas
indignum episcopi nomine esse fecerunt.

2

