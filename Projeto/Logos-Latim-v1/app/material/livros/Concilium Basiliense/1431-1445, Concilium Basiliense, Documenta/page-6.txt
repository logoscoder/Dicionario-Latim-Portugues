harum serie in nomine trinitatis patris et filii et spiritus sancti ex nunc transferimus et translatam esse decernimus
cum hiis plenis securitatibus et salvis conductibus quos inicio sacri concilii cunctis prebuimus.
Nulli ergo ....
Si quis autem ....
Eugenius episcopus servus servorum dei ad perpetuam rei memoriam.
Consentiente ad infrascripta carissimo filio nostro Iohanne Paleologo Romeorum imperatore illustri et
locatenentibus venerabilium fratrum nostrorum patriarcharum et ceteris orientalem ecclesiam repraesentantibus.
Letentur caeli et exultet terra.
Sublatus est enim de medio paries qui occidentalem orientalem que dividebat ecclesiam et pax atque concordia
rediit illo angulari lapide christo qui fecit utraque unum vinculo fortissimo caritatis et pacis utrumque iungente
parietem et perpetue unitatis federe copulante ac continente post que longam meroris nebulam et dissidii diuturni
atram ingratam que caliginem serenum omnibus unionis optate iubar illuxit.
Gaudeat et mater ecclesia que filios suos hactenus invicem dissidentes iam videt in unitatem pacem que rediisse
et que antea in eorum separatione amarissime flebat ex ipsorum modo mira concordia cum ineffabili gaudio
omnipotenti deo gratias referat.
Cuncti gratulentur fideles ubique per orbem et qui christiano censentur nomine matri catholice ecclesie
colletentur.
Ecce enim occidentales orientales que patres post longissimum dissensionis atque discordiae tempus se maris ac
terrae periculis exponentes omnibus que superatis laboribus ad hoc sacrum ycumenicum concilium desiderio
sacratissime unionis et antique caritatis reintegrande gratia leti alacres que convenerunt.
Et intentione sua nequaquam frustrati sunt.
Post longam enim laboriosam que indaginem tandem spiritus sancti clementia ipsam optatissimam sanctissimam
que unionem consecuti sunt.
Quis igitur dignas omnipotentis dei beneficiis gratias referre sufficiat.
Quis tante divine miserationis divitias non obstupescat.
Cuius vel ferreum pectus tanta superne pietatis magnitudo non molliat.
Sunt ista prorsus divina opera non humane fragilitatis inventa atque ideo eximia cum veneratione suscipienda et
divinis laudibus prosequenda.
Tibi laus tibi gloria tibi gratiarum actio christe fons misericordiarum qui tantum boni sponse tue catholice
ecclesie contulisti atque in generatione nostra tue pietatis miracula demonstrasti ut enarrent omnes mirabilia tua.
Magnum siquidem divinum que munus nobis deus largitus est oculis que vidimus quod ante nos multi cum valde
cupierint adspicere nequiverunt.

6

