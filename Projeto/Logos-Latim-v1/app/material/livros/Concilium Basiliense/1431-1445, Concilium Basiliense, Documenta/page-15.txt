Cum ergo tam sancta Romana ecclesia a beatissimis apostolis Petro et Paulo edocta quam relique omnes
Latinorum Grecorum que ecclesie in quibus omnis sanctitatis et doctrine lumina claruerunt ab initio nascentis
ecclesie sic servaverint et modo servent inconveniens admodum videtur ut alia quevis regio ab hac universali et
rationabili discrepet observantia.
Decernimus igitur ut etiam ipsi Armeni se cum universo orbe christiano conforment eorum que sacerdotes in
calicis oblatione paululum aque prout dictum est vino admisceant.
Forma huius sacramenti sunt verba salvatoris quibus hoc confecit sacramentum.
Sacerdos enim in persona christi loquens hoc conficit sacramentum.
Nam ipsorum verborum virtute substantia panis in corpus christi et substantia vini in sanguinem convertuntur.
Ita tamen quod totus christus continetur sub specie panis et totus sub specie vini sub qualibet quoque parte hostie
consecrate et vini consecrati separatione facta totus est christus.
Huius sacramenti effectus quem in anima operatur digne sumentis est adunatio hominis ad christum.
Et quia per gratiam homo christo incorporatur et membris eius unitur consequens est quod per hoc sacramentum
in sumentibus digne gratia augeatur omnem que effectum quem materialis cibus et potus quoad vitam agunt
corporalem sustentando augendo reparando et delectando sacramentum hoc quoad vitam operatur spiritualem in
quo ut inquit Urbanus papa gratam Salvatoris nostri recensemus memoriam a malo retrahimur confortamur in
bono et ad virtutum et gratiarum proficimus incrementum.
Quartum sacramentum est penitentia cuius quasi materia sunt actus penitentis qui in tres distinguuntur partes
quarum prima est cordis contritio ad quam pertinet ut doleat de peccato commisso cum proposito non peccandi
de cetero.
Secunda est oris confessio ad quam pertinet ut peccator omnia peccata quorum memoriam habet suo sacerdoti
confiteatur integraliter.
Tertia est satisfactio pro peccatis secundum arbitrium sacerdotis que quidem precipue fit per orationem ieiunium
et elemosinam.
Forma huius sacramenti sunt verba absolutionis que sacerdos profert cum dicit ego te absolvo.
Minister huius sacramenti est sacerdos habens auctoritatem absolvendi vel ordinariam vel ex commissione
superioris.
Effectus huius sacramenti est absolutio a peccatis.
Quintum sacramentum est extrema unctio cuius materia est oleum olive per episcopum benedictum.
Hoc sacramentum nisi infirmo de cuius morte timetur dari non debet qui in his locis ungendus est in oculis
propter visum in auribus propter auditum in naribus propter odoratum in ore propter gustum vel locutionem in
manibus propter tactum in pedibus propter gressum in renibus propter delectationem ibidem vigentem.
Forma huius sacramenti est hec per istam unctionem et suam piissimam misericordiam indulgeat tibi dominus
quicquid deliquisti per visum et similiter in aliis membris.
Minister huius sacramenti est sacerdos.
15

