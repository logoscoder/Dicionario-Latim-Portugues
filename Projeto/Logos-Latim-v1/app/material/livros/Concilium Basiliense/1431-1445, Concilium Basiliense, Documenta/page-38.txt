Item quod prefati metropolita et episcopus eorum que successores in omnibus et quibuscumque honoribus
episcopis a communione sacrosancte romane ecclesie separatis continuo preferantur.
Item quod possint de cetero censuras in suos subditos exercere et quos de cetero rite excommunicaverint pro
excommunicatis et quos absolverint pro absolutis ab omnibus habeantur.
Item quod prefati presules et sacerdotes et clerici eorum libere possint in ecclesiis catholicorum divina celebrare
et catholici in ecclesiis eorumdem.
Item quod de cetero prefati presules et clerici et laici eorum utriusque sexus qui unionem et fidem hanc
susceperint possint in ecclesiis catholicorum sepulturas eligere et cum catholicis matrimonia more tamen
latinorum catholicorum contrahere ac omnibus beneficiis immunitatibus et libertatibus gaudere et frui quibus
ceteri homines catholici tam laici quam clerici in dicto regno potiuntur et gaudent.
Nulli ergo ....
Si quis autem ....

38

