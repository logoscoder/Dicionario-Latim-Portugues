Convenientes enim latini ac Greci in hac sacrosancta synodo ycumenica magno studio invicem usi sunt ut inter
alia etiam articulus ille de divina spiritus sancti processione summa cum diligentia et assidua inquisitione
discuteretur.
Prolatis vero testimoniis ex divinis scripturis plurimis que auctoritatibus sanctorum doctorum orientalium et
occidentalium aliquibus quidem ex patre et filio quibusdam vero ex patre per filium procedere dicentibus
spiritum sanctum et ad eandem intelligentiam aspicientibus omnibus sub diversis vocabulis Greci quidem
asseruerunt quod id quod dicunt spiritum sanctum ex patre procedere non hac mente proferunt ut excludant
filium sed quia eis videbatur ut aiunt Latinos asserere spiritum sanctum ex patre et filio procedere tanquam ex
duobus principiis et duabus spirationibus ideo abstinuerunt a dicendo quod spiritus sanctus ex patre procedat et
filio.
Latini vero affirmarunt non se hac mente dicere spiritum sanctum ex patre filio que procedere ut excludant
patrem quin sit fons ac principium totius deitatis filii scilicet ac spiritus sancti aut quod id quod spiritus sanctus
procedit ex filio filius a patre non habeat sive quod duo ponant esse principia seu duas spirationes sed ut unum
tantum asserant esse principium unicam que spirationem spiritus sancti prout hactenus asseruerunt.
Et cum ex his omnibus unus et idem eliciatur veritatis sensus tandem in infrascriptam sanctam et deo amabilem
eodem sensu eadem que mente unionem unanimiter concordarunt et consenserunt.
In nomine igitur sancte trinitatis patris filii et spiritus sancti hoc sacro universali approbante Florentino concilio
diffinimus ut hec fidei veritas ab omnibus christianis credatur et suscipiatur sic que omnes profiteantur quod
spiritus sanctus ex patre et filio eternaliter est et essentiam suam suum que esse subsistens habet ex patre simul et
filio et ex utroque eternaliter tanquam ab uno principio et unica spiratione procedit declarantes quod id quod
sancti doctores et patres dicunt ex patre per filium procedere spiritum sanctum ad hanc intelligentiam tendit ut
per hoc significetur filium quoque esse secundum Grecos quidem causam secundum Latinos vero principium
subsistentie spiritus sancti sicut et patrem.
Et quoniam omnia que patris sunt pater ipse unigenito filio suo gignendo dedit praeter esse patrem hoc ipsum
quod spiritus sanctus procedit ex filio ipse filius a patre eternaliter habet a quo etiam eternaliter genitus est.
Diffinimus insuper explicationem verborum illorum filio que veritatis declarande gratia et imminente tunc
necessitate licite ac rationabiliter symbolo fuisse appositam.
Item in azimo sive fermentato pane triticeo corpus christi veraciter confici sacerdotes que in altero ipsum domini
corpus conficere debere unumquemque scilicet iuxta sue ecclesie sive occidentalis sive orientalis consuetudinem.
Item si vere penitentes in dei caritate decesserint antequam dignis penitentie fructibus de commissis satisfecerint
et omissis eorum animas penis purgatoriis post mortem purgari et ut a penis huiusmodi releventur prodesse eis
fidelium vivorum suffragia missarum scilicet sacrificia orationes et elemosinas et alia pietatis officia que a
fidelibus pro aliis fidelibus fieri consueverunt secundum ecclesie instituta.
Illorum que animas qui post baptisma susceptum nullam omnino peccati maculam incurrerunt illas etiam que
post contractam peccati maculam vel in suis corporibus vel eisdem exute corporibus prout superius dictum est
sunt purgate in celum mox recipi et intueri clare ipsum deum trinum et unum sicuti est pro meritorum tamen
diversitate alium alio perfectius.
Illorum autem animas qui in actuali mortali peccato vel solo originali decedunt mox in infernum descendere
penis tamen disparibus puniendas.
Item diffinimus sanctam apostolicam sedem et Romanum pontificem in universum orbem tenere primatum et
ipsum pontificem Romanum successorem esse beati Petri principis apostolorum et verum christi vicarium totius
que ecclesie caput et omnium christianorum patrem ac doctorem existere et ipsi in beato Petro pascendi regendi

7

