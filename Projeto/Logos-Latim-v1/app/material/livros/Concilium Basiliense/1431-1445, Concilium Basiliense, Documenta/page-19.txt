Illos quoque doctores et sanctos patres quos ecclesia Romana approbat ipsi reverenter suscipiunt.
Quascunque vero personas et quicquid ipsa ecclesia Romana reprobat et damnat ipsi pro reprobatis et damnatis
habent.
Profitentes tanquam veri obedientie filii nomine quo supra ipsius sedis apostolice ordinationibus et iussionibus
fideliter obtemperare.
Lecto autem solenniter in nostra et huius sancte synodi presentia memorato decreto mox dilectus filius Narses
Armenus nomine ipsorum oratorum in ydiomate Armeno publice hec que sequuntur legit que incontinenti
dilectus filius Basilius ordinis Minorum noster et ipsorum Armenorum communis interpres publice sermone
latino in hunc modum ex scripto legit: beatissime pater et sanctissima synode.
Totum hoc sanctum decretum quod nunc latine coram vestra publice lectum est presentia fuit nobis pridie de
verbo ad verbum in nostro ydiomate clare expositum et interpretatum quod quidem optime nobis placuit ac
placet.
Ad maiorem autem nostre mentis expressionem eius effectum summatim repetimus.
In ipso continetur primo qualiter populo nostro Armenorum traditis sanctum symbolum Constantinopolitanum
cum illa additione filio que ut in ecclesiis nostris diebus saltem dominicis maioribus que festivitatibus intra
missarum solemnia decantari seu legi debeat.
Secundo diffinitionem quarti universalis concilii Calcedonensis de duabus naturis in una christi persona.
Tertio diffinitionem de duabus christi voluntatibus et operationibus in sexto universali concilio promulgatam.
Quarto declaratis quod ipsa Calcedonensis synodus et beatissimus Leo papa recte de duabus in una persona
christi naturis veritatem diffinierunt contra impia Nestorii et Euticis dogmata.
Iubetis que ut ipsum beatissimum Leonem tanquam sanctum et fidei columnam veneremur atque non solum has
tres synodos Nicenam Constantinopolitanam et Ephesinam primam sed et omnes alias universales auctoritate
Romani pontificis legitime celebratas reverenter suscipiamus.
Quinto brevem formulam septem sacramentorum ecclesie videlicet baptismi confirmationis eucaristie penitentie
extreme unctionis ordinis et matrimonii declarando que sit cuiuslibet sacramenti materia forma et minister quod
que in sacrificio altaris dum calix offertur vino paululum aque admisceri debet.
Sexto quandam compendiosam beatissimi Athanasii fidei regulam que incipit: quicunque vult salvus esse et
cetera Septimo decretum unionis concluse cum Grecis in hoc sacro concilio pridem promulgatum continens
qualiter spiritus sanctus ex patre et filio eternaliter procedit et quod illa additio filio que licite et rationabiliter ipsi
symbolo Constantinopolitano fuit apposita.
Quod que in pane triticeo azimo vel fermentato corpus domini conficitur.
Quid etiam credendum sit de penis purgatorii et inferni ac vita beata et de suffragiis que pro defunctis fiunt.
Item de plenitudine potestatis sedis apostolice tradita a christo beato Petro et suis successoribus atque de ordine
patriarchalium sedium.
Octavo decernitis ut de cetero Armeni has festivitates infrascriptis diebus more universalis ecclesie celebrare
debeant videlicet annuntiationem beate Marie virginis vicesima quinta martii nativitatem beati Iohannis Baptiste
19

