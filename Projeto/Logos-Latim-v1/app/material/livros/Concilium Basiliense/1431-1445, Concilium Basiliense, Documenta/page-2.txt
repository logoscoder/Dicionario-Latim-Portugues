Omnia insuper et singula que ab ipso translationis tempore in ipsa Basiliensi civitate sub nomine generalis
concilii acta sunt aut ibi vel alibi sub nomine generalis concilii ut premittitur in futurum forsitan attentari
contigerit cassat irritat et annullat irrita que cassa et nulla nullius que roboris vel momenti esse decernit.
Si quid tamen in materia Bohemorum post translationem predictam per dictos Basilee congregatos utiliter actum
fuisse cognoverit id etiam cum suppletione defectuum approbare intendit.
Ut autem omnia et singula ipsius sancte synodi supposita ab omni gravamine tuta serventur omni que timoris
molestie et iniurie suspicione remota in bonis etiam operibus deo secure deserviant omnes que et singulos qui
quocumque nomine vel causa olim Basiliensi synodo super obligationibus aut vinculis quibuscumque se
adstrinxerint iuramentis quibus plena et libera facultas huic sancte synodo obediendi et eius honorem et
commodum prosequendi impediretur vel scrupulus illis quocumque modo induceretur ab illis absolvit liberat
atque relaxat absolutos que ac liberos esse ac iniuramenta relaxata declarat.
Statuit etiam hec sancta synodus ordinat et decernit quod nemo cuiuscumque status aut dignitatis existat
ordinaria quavis vel delegata nisi a sede apostolica iurisdictione ex quacumque causa vel occasione eos omnes
vel eorum singulos tam seculares quam religiosos etiam ordinum mendicantium qui nunc in presenti synodo
existunt vel erunt in posterum aut qui Romanam sequuntur curiam cum inproximo ex sanctissimi domini Eugenii
cum curia sua ad civitatem istam translatione indicta per affixionem cedularum secundum ipsius curie antiquam
consuetudinem in ipsa synodo futuri sint in eorum dignitatibus officiis administrationibus privilegiis honoribus
beneficiis bonis que aliis inquietare molestare aut perturbare presumat.
Si qui vero quocumque etiam quesito colore directe vel indirecte predictorum aliquem vel aliquos in dictis eorum
dignitatibus officiis administrationibus honoribus privilegiis beneficiis bonis que aliis turbare presumpserint aut
ne iurisdictione fructibus et eorum emolumentis ut antea fecerunt libere uti valeant impediendo aut dignitates
officia administrationes honores et beneficia ipsa etiam cuiuscumque privationis causa vel colore quesitis aliis
conferendo omnes et eorum singulos etiamsi cardinali patriarchali archiepiscopali vel episcopali vel quavis alia
dignitate prefulgeant aut capitula collegia conventus vel universitates fuerint nulla alia monitione premissa
excommunicationis suspensionis et interdicti sententias ipso facto intendit incurrere quorum absolutionem nisi in
mortis articulo soli Romano pontifici reservat decernens nihilominus quod si infra tres dies collationem vel
collationes ipsos vel impedimenta predicta proxime sequentes non resipuerint illos quorum dignitates officia
administrationes honores et beneficia contulerint vel quibus alias impedimenta ut supra prestiterint plenarie ut
prius fuerant reintegrando suis ecclesiis et beneficiis quibuscumque sive illas aut illa in titulum commendam seu
administrationem habuerint eos insuper omnes et singulos qui dignitatum officiorum administrationum honorum
et beneficiorum predictorum collationes etiam motu proprio factas acceptare aut possessionem per se vel per
alios intrare aut ratas habere presumpserint iure etiam si quod in illis antea sibi competiisset omnibus que aliis
suis beneficiis que in titulum commendam vel administrationem tenuerint ipso facto privatos ad illa omnia que
alia perpetuo inhabiles fore et per solum Romanum pontificem restitui et habilitari posse.
Monet insuper et requirit hec sancta sinodus omnes et singulos qui in generalibus conciliis de iure et
consuetudine interesse tenentur quatenus ad ipsam presentem Ferrariensem synodum ut premittitur
continuandam pro iis de quibus supra dictum est exequendis quamprimum se conferre procurent.
Eugenius episcopus servus servorum dei ad perpetuam rei memoriam.
Exposcit debitum pastoralis officii cui divina favente clemencia licet insufficientibus meritis presidemus ut
nepharios malignorum excessus illorum presertim qui tranquillum ecclesie statum in varias periculosas que nisi
obvietur procellas et perturbaciones impellere satagunt et Petri naviculam operire moliuntur oportunis remediis
reprimamus ac ne in sua malicia gloriantes aliis occasionem malignandi prebeant pro excessibus per eos
commissis debite ulcionis penam infligamus.
Nam ut canonice continent sanctiones in culpis que multorum trahunt iacturam culpa est relaxare vindictam.
Sane cum in sacro olim Basiliensi concilio de loci electione pro futuro ycumenico concilio ageretur et per eos ad
quod potestas eligendi locum erat devoluta factum esset decretum ipsum que ambassiatores carissimi in christo
2

