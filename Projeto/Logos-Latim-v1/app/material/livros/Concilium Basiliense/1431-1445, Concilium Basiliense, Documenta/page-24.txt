Hanc novam rabiem in tuam et sancte Romane ecclesie sponse tue iniuriam et totius christiani populi
apertissimum scandalum conflatam hoc sacro ycumenico approbante et auxiliante concilio condigna penarum
exaggeratione ulciscere et predictos impios tam prodigiosi sceleris patratores una cum eorum heresiarcha
infelicissimo et vero in dei ecclesia antichristo cum que omnibus eorum fautoribus adherentibus et sequacibus et
presertim nefandissimis eius electoribus seu verius prophanatoribus omnipotentis dei et beatorum Petri et Pauli
apostolorum eius et tua auctoritate perpetuo anathemate a liminibus sancte dei ecclesie remove et segrega.
Abiiciatur ipse omnes que predicti sicut antichristus et invasor et destructor totius christianitatis nec aliqua ei
omnibus que predictis super hoc aliquando audientia reservetur sint que ab omni ecclesiastico et mundano gradu
et dignitate quacumque ipsi eorum que posteri et successores sine reclamatione privati omnes que perpetuo
anathemate et excommunicatione damnati existant et cum impiis qui in iudicio non resurgent computentur
omnipotentis dei contra se iram sentiant et sanctorum apostolorum Petri et Pauli quorum presumunt ecclesiam
confundere in hac vita et in futura furorem sentiant fiat habitatio eorum deserta et in eorum habitaculis nullus
inhabitet.
Fiant filii eorum orphani et uxores eorum viduae.
Orbis terrarum pugnet contra eos et omnia sint eis elementa contraria adeo quod abiiciantur exterminentur et
abominentur ab omnibus ut eis perpetua egestate sordentibus sit merito mors solatium et vita supplicium et
omnium sanctorum merita illos confundant et in hac vita super eos apertam vindictam ostendant et cum Chore
Dathan et Abiron debitam portionem suscipiant et tandem nisi ad cor reversi dignos penitentie fructus egerint et
sanctitati tue et universali ecclesie pro tantorum reatuum immanitate digne satisfecerint cum impiis in infernas
tenebras recondantur ad eterna supplicia digno dei iudicio destinati.
Nos autem omnes et universos christi fideles qui predictos heresiarchas eorum que nefandissimum idolum et
antichristum meritis blasphemiis exsecramur et te christi vicarium et dignissime ecclesie sponsum confitemur et
devota reverentia et constanti fide et obedientia veneramur omnipotentis dei gratia protegat et auctoritas
beatorum Petri et Pauli et tua ab omnibus peccatorum vinculis absolvat et in hac peregrinatione omnibus
benedictionibus repleat et sua tandem ineffabili miseratione ad eterna gaudia perducat Amen.
nos vero ut primum fide dignorum relatione tantam percepimus impietatem foris commissam magno quidem
prout decebat dolore et merore afflicti sumus tum pro tanto ecclesie scandalo nuper exorto tum pro animarum
eorum qui talia perpetrarunt interitu et presertim ipsius Amedei antichristi quem in visceribus complectabamur
caritatis cuius que preces et desideria quantum cum deo potuimus exaudire semper curavimus et cum iam dudum
adversus huiusmodi abominationem iuxta nostri pastoralis officii debitum in animo geramus salutaribus
providere remediis nunc tamen publice in facie ecclesie ad occurrendum his malis requisiti celerius atque
instantius pro defensione ecclesie insurgere et tanto sceleri obviare disponimus.
Quamobrem ut res ista tam enormis et execrabilis in ipso ortu adiuvante domino cuius res agitur radicitus
exstirpetur una cum hoc sacro concilio sine cunctatione qua possumus iuxta canonicas sanctiones adhibemus
remedium.
Attendentes igitur memoratam promotoris et procuratoris petitionem esse iustam ac divino et humano iuri
consonam licet predicta scelera et excessus sint usque adeo publica et notoria quod nulla possint tergiversatione
celari nec alia foret informatio necessaria ad maiorem tamen cautelam certitudinem que premissorum sacro
approbante concilio nonnullis insignibus viris ex omni ipsius concilii statu commisimus ut se de premissis
diligenter informarent et que per huiusmodi reperirent informationem nobis et ipsi sacro concilio referrent.
Iidem vero commissarii super premissis quantum pertinet ad huiusmodi schismatice pravitatis indagationem
diligenti habita inquisitione nobis et ipsi sacro concilio in synodali congregatione ea que per fide dignarum
personarum examinationem repererant fideliter retulerunt.
Et tamen quamvis super his tam publicis manifestis et notoriis sine alia expectatione per penarum severitatem
iuxta sanctiones canonicas in predictos flagitiosos et scandalosos homines animadverti potuisset nihilominus nos
et hec sancta synodus omnipotentis dei imitantes clementiam qui non vult mortem peccatoris sed ut magis
24

