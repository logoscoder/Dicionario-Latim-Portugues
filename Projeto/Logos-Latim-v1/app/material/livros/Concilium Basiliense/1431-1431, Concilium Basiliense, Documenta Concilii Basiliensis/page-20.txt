filiorum suorum nutrices habeant ac ne christiani cum ipsis in eorum festivitatibus nuptiis et conviviis aut balneis
seu nimia conversatione communicent aut medicos vel matrimoniorum proxenetas seu aliorum contractuum
mediatores de publico constitutos assumant nec aliis publicis praeponant officiis aut ad gradus quoscumque
scholasticos admittant nec eis locentur praedia vel alii redditus ecclesiastici.
Prohibeantur etiam libros ecclesiasticos calices cruces et alia ecclesiarum ornamenta sub poena perditionis rei
emere aut pignori sub poena amissionis pecuniae mutuatae accipere.
Sub gravibus quoque poenis cogantur aliquem deferre habitum per quem a christianis evidenter discerni possint.
Quorum ut evitetur nimia conversatio in aliquibus civitatum et oppidorum locis a christianorum cohabitatione
separatis habitare compellantur et ab ecclesiis longius quantum fieri potest.
Nec diebus dominicis et aliis solemnibus festivitatibus apothecas apertas tenere vel in publico laborare
praesumant.
Si quis eorum ad fidem catholicam converti voluerit bona sua quaecumque habet mobilia et immobilia ei intacta
illaesa que permaneant.
Quod si huiusmodi bona ex usura aut illicito quaestu fuerint acquisita ac notae sint personae quibus foret de iure
restitutio facienda quia non dimittitur peccatum nisi restituatur ablatum illis restitui omnino oportet.
His vero personis non extantibus quia talia per manus ecclesiae in pios essent usus convertenda haec sancta
synodus vicem gerens universalis ecclesiae in favorem concedit suscepti baptismatis tanquam in pium usum
apud ipsos remanere debere sub poena divini anathematis tam ecclesiasticis quam saecularibus interdicens ut
nullam super his quovis quaesito colore molestiam inferant aut inferri patiantur sed magnum se fecisse lucrum
existiment dum tales christo lucrati fuerint.
Et quoniam ut scriptum est qui habuerit substantiam mundi huius et viderit fratrem suum necessitatem habere et
clauserit viscera sua ab eo quomodo caritas dei manet in ipso si ipsi conversionis tempore inopes aut indigentes
fuerint per viscera misericordiae dei omnes tam ecclesiasticos quam saeculares haec sancta synodus exhortatur ut
ipsis conversis manus porrigant adiutrices.
Ipsi quoque dioecesani non solum christianos ad subveniendum illis exhortentur sed tam de redditibus
ecclesiarum prout poterunt quam de his quae ad pauperum usus per ipsos convertenda devolvuntur huiusmodi
neophytos sustentare non negligant ipsos que a detractionibus contumeliis paterna affectione defendant.
Et quoniam per gratiam baptismi cives sanctorum et domestici dei efficiuntur longe que dignius sit regenerari
spiritu quam nasci Carne hac edictali lege statuimus ut civitatum et locorum in quibus sacro baptismate
regenerantur privilegiis libertatibus et immunitatibus gaudeant quae ratione duntaxat nativitatis et originis alii
consequuntur.
Curent insuper sacerdotes baptizantes et hi qui de sacro fonte suscipiunt tam ante baptismum quam post illos in
articulis fidei ac legis novae praeceptis catholicae que ecclesiae ritibus diligenter instruere.
Et tam ipsi quam dioecesani operam dent ne cum Iudaeis seu infidelibus saltem per longum tempus penitus
conversentur ne sicut noviter contingit ab infirmitate curatis modica occasio ad pristinam perditionem recidivos
efficiat.
Et quoniam experientia teste mutuam inter se neophytorum conversationem ipsos in fide nostra fragiliores
reddere ac saluti ipsorum plurimum officere compertum est exhortatur haec sancta synodus locorum ordinarios
ut quantum pro incremento fidei viderint expedire curent et studeant neophytos ipsos cum originariis christianis
matrimonio copulare.

20

