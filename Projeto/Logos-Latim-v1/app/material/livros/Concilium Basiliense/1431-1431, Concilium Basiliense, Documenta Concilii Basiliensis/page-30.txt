In primis igitur perscrutetur in qua orbis parte christiana religio vexetur a Turcis Saracenis Tartaris at aliis
infidelibus in qua regione viget haeresis schisma vel quaelibet superstitionis species in quibus provinciis mores
et divinorum observantia mandatorum recta que vivendi norma tam in statu ecclesiastico quam saeculari
dilabuntur ubi etiam libertas ecclesiastica conculcatur inter quos reges principes que et populos vigeant odia vel
bella vel bellorum metus et ubique sicut pius pater cum fratribus suis remediis opportunis diligenter providere
studeat.
His universalibus expeditis negotiis ad ea quae proximiora sunt manum apponens mox domum familiam et
curiam Romanam ubi et prout necessarium fuerit exemplariter componere veraciter que reformare incipiat ut ab
eius oculata reformatione quae ceterarum est ecclesiarum caput inferiores ecclesiae morum hauriant puritatem
nec aliquibus calumniandi ac maledicentiae praestetur occasio et tam circa magnos quam parvos inquirens
vigilantissime et inquiri faciens quidquid emendatione dignum reperit corrigere nullatenus differat aut dissimulet
sciens duplex esse peccatum unum quod ibi perpetratur aliud longe gravius quod inde sequitur.
Quidquid enim ibidem igitur facile trahitur in exemplum.
Unde fit ut languescente capite reliquum postea corpus morbus invadat.
Pontificalis domus ac curia tanquam speculum mundum esse debet in quo omnes prospicientes ad eius
exemplum se componant et vivant.
Proinde ab ea poenitus dissipet et evellat quidquid simoniacae labis quidquid concubinariae sordis quidquid
denique vel deum offendere vel homines scandalizare potest.
Curet ne officiales perperam officia sua administrent ne quemquam gravent nec per concussionem aut illicite
quidquam extorqueant et ut hi qui officialibus praepositi sunt ipsorum excessus inultos non patiantur.
Neminem permittant vestibus et coloribus per sacros canones prohibitis uti clerum Romanum qui sibi
principaliter et immediate subiectus est principaliter in omni ecclesiastica honestate instruat monens non in
vestimentorum pompis et nitore beneplacitum dei sed in humilitate docentia mentis puritate simplicitate cordis in
morum castimonia et reliquarum virtutum ornatu quae habentem deo et hominibus commendant sed reformet et
praesertim ut cultus divinus in ecclesiis urbis cum ea qua decet veneratione et disciplina observetur.
Populum quoque urbis quae peculiaris eius est parochia doceat instruat et in via salutis dirigat.
Imperet cardinalibus ut titulos ac parochias suas prout eorum incumbit officio visitent et reforment.
Praelatum aliquem magnae scientiae probatae que et exemplaris vitae in urbe vicarium constituat qui vice sua
cleri et populi episcopalem curam gerat de quo an oneri suo diligenter incumbat saepe perquirat.
Post haec cum eisdem fratribus de temporalitate ecclesiae Romanae bene salubriter que regenda accurate
cogitans provideat ut provinciae civitates oppida castra terrae ipsi ecclesiae subiectae iuste ac pacifice
gubernentur tali quidem moderamine ut inter regimen ecclesiasticorum ac saecularium principum sic distet sicut
inter patrem et dominum.
Non quaestui sed protectioni ac tutelae intendat et paterna charitate cunctos fovens non tam subditos quam filios
existimet.
Et quoniam spiritualem temporalem que ipsorum curam habet invigilet omnes partialitates ac seditiones inde
amovere praesertim guelforum et gibellinorum et quaecumque his similia perniciosa nomina animas corpora que
pariter perimentia omnem det operam poenis spiritualibus et temporalibus quibuscumque potest modis sublatis
inde cunctis dissensionum fomentis eos unanimes ad defensionem ecclesiae conservare.

30

