Concilio autem generali durante et per sex menses ante huiusmodi provincialia concilia non celebrentur.
Porro in huius inchoatione concilii ipse metropolitanus vel alius eius nomine infra missarum solemnia vel post
exhortatorium sermonem faciat ea quae ad statum ecclesiasticum et praecipue ad pontificale officium pertinent
seriose memorando comminando que singulis quod iuxta prophetae sententiam si eorum culpa cuiusvis anima
perierit illius sanguis de manibus eorum a domino exigetur.
Praecipue autem fiat tunc monitio exacta ut dignis et bene meritis quorum vita sufficienti testimonio nota sit
ordines et beneficia sine ulla simoniaca labe conferantur.
Et super omnia ut in animarum cura committenda summa diligentia et matura inquisitio adhibeatur.
Et ut bona ecclesiastica nullatenus ad usos illicitos quinimmo ad honorem dei ecclesiarum conservationem
habendo secundum sacros canones praecipuam curam pauperum et indigentium laudabiliter convertantur
scientes quod de his omnibus apud tribunal aeterni Iudicis usque ad minimum quadrantem rationem reddituri
sunt.
In quibus quidem conciliis de corrigendis excessibus moribus que subditorum reformandis et praecipue qualiter
episcopi in conferendis beneficiis et confirmandis electionibus ministrandis ordinibus deputandis confessoribus
praedicando ad populum et puniendo excessus subditorum observatione que episcopalium synodorum ceteris que
ad officium episcopale ac iurisdictionem et administrationem eorum in spiritualibus et temporalibus
quomodolibet spectantibus se gesserint et praesertim an a simoniaca labe manus innoxias servent diligens
inquisitio secundum iuris dispositionem fiat ut omnes qui in praemissis deliquisse comperti fuerint per ipsum
concilium corrigantur et puniantur.
Simili modo de ipso metropolitano circa omnia supradicta diligenter inquiratur cuius excessus et defectus ipsum
concilium eidem specialiter exprimat ipsum admonendo et obsecrando ut cum aliorum pater vocetur et esse
debeat a talibus omnino desistat.
Et nihilo minus inquisitionem de ipso habitam in scriptis redactam ad Romanum pontificem vel alium eius
superiorem si quem habeat sine mora transmittat ut ab eo punitionem et reformationem suscipiat condecentem.
Inter cetera si quae discordiae contentiones et inimicitiae inter quoscumque viguerint quae quietem et
tranquillitatem provinciae possent perturbare curet omni studio sacrum concilium illa sedare et more piorum
patrum ad pacem concordiam que filiorum vigilanter intendat.
Et si inter regna provincias et principatus huiusmodi discordias suscitari contingat mox sancti dei antistites
concilia provinciarum suarum simul congregari procurent et sibi invicem consilium et auxilium impendentes
cuncta discordiarum fomenta amputare studeant neque hoc alicuius amore vel odio praetermittant sed ad deum
solum et salutem populi mentis oculos erigentes ad sanctum pacis opus omni tepiditate semota invigilent.
Cogitentur insuper in provinciali synodo quae immediate generale concilium subsequens antecedit omnia quae in
eodem generali concilio visa fuerint prosequenda ad dei gloriam et provinciae commodum salutem que christiani
populi.
Ibidem que eligantur in numero competenti qui ad proximum generale concilium vice totius provinciae debeant
proficisci quibus per subsidium vel alias provideatur prout de iure et concilio provinciali fuerit visum expedire
ita tamen quod illi qui ultra personas ut praedictum est deputatas ad ipsum concilium generale accedere voluerint
aut eorum clerus nullatenus propterea graventur.
Relegantur quoque in unoquoque provinciali concilio quae secundum canonicas sanctiones in eisdem legi
praecipiuntur ut ea et inviolabiliter observentur et transgressoribus poenae debitae inferantur.
13

