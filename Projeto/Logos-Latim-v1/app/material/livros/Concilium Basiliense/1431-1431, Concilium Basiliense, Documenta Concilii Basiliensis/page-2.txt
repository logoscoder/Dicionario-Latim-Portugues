Et quoniam absque caelestis influxu gratiae haec tam grandia bona sperari non possunt omnes christi fideles in
domino propensius exhortatur ut ad obtinendam praemissorum consummationem felicem devotis orationibus
ieiuniis et eleemosinis apud maiestatem divinam diligenter insistant ut pius et misericors deus humilibus placatus
obsequiis optatam rerum consummationem huic sacro concilio sua pietate solita praestare dignetur eis in
remissionem suorum peccaminum hoc iniungens.
Sacrosancta generalis synodus Basileensis ecclesiam militantem repraesentans ad perpetuam rei memoriam.
Ad laudem dei omnipotentis ac benedictae individuae que trinitatis gloriam et honorem pro haeresum atque
errorum extirpatione morum in capite et in membris ecclesiae dei reformatione ac regum et regnorum ceterorum
que christicolarum ad invicem auctore discordiarum procurante dissidentium pacificatione in spiritu sancto
legitime congregata decernit statuit diffinit declarat et ordinat ut sequitur.
Et primo quod eadem sacra Basileensis synodus sacris Constantiensi et Senensi consiliis generalibus
decernentibus atque ordinantibus et auctoritate apostolica interveniente fuit et est in hoc loco Basileensi debite
legitime que ac rite initiata et congregata.
Et ne de eiusdem sacrae Basileensis synodi potestate a quoquam dubitetur ipsa eadem synodus duas
declarationes ex decretis synodi Constantiensis in praesenti sessione aliis suis decretis editis seu edendis
inserendas ordinat et decernit quarum quidem declarationem tenor primae sequitur et est talis et primo
declarat ....
Alterius vero tenor sequitur in haec verba item declarat ....
Praemissis igitur et nonnullis aliis constantiensis concilii praesertim capituli quod incipit frequens in priori huius
sacrae synodi Basileensis sessione recitati decretis attentis praelibata synodus Basileensis decernit et declarat
quod ipsa pro haeresum extirpatione ac morum generali reformatione ecclesiae in capite et in membris nec non
pace inter christianos procuranda ut praemittitur in spiritu sancto legitime congregata per nullum quavis
auctoritate etiamsi papali dignitate praefulgeat dissolvi aut ad alium locum transferri seu ad aliud tempus
prorogari debuit aut potuit debet aut potest debebit aut poterit in futurum absque eiusdem synodi Basileensis
deliberatione et consensu.
Considerans que haec sancta synodus praefatam dissolutionem concilii contra decreta Constantiensis concilii
esse factam tendere que in eversionis fidei grave periculum et status ecclesiastici turbationem et detrimentum
atque scandalum totius populi christiani eandem dissolutionem decrevit nullatenus fieri potuisse quinimmo ipsa
minime obsistente ad prosecutionem eorum quae pro fidei stabilitate et salute christiani populi laudabiliter sunt
incepta esse cum spiritus sancti gratia procedendum.
Verum cum redeuntibus praefatis episcopo Lausanensi et decano Traiectensi optata responsio a sanctissimo
domino papa non fuerit reportata licet non solum a praedictis concilii oratoribus ipsius concilii nomine sed etiam
a serenissimo domino Sigismundo rege Romanorum fideli ecclesiae advocato praefatus sanctissimus dominus
papa supplicatus interpellatus requisitus rogatus fuerit et totis nisibus multiplicatis vicibus obsecratus idcirco
haec sancta synodus innitens decretis sacri Constantiensis concilii quorum verba haec sunt quod sancta synodus
in hac solemni sessione ipsum sanctissimum dominum papam nec non reverendissimos dominos cardinales
modo et forma infra scriptis interpellare decrevit.
Haec igitur sancta synodus in spiritu sancto legitime congregata praedictum beatissimum dominum papam
Eugenium cum omni reverentia et instantia supplicat et per viscera misericordiae Iesu christi exorat requirit et
obtestatur ac monet quatenus praetensam dissolutionem sicut de facto processit de facto revocet et ipsam
revocationem quemadmodum et dissolutionem fecit per diversas mundi partes transmittat et publicet ab omni
que impedimento dicti concilii penitus desistat.

2

