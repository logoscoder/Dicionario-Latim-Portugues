ut praedictum est pertineat decima pars eius quod spectat ad quemlibet cardinalium proprio titulo singulis annis
applicetur.
Et nihilo minus vel in vita vel in morte quilibet cardinalis tantum proprio titulo relinquat unde communiter una
persona sustentari possit.
Quod si non fecerit tam pro hoc quam pro dicta decima parte bona omnia ipsius cardinalis obligata sint usque ad
debitam satisfactionem.
Et ad executionem huius oneramus primum cardinalem illius ordinis de quo ille defunctus erat.
Visitet per se quilibet cardinalis praesens in curia absens vero per vicarium idoneum singulis annis titulum suum
clericos que et populum ecclesiarum subiectarum et cum diligentia inquirat et salubriter provideat super cultu
divino bonis que ipsarum ecclesiarum ac vita et moribus clericorum et parochianorum de quibus cum suae sint
oves in districto dei iudicio rationem redditurus est.
Et tam quoad tempus visitandi quam quoad alia servet quae instituta sunt in decreto nostro de conciliis
synodalibus.
Etsi quemlibet cardinalium tam ipsa dignitas quam propria perurgeat pollicitatio pro memoratis sanctis laborare
operibus nihilo minus ut eo efficacius res fiant quo singulis quasi peculiariter distribuuntur episcopi cardinales
indagare curent quae regiones haeresibus erroribus superstitionibus novis aut veteribus infectae sint presbyteri
ubi mores et divinorum mandatorum observantia ac ecclesiastica disciplina deficiant diaconi qui reges et
principes seu populi bellis agitentur vel agitari timeantur et tanquam apes argumentosae tam apud summum
pontificem quam inter se ipsos diligenter ac accurate negotia haec sancta promoveant operam dantes ut ubi
necessarium fuerit salubri remedio provideatur.
Ipse autem summus pontifex tanquam communis omnium pater et pastor non solum rogatus ac solicitatus sed
proprio motu ubique investigari faciat et quam potest omnibus filiorum morbis salutarem conferat medicinam.
Si quando papam quod absit negligentem aut remissum seu agentem quae statum illius non decent ipsi cardinales
inspexerint filiali reverentia et charitate tanquam patrem obsecrent ut officio pastorali honori que ac debito suo
satisfaciat.
Et primo quidem aliquis vel aliqui de per se deinde si se non corrigat omnes collegialiter accersitis quibusdam
notabilibus praelatis praedicentes quod si non abstinuerit proximo generali concilio deferant nec pro salute ipsius
summi pontificis et bono publico eius odium vel quidquam aliud timeant dum tamen reverenter et charitative id
agant.
Multo magis si quem ex cardinalibus aliquid perperam seu reprehensione dignum facientem papa cognoverit
paterna semper charitate et iuxta doctrinam evangelicam corrigat ut sic alter in alterum pater in filios et filii in
patrem charitatis opera exercentes ecclesiam exemplari ac salubri moderamine gubernent.
Praelatos et quoscumque alios insignes praesertim viros ad curiam Romanam proficiscentes cardinales benigne
et honorifice tam publice quam private pertractent et apud summum pontificem eorum negotia gratis ac
liberaliter recommissa faciant.
Et cum ei qui communis est omnium pater cardinales assistant personarum acceptatores fieri vel advocatos valde
indecens est.
Propterea interdicit haec sancta synodus ut tanquam iudices collaterales partialitatem nullam accipiant etiamsi de
terra partiali originem ducant.

34

