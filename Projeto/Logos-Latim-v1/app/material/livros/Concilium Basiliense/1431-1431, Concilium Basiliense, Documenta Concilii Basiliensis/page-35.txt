Nec sint principum aut communitatum seu aliorum contra quemquam cum pretio vel sine partiales protectores
aut defensores sed exuti omnem passionem in sedandis concordia vel iustitia litibus papae assistant.
Principum autem et quorumcumque praesertim pauperum ac religiosorum gratis et sine ullo quaestu promovere
iusta negotia tanquam charitatis opus persuadet sancta synodus et commendat.
Cum affabilitate et benignitate servent cardinales gravitatem ac modestiam quae huic congruunt dignitati
pietatem autem quae secundum apostolum ad omnia utilis est servent ad omnes.
Affines suos praesertim bene meritos ac pauperes quamquam negligere non debeant non tamen ipsos opum aut
beneficiorum multitudine accumulent ut alii inde scandalum patiantur.
Caveant ne bona ab ecclesiis profecta ultra quam necessitatis ratio postulat in Carnem et sanguinem effundant.
Cum tales sic ambulare in magnis pontifex inspexerit arguat atque obviet ut decet neque enim culpae erit expers
si iuxta officium suum corrigenda non corrigat.
Familia mensa suppellex rerum et equorum tam papae quam cardinalium nec numerositate nec statu aut pompis
neque aliquo excessu reprehensibilis sit.
Ita domum et quae in domo sunt moderate componat ut alii non scandalum sed frugalitatis capere exemplum
possint.
Tam summus pontifex et cardinales quam ceteri episcopi constitutionem beati Gregorii in generali synodo
editam servare studeant cuius tenor hic est quam haec sancta synodus innovat cum pastoris vita exemplo debeat
esse discipulis plerumque clerici qualis in secreto sit vita sui pontificis nesciunt quam tamen saeculares pueri
sciunt de qua re praesenti decreto statuimus ut quidam ex clericis vel etiam ex monachis electi in ministerio
cubiculo pontificali obsequantur ut is qui in loco regiminis est tales habeat testes qui veram eius in secreto
conversationem videant et ex sedula visione exemplum profectus sumant.
Paschalis etiam papae verba advertant dicentis: episcopi lectioni et orationi vacent et semper presbyteros et
diaconos aut alios boni testimonii clericos habeant ut secundum apostolum et sanctorum patrum instituta possint
irreprehensibiles inveniri.
Non expedit reipublicae ut cardinalibus quos rebus arduis universalis ecclesiae intentos fore oportet aliae causae
quam electionum ecclesiarum cathedralium aut monasteriorum vel principum aut universitatum seu similes per
papam aut cancellariam delegentur.
Minores igitur litigiosae causae in auditorio rotae quod ad hoc institutum est committantur.
Neque papa neque cardinales familiares suos quasi munera accepturos ad confirmatos vel provisos praelatos de
cetero mittant ne quod per se facere non decet per alios fieri patiantur.
Quod aliquando factum est ut pro anulo in assignatione tituli cardinalibus tradito post mortem eius aliqua
pecuniae summa vel res alia de bonis suis arripiatur de cetero non fiat cum labores eorum pro republica impensi
exequias si pauperes forent potius de publico mereantur.
Licet dudum haec sancta synodus abolita per eam generali omnium ecclesiarum et dignitatum electivarum
reservatione provide decreverit ut praedictis ecclesiis et dignitatibus per canonicas electiones et confirmationes
provideri deberet volens etiam speciales seu particulares ipsarum ecclesiarum et dignitatum electivarum
prohibere reservationes per quas libera in eisdem eligendi et confirmandi facultas impediri posset quod que
adversus hoc decretum Romanus pontifex nihil attentaret nisi ex magna rationabili et evidenti causa in litteris
apostolicis nominatim exprimenda quia tamen contra ipsius decreti mentem non pauca sine huiusmodi causa
gesta sunt unde gravia hactenus successerunt et graviora in dies timentur scandala cupiens haec sacrosancta
35

