Sicut duae personae in divinis sunt aequaliter diligibiles ita duae naturae in christo humana et divina sunt
aequaliter diligibiles propter personam communem.
Anima christi videt deum tam clare et intense quantum clare et intense deus videt se ipsum.
Quas quidem propositiones et alias ex eadem radice procedentes in praedicto libello contentas tanquam erroneas
in fide damnat et reprobat haec sancta synodus.
Ne igitur per huiusmodi doctrinam in errorem quempiam fidelium prolabi contingat districte praecipit ne
quisquam praefati libelli doctrinam et praesertim suprascriptas propositiones ut praemittitur damnatas et
reprobatas ac etiam eius tractatus defensorios docere praedicare defendere aut approbare praesumat.
Eos autem qui secus egerint tanquam haereticos et alias animadversione canonica puniendos decernit.
In nullo autem per haec derogare intendit dictis aut scriptis sanctorum doctorum in praenominatis materiis
loquentium quinimmo ea recipit et amplectitur iuxta eorum veram intelligentiam per eos aut alios catholicos
doctores in theologica schola communiter expositam et declaratam.
Nec per hanc sententiam personae praefati auctoris praeiudicare intendit haec eadem sancta synodus quia etsi
debite vocatus fuerit causas tamen absentiae allegavit et in aliquibus suis scriptis et alias doctrinam suam
determinationi ecclesiae submisit.
Ceterum haec sancta synodus mandat et praecipit omnibus archiepiscopis episcopis cancellariis universitatum et
inquisitoribus haereticae pravitatis ad quorum spectat officium quatenus diligentiam solertem adhibeant et
provideant ne aliquis dictos librum et libellos defensorios habeat aut praesumat penes se conservare aut tenere
immo ipsos praedictis assignare habeat ut de illis faciant prout iura disponunt alias contra tales canonica
animadversione procedatur.
Sacrosancta generalis synodus Basileensis in spiritu sancto legitime congregata universalem ecclesiam
repraesentans ad perpetuam rei memoriam.
Quoniam salus populi pastor bonus merito hanc sanctam synodum quantum pro humanae legis fieri potest
industria Niti decet ut Romanus pontifex qui gregis dominici primus et summus est pastor talis fiat talis que
perseveret qui cunctarum animarum saluti ac totius christiani orbis utilitati provideat et tanto officio digne
satisfaciat proinde constitutiones tam sacrorum conciliorum quam summorum pontificum super Romani
electione pontificis editas innovans haec sancta synodus et eis quaedam salubria adiiciens statuit ut
quotiescumque sedem apostolicam vacare contigerit sanctae Romanae ecclesiae cardinales praesentes in loco
quo summi pontificis electio celebranda est decima die postquam sedes vacaverit omnes in cappellam aliquam
vel locum prope conclave conveniant.
Inde praecedente cruce bini cum devotione cantando veni creator spiritus incedentes locum conclavis
ingrediantur quo non nisi duos familiares necessarios quilibet introducat.
Ceremoniarum autem gratia duo clerici quorum saltem unus sit notarius etiam admitti possint.
Camerarius vero cum his quibus conclavis custodia commissa fuerit curet ne quis praeter praedictos conclave
ingrediatur.
Ipse autem post ingressum cardinalium clausis foribus cum deputatis intret et singulorum cardinalium cellas
diligenter perquirat.

27

