Et nihilo minus hi publici concubinarii usquequo cum eis per suos superiores post ipsarum concubinarum
dimissionem manifestam que vitae emendationem fuerit dispensatum ad susceptionem quorumcumque bonorum
dignitatum beneficiorum vel officiorum sint inhabiles.
Qui si post dispensationem recidivo vomitu ad huiusmodi publicum concubinatum redierint sine spe alicuius
dispensationis ad praedicta prorsus inhabiles existant.
Quod si hi ad quos talium correctio pertinet eos ut praedictum est punire neglexerint eorum superiores tam in
ipsos de neglectu quam in illos pro concubinatu modis omnibus digna punitione animadvertant.
In conciliis etiam provincialibus et synodalibus adversus tales punire negligentes vel de hoc crimine diffamatos
etiam per suspensionem a collatione beneficiorum vel alia condigna poena severiter procedatur.
Et si hi quorum destitutio ad summum pontificem spectat per concilia provincialia aut suos superiores propter
publicum concubinatum reperiantur privatione digni statim cum processu inquisitionis ipsi summo pontifici
deferantur.
Eadem diligentia et inquisitio in quibuscumque capitulis generalibus et provincialibus quoad suos servetur
poenis aliis contra praedictos et alios non publicos concubinarios statutis in suo robore permansuris.
Publici autem intelligendi sunt non solum hi quorum concubinatus per sententiam aut confessionem in iure
factam seu per rei evidentiam quae nulla possit tergiversatione celari notorius est sed qui mulierem de
incontinentia suspectam et infamatam tenet et per suum superiorem admonitus ipsam cum effectu non dimittit.
Quia vero in quibusdam regionibus nonnulli iurisdictionem ecclesiasticam habentes pecuniarios quaestus a
concubinariis percipere non erubescunt patiendo eos in tali foeditate sordescere sub poena maledictionis aeternae
praecipit ne deinceps sub pacto compositione aut spe alicuius quaestus talia quovis modo tolerent aut dissimulent
alioquin ultra praemissam negligentiae poenam duplum eius quod propterea acceperint restituere ad pios usus
omnino teneantur et compellantur.
Ipsas autem concubinas seu mulieres suspectas praelati modis omnibus curent a suis subditis etiam per brachii
saecularis auxilium si opus fuerit penitus arcere qui etiam ex tali concubinatu procreatos filios apud patres suos
cohabitare non permittant.
Iubet insuper haec sancta synodus ut etiam in praedictis synodis et capitulis haec constitutio publicetur et quilibet
suos subditos ad ipsarum concubinarum dimissionem moneat diligenter.
Iniungat praeterea omnibus saecularibus viris etiamsi regali praefulgeant dignitate ne ullum qualecumque
inferant impedimentum quocumque quaesito colore praelatis qui ratione sui officii adversus suos subditos pro
huiusmodi concubinatu procedunt.
Et cum omne fornicationis crimen lege divina prohibitum sit et sub peccati mortalis poena necessario evitandum
monet omnes laicos tam uxoratos quam solutos ut similiter a concubinatu abstineant.
Nimis enim reprehensibilis est qui uxorem habet et ad alienam mulierem accedit qui vero solutus est si continere
nolit iuxta apostoli consilium uxorem ducat.
Pro huius autem divini observatione praecepti hi ad quos pertinet tam salutaribus monitis quam aliis canonicis
remediis omni studio laborent.
Ad vitandum scandala et multa pericula subveniendum que conscientiis timoratis statuit etiam quod nemo
deinceps a communione alicuius in sacramentorum administratione vel receptione aut aliis quibuscumque divinis
vel extra praetextu cuiuscumque sententiae aut censurae ecclesiasticae seu suspensionis aut prohibitionis ab
homine vel a iure generaliter promulgatae teneatur abstinere vel aliquem vitare aut interdictum ecclesiasticum
22

