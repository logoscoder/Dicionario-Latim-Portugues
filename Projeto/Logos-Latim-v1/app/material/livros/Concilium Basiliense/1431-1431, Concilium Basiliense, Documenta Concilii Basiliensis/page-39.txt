operis nonnulla decreta et capitula ad hoc summopere necessaria et utilia superius inserta et dudum in certa
sessione ipsius sanctae synodi in maiori ecclesia Basileensi celebrata publicata animo concordi conclusit.
Volens que deinde haec sancta synodus decreta et capitulata huiusmodi viis et modis omnibus necessariis et
opportunis prosequi ac iuxta illa ad electionem loci pro futuro oecumenico concilio in quo imperator et
patriarcha praedicti alii que Graeci convenire possent et deberent celebrando mature procedere habitis que super
his et aliis hanc piam rem concernentibus in diversis ipsius sanctae synodi deputationibus multiplicibus
propositionibus et tractatibus illis que cum votorum suppositorum eorundem scrutinio diligenti recensitis demum
in generali congregatione ad hoc in maiori ecclesia praedicta ut moris est indicta et iterum votis singulorum in
eadem scrutatis reperto que duplo maiorem partem et multo plus vota sua direxisse in Basileam Avinionem vel
Sabaudiam invocata spiritus sancti gratia post missarum solemnia conclusum fuit et conventum quod apud
imperatorem patriarcham et alios Graecos praedictos diligens et debita fieret instantia cum allegationibus et
expositionibus plurimarum rationum quae ad id allegari et adduci possent ut ex diversis bonis respectibus
civitatem Basileensem acceptarent pro dicto oecumenico concilio ibidem celebrando quam si eos omnino
recusare contingeret extunc civitas Avinionensis locus esset ipsius oecumenici concilii ibidem celebrandi.
Si tamen illud in eadem celebrari non posset ex tunc in Sabaudia concilium celebraretur antedictum.
Ut igitur praemissa omnia et singula debitum et votivum sortiantur effectum cum omni solemnitate alias in hoc
sacro Basileensi concilio in rebus arduis expediendis adhiberi solita patribus in maiori ecclesia Basileensi post
missarum solemnia considentibus haec sancta synodus decernit vult statuit ordinat et declarat futurum
oecumenicum concilium in Basileensi aut illa recusata in Avinionensi civitatibus alioquin in Sabaudia iuxta
conclusionem supradictam debitis et conventis temporibus debere celebrari.
Quod que imperator et patriarcha et alii Graeci praedicti iuxta capitulata et decretata huiusmodi nec non omnes et
singuli alii cuiuscumque gradus status dignitatis vel praeeminentiae existant qui generalibus conciliis de iure vel
consuetudine interesse debent etiamsi pontificali dignitate praefulgeant ad illud debeant et teneantur maxime pro
consummatione tam salutaris operis accedere et etiam convenire.
Et hanc praemissam nominationem et electionem vult statuit et decernit haec sancta synodus ut sit firma
inconcussa et inviolabilis quacumque alia modificatione ordinatione dispositione nominatione seu electione per
ipsum sacrum concilium seu alium vel alios quacumque auctoritate etiam papali fungentes in contrarium facta
seu factis minime valitura seu valituris quam seu quas haec sancta synodus ex certa scientia ex nunc irritat cassat
revocat et annullat seu cassa nulla et irrita nuntiat et pro infectis illam seu illas habere vult et praesentibus habet
quatenus in totum vel in partem praemissae electioni obviant vel repugnant.
Supplet etiam haec sancta synodus ex certa scientia omnem defectum si quis in praemissis vel aliquo
praemissorum forsitan intervenerit.
Et insuper cum res tam ardua plurimum in dei ecclesia fructum allatura sine gravibus expensarum sarcinis
consummari et Graeci praedicti adduci adducti que sustentari non valeant dignum que et debitum existat ut pro
consummatione tam felicis operis christi fideles universi maxime ecclesiasticae personae de commissi sibi
patrimonii domini nostri Iesu christi substantiis liberali dispensatione ministrent haec sancta synodus universis et
singulis ecclesiasticis personis exemptis et non exemptis sub quacumque verborum forma etiam ordinis sancti
Ioannis Ierosolymitani cuiuscumque status dignitatis gradus ordinis vel conditionis existant etiamsi cardinalatus
vel pontificali praefulgeant dignitate generalem omnium et singulorum suorum ecclesiasticorum fructuum et
proventuum quotidianis distributionibus duntaxat exceptis decimam de suis ecclesiis monasteriis dignitatibus et
officiis ceteris que ecclesiasticis beneficiis in sua generali congregatione iam impositam et conclusam
persolvendam et exigendam decernit statuit et declarat imponendam eam que imponit per praesentes.
Praeterea dicta sancta synodus decernit vult ordinat et declarat quod venerabiles Ioannes Lubicensis Ludovicus
Visensis Delphinus Parmensis Ludovicus Lausanensis episcopi ipsius sacrosanctae synodi oratores ad
conducendum Graecos ad locum oecumenici concilii eorum que maior pars tunc praesens portum latinum locis
supra electis et nominatis aptiorem et propinquiorem ad quem dicti Graeci ultimo debeant applicare eligendi et
nominandi plenam habeant potestatem illam que eisdem concedit per praesentes iuxta formam aliarum litterarum
eis superinde datarum.
39

