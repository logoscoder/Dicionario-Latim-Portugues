Declarat quoque haec sancta synodus verba illa videlicet nullatenus prorogetur in dicto decreto posita ita
prohibitive intelligi ut etiam per papam prorogari non possit quod que concilium actu congregatum dissolvi aut
de loco ad locum mutare sine ipsius concilii expresso consensu per Romanum pontificem nullatenus possit
cassat que irritat et annullat si quid forsitan contra haec vel etiam in derogationem aut impedimentum ipsius
concilii generalis personarum que et praelatorum ac suppositorum eiusdem per privationem translationem
censuras que ecclesiasticas vel aliter quomodolibet in futurum contigerit attentari.
Statuit que ex certis rationabilibus causis ut praesens Basileense concilium per neminem etiamsi papalis fuerit
dignitatis dissolvi aut de loco ad locum mutari possit nisi de expresso consensu duarum partium cuiuslibet
deputationis votis singulorum scrutatis subsequenti que approbatione duarum partium congregationis generalis
similiter scrutatis votis singulorum ac demum in sessione publica facta declaratione.
Obsecrat que per viscera misericordiae Iesu christi et per aspersionem sui sanguinis pretiosi omnia supposita
huius sacri concilii tam praesentia quam futura obtestatur ut ante completam reformationem in capite et in
membris quantum rationabilius fieri poterit nullatenus dissolutioni consensum praestent nec loci mutationem
fieri permittant nisi ex causis iustis et manifestis.
Iuxta ipsius Constantiensis concilii ordinationem vult omnino saltem per mensem ante tempus dissolutionis eligi
locum pro futuro celebrando concilio declarat que ad abundantem cautelam verbum illud in decennium in
praedicta positum constitutione sic intelligi debere ut decennium totaliter compleatur et eo integro completo ex
tunc facultatem concilii generalis celebrandi incipere.
Quod si casu aliquo contingat eos qui conciliis generalibus interesse tenentur in principio temporis non advenire
declarat non propterea dictam concilii celebrandi facultatem expirare sed ut quanto citius commode fieri poterit
celebretur.
Ne autem diu differre possit statuit ut per viginti dies ante praedictum decennii tempus completum vel aliud si
forsan ex causa per concilium praefigi contingat Romanus pontifex per se vel legatum aut legatos suos nec non
archiepiscopus in cuius provincia vel dioecesi fuerit concilium celebrandum et omnes praelati vicini loco
celebrationis concilii per quatuor diaetas vulgares cessante impedimento canonico in propriis personis vel eo
obsistente per viros idoneos ad hoc vicarios constitutos adesse teneantur ut de loci dispositione et aliis
praeparatoriis concilii valeant habere tractatum.
Die autem inchoationis concilii generalis praefinita hi qui ibidem fuerint missam de spiritu sancto solemniter
celebrent et concilium ex eo die stabilitum et inchoatum esse efficaciter censeatur.
Verum propter multas necessitates quae contingere possunt venientibus ad concilium exhortatur haec sancta
synodus eos qui tunc praesentes fuerint ut ad ardua negotia concludenda nisi decenti expectatione absentium
moderata congruo intervallo temporis non procedant sed sic divino timore praevio procedatur in cunctis cum
debita gravitate sicut tanta magnitudo negotiorum universalis ecclesiae exigit et requirit.
In his autem casibus in quibus secundum statutum decreti Constantiensis papae licet locum futuri concilii de
consensu sanctae Romanae ecclesiae cardinalium mutare statuit ut si papa id facere negligat collegium
cardinalium hoc suppleat ita tamen ut duae partes ipsorum cardinalium consentiant servando nihilo minus
modum qui in dicto capitulo frequens continetur.
Ipsam autem loci mutationem si fieri contingat iurabunt dicti cardinales secundum deum et conscientiam suam
illam facere et ex causis manifestis in capitulo frequens contentis.
Ut praemissa facilius executioni demandentur statuit ipsa sancta synodus quod electores Romani pontificis ante
ingressum conclavis iurare deo que et ecclesiae promittere teneantur quod si contingat aliquem ex eis in papam
assumi praemissa supradicta decreta statuta et ordinata servabit et pro posse adimplere realiter et cum effectu
curabit adiiciens quod quicumque in Romanum pontificem futuris deinceps temporibus assumetur inter alia quae
8

