decernit ac si personaliter insinuatum et praesentatum fuisset viribus peremptoriis et comminationibus
suprascriptis hic habitis pro insertis.
Insuper haec sancta synodus declarat et protestatur quod nihilo minus praedictis dilationibus pendentibus cum
iam praecesserit a iure vocatio ex decreto concilii Constantiensis rerum que necessitas id suadeat et qualitas
agendorum in ulteriore prosecutione concilii et agendis in eo procedere intendit ordinate debite ac mature nec
propterea supersedere aliqualiter in processu.
Tandem haec sancta synodus decernit citationes contra omnes praelatos et alios qui ad generale concilium venire
tenentur omnes que et singulos generales ordinum quorumcumque ac etiam inquisitores haereticae pravitatis sub
dilatione termini seu terminorum de quibus deputatis fuerit bene visum cum poenis et censuris et clausulis
opportunis.
Sacrosancta generalis synodus Basileensis in spiritu sancto legitime congregata universalem ecclesiam
repraesentans.
Tenore praesentium significamus universis quod omnibus et singulis sacerdotibus baronibus nobilibus
militaribus popularibus et aliis quibuscumque viris cuiuscumque status conditionis aut qualitatis existant de
regno Bohemiae et marchionatu Moraviae de Praga et civitatibus ac aliis locis eorumdem et omnibus aliis
ecclesiasticis et saecularibus personis qui aut quae una cum ipsis ad generale Basileense concilium mittentur ac
profecturi existunt omnibus eorum personis quocumque nomine censeantur aut valeant nuncupari infra tamen
numerum ducentarum personarum tenore praesentium nostrum plenissimum ac perfectum salvum conductum
concedimus atque damus verissimam que securitatem veniendi ad hanc civitatem Basileensem ibidem que
manendi standi morandi nobis cum que de quibusvis negotiis opportunis ipsis commissis tractandi placitandi
disponendi concludendi et terminandi impartimur ac in loco vel in locis hospitiorum suorum divina officia sine
impedimento nostrorum peragere permittimus sic etiam ut propter illorum praesentiam neque in itinere neque in
alio loco itineris in eundo manendo aut redeundo neque in ipsa civitate Basileensi a divinis officiis cessetur
quovis modo per modum interdicti.
Caeterum in generali concilio seu synodo Basileensi articulos quatuor pro quorum claritate instant oretenus aut
in scriptis libere poterunt offerre aut propalare scripturis sacris beatorum que doctorum verbis sententiis et
rationibus eos declarare adstruere persuadere et si opus fuerit etiam ad obiecta concilii generalis respondere aut
cum aliquo vel aliquibus de concilio super eisdem disputare aut caritative absque omni impedimento conferre
obprobrio convicio aut contumelia procul motis servatis forma et modis inter nostros legatos et nuntios
praedictorum regni et marchionatus in Egrensi civitate specificatis et uniformiter conclusis et signanter quod in
causa quatuor articulorum per eos attentorum lex divina praxis christi apostolica et ecclesiae primitivae una cum
conciliis doctoribus que fundantibus se veraciter in eadem pro verissimo et indifferente iudice in hoc Basileensi
concilio admittentur.
Et illis peractis vel non peractis quandocumque de mandato aut consensu suorum maiorum ad propria reverti
optabunt aut aliquis eorum optabit mox absque ulla renitentia occasione et mora salvis rebus illorum et suorum
pariter honore et personis vice versa poterint vel poterit iuxta beneplacitum libere et secure redire de scitu tamen
deputandorum per concilium ut pro tunc opportune securitati eorum provideatur sine dolo et fraude.
Nihilo minus in hoc eorum salvo conductu omnes quascumque clausulas includi ac contineri volumus ac pro
inclusis haberi quae pro plena et efficaci et sufficienti securitate in eundo stando ac redeundo necessariae sunt et
opportunae haec notanter propter bonum pacis procurandum et observandum luculenter expressantes.
Quod si quispiam aut aliqui ex illis sive in itinere ad nos in Basileam veniendo sive ibidem demorando aut
redeundo aliquod enorme quod absit egerit aut egerint per quod posset assecurationis eorum beneficium eis aut
eorum alicui concessum annullari aut cassari volumus etiam ac admittimus et concedimus ut talis vel tales in
facinore huiusmodi deprehensi vel deprehensus ab ipsis duntaxat et non ab aliis condigna animadversione cum
emenda sufficienti per partem nostra merito approbanda et laudanda mox puniatur aut puniantur illorum
assecurationis forma conditionibus et modis omnino manentibus illibatis.

4

