Nicaeni octavi quoque Constantinopolitani nec non Lateranensis Lugdunensis Viennensis Constantiensis et
Basileensis generalium etiam conciliorum et illam fidem usque ad unum apicem immutilatam servare et usque ad
animam et sanguinem defendere et praedicare ritum que pariter sacramentorum ecclesiasticorum ecclesiae
traditum omnimode prosequi et observare.
Polliceor etiam fideliter laborare pro tuitione fidei catholicae et extirpatione haeresum et errorum reformatione
morum ac pace in populo christiano.
Iuro etiam prosequi celebrationem conciliorum generalium et confirmationem electionum iuxta decreta sacri
Basileensis concilii.
Hanc autem professionem mea manu subscripsi et tibi omnipotenti deo cui in die tremendi iudicii redditurus sum
de hoc et omnibus operibus meis rationem pura mente super altare offero quam in primo publico consistorio
solemniter repetam.
Ne lapsu temporis haec tam salubris institutio de memoria summi pontificis elabatur singulis annis die quo
anniversarium celebratur electionis vel coronationis suae intra missarum solemnia primus cardinalis qui ibidem
affuerit publice et alta voce coram summo pontifice legat sic sanctissime pater attendat sanctitas tua et diligenter
consideret promissionem hanc quam die electionis tuae deo fecisti.
Postea eam legens in fine dicat curet igitur sanctitas tua pro honore dei et salute animae tuae et utilitate
universalis ecclesiae praedicta omnia pro viribus observare bona fide sine dolo et fraude.
Recogites etiam cuius vicem geras in terris illius videlicet qui animam suam pro ovibus suis posuit qui ter
antequam oves suas beato Petro committeret petiit an ipsum diligeret qui que sicut iustus iudex et quem nullum
latet secretum rationem exiget a te de omnibus usque ad minimum quadrantem.
Memineris quid beatus Petrus alii que sibi succedentes pontifices fecerunt qui nihil aliud cogitabant nisi honorem
dei propagationem fidei publicum ecclesiae bonum salutem que et utilitatem filiorum suorum et tandem
imitantes magistrum et dominum animas suas pro sibi commendatis ovibus exponere non dubitarunt.
Noli tibi aut tuis thesaurizare in terris ubi tinea et aerugo demolitur ubi fures et latrones effodiunt sed thesauriza
tibi in caelis.
Non sis acceptor personarum nec sanguinis nec patriae aut nationis.
Omnes filii dei sunt et tuae curae ac custodiae pariter commissi.
Dicas exemplo christi: qui fecerit voluntatem patris mei qui est in caelis ille meus frater soror et mater est.
In distribuendis dignitatibus et beneficiis non Carnem non munera non quid aliud temporale sed solum deum et
virtutes atque hominum merita tibi proponas.
In corrigendis excessibus ecclesiasticam exerce disciplinam memor quam gratiam Phinees quam ve poenam Heli
alter iniurias dei ulciscendo alter dissimulando meruerunt.
Pauperes autem ac miserabiles personas defende iuva et sustenta.
Ad omnes autem paternam habe charitatem.
Post expleta coronationis solemnia ac singulis annis post electionis anniversarium cum fratribus suis octo saltem
continuis diebus summus pontifex vigili cura pertractet exequi quod tam solemniter deo pollicitus est.
29

