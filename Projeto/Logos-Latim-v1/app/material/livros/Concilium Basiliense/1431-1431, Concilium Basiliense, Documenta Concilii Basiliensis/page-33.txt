Qui de omnibus christianitatis regionibus quantum commode fieri poterit assumantur ut notitia rerum in ecclesia
emergentium facilius haberi et super his maturius deliberari possit sic tamen quod numerum viginti quatuor inter
hos qui nunc sunt et assumendos non excedant ita quod de una natione ultra tertiam partem respectu cardinalium
pro tempore existentium ac de una civitate et dioecesi ultra unum inde oriundum et de ea natione quae nunc ultra
tertiam partem habet usque ad ipsius tertiae partis reductionem esse nequeant.
Sint viri in scientia moribus que ac rerum experientia excellentes non minores triginta annis magistri doctores
seu licentiati cum rigore examinis in iure divino vel humano.
Sit saltem tertia vel quarta pars de magistris aut licentiatis in sacra scriptura.
Inter hos autem viginti quatuor esse aliqui poterunt admodum pauci filii fratres aut nepotes regum seu magnorum
principum in quibus cum circumspectione et maturitate morum competens litteratura sufficiat.
Non fiant cardinales nepotes ex fratre vel sorore Romani pontificis aut alicuius cardinalis viventis non illegitime
nati non corpore vitiati nec alicuius criminis aut infamiae nota respersi.
Praedicto autem numero viginti quatuor pro magna ecclesiae necessitate vel utilitate duo alii in quibus vitae
sanctitas vel eximiae virtutes refulgeant quamquam memoratos gradus non habeant ac de Graecis cum Romanae
ecclesiae uniti fuerint insignes aliqui viri adiici poterunt.
Non fiat cardinalium electio solum per auricularia vota sed illi solum assumi possint in quos facto vero scrutinio
ac publicato maiorem partem cardinalium per subscriptionem manus propriae constiterit collegialiter
consensisse.
Desuper etiam apostolicae litterae cum subscriptione cardinalium conficiantur decreto huius sacri concilii in
quarta sessione solemniter publicato quod incipit: item cum multiplicatio cardinalium et cetera in suo robore
inviolabiliter permansuro.
Cum recipient cardinales suae dignitatis insignia quorum significatio est ut pro bono universalis ecclesiae
sanguinem proprium si opus sit non vereantur effundere iurabunt in publico consistorio si sint in curia si vero
absentes in manibus alicuius episcopi et publice cui per litteras apostolicas in quibus forma iuramenti inserta sit
commissum fuerit in hunc modum.
Ego N. nuper assumptus in sanctae Romanae ecclesiae cardinalem ab hac hora in antea ero fidelis beato Petro
universali que et Romanae ecclesiae ac summo pontifici eius que successoribus canonice intrantibus laborabo
fideliter pro defensione fidei catholicae extirpatione que haeresum et errorum ac schismatum reformatione
morum ac pace in populo christiano.
In alienationibus rerum et bonorum ecclesiae Romanae aut aliarum ecclesiarum et beneficiorum quorumcumque
non consentiam nisi in casibus a iure permissis et pro alienatis ab ecclesia Romana recuperandis pro posse
operam dabo.
Non consulam quidquam summo pontifici nec subscribam me nisi secundum deum et conscientiam meam.
Quae mihi per sedem apostolicam commissa fuerint fideliter exequar.
Cultum divinum in ecclesia tituli mei et eius bona conservabo sic me deus adiuvet.
Pro conservandis cardinalium titulis quorum aliqui tam in divino cultu quam aedificiis nimium proh dolor in
opprobrium sedis apostolicae et ipsorum cardinalium collapsi sunt statuit haec sancta synodus ut de redditibus
seu proventibus terrarum Romanae ecclesiae quorum medietas iuxta constitutionem Nicolai papae ad cardinales
33

