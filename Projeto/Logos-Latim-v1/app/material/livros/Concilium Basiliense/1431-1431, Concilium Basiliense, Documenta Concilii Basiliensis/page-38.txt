quomodocumque et qualitercumque commissa et perpetrata forent et generaliter non obstantibus quibuscumque
aliis etiam talia forent de quibus necessarium esset specialem in praesentibus facere mentionem.
Et si contingat aliquem vel aliquos ex nostris eis vel alicui ipsorum iniuriari quod absit vel aliquam molestiam
inferre in persona honore rebus et aliis quibuscumque taliter excedens iudicabitur per nos aut nostros usque ad
condignam et rationabilem satisfactionem parti laesae.
Et e converso si aliquis ipsorum alicui ex nostris aliquam ut praemittitur iniuriam inferat iudicabitur per eos
usque ad condignam et rationabilem satisfactionem ei qui iniuriam passus est secundum morem et
consuetudinem utriusque partis.
De aliis autem criminibus excessibus et culpis quibuscumque quaelibet partium cognoscet et iudicabit de suis.
Hortatur autem haec sacrosancta synodus universos christi fideles et nihilo minus auctoritate universos christi
fideles et nihilo minus auctoritate universalis ecclesiae in virtute spiritus sancti et sanctae obedientiae mandat et
praecipit omnibus et singulis praelatis regibus ducibus principibus officialibus communitatibus et aliis
singularibus personis cuiusvis status conditionis et dignitatis existant nostrae occidentali ecclesiae aggregatis
quatenus praedicta omnia et singula inviolabiliter observent et quantum in eis est observari faciant dictos que
serenissimum imperatorem patriarchas et alios omnes et singulos antedictos ad dictum sacrum celebrandum
concilium accedentes et inde recedentes simul et divisim favorabiliter et reverenter honorent et tractent ac
honorari et tractari faciant.
Si qua vero dubitatio circa dictum salvum conductum et contenta in eo oriri contigerit stabitur declarationi
praefatae universalis synodi celebrandae.
Vult autem haec sancta synodus praesentem salvum conductum valere et in suo robore permanere quousque ad
ultimum dicti serenissimus imperator patriarchae et alii supradicti cum suis nobilibus et famulis usque ad
numerum ut praemittitur septingentarum personarum aliis que rebus et bonis sint reversi in et ad civitatem
Constantinopolitanam.
Si quis autem contra praedicta aut aliquod ipsorum aliquid facere quoquo modo tentaverit indignationem
omnipotentis dei et dictae sanctae synodi se noverit incursurum.
Sacrosancta generalis synodus Basileensis in spiritu sancto legitime congregata universalem ecclesiam
repraesentans ad perpetuam rei memoriam.
Nuper haec sacrosancta synodus inter varias solicitudines quibus inscrutabilis divinae altitudinis providentia eam
invocatione sui spiritus paracleti ad excolendum dominici gregis agrum adunari operari que dignata est internae
mentis oculos more agricolae pervigilis revolvens et attente prospiciens quam deflenda diutine occidentalis et
orientalis ecclesiarum in eiusdem fidei professione divisio in dei perstitit et duravit ecclesia de clementissima
eius bonitate apud quem nihil est impossibile qui que digne postulantibus affluenter dat et large spem suscipiens
et fiduciam ad procurandam inter ipsas ecclesias catholicae fidei unitatem suae diligentiae curas tanto accuratius
non parcendo laboribus vel impensae adhibere decrevit quanto ex hoc ad omnipotentis dei laudem et gloriam
uberiorem animarum salutem maius que ipsius fidei incrementum provenire cognovit.
Cupiens que propterea suffragante spiritus sancti gratia tam saluberrimum unionis negotium aggredi et amplecti
ad illud serenissimum Romanorum imperatorem et venerabilem patriarcham constantinopolitanum ceteros que
praelatos et alium Graecorum populum per diversos oratores et litteras duxit invitandos pariter et exhortandos.
Qui quidem imperator et patriarcha et alii Graeci volente et eorum corda altissimo inflammante exhortationes
huiusmodi alacribus animis suscipientes ipsum que unionis negotium aggredi sinceris affectibus perhibentes suos
solemnes oratores et nuntios sufficienti mandato bulla aurea et propriae manus subscriptione imperatoris bulla
que plumbea patriarchae praedictorum munito suffultos ferventissimum eorundem ad hanc fidei unitatem zelum
devotissime explicantes ad eandem sacrosanctam synodum duxerunt destinandos cum quibus ipsa sancta
synodus diversis tractatibus et deliberationibus praeviis pro executione et consummatione felici tam salutaris
38

