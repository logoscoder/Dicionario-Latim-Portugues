Exceptis que infirmorum aut debilium medicinalibus si qua ibidem victualia vel confectiones reperiantur
amoveat.
Exiens inde claudens que conclavis ostium custodiam solicite observet ac singulis diebus cibaria quae
cardinalibus deferuntur accurate perquirat nec introferri permittat nisi quod pro moderata refectione necessarium
videatur decretis huius sacri concilii quae promulgantur in quarta et septima sessionibus in suo robore firmiter
permansuris.
Sequenti die cardinales omnes coram his qui in conclavi fuerint audita missa de sancto spiritu sacram sumant
eucharistiam.
Et antequam scrutinium inchoent antepositis sanctis evangeliis iurent super hac forma ego N. talis cardinalis iuro
et promitto omnipotenti deo patri et filio et spiritui sancto ac beato Petro apostolorum principi eum eligere in
pontificem quem credam ecclesiae universali in spiritualibus et temporalibus utilem et tantae dignitati idoneum
nec illi vocem dare quem verisimiliter scivero promissione aut datione alicuius rei temporalis seu prece per se
vel alium interposita aut alias qualitercumque directe vel indirecte pro se electionem procurare electo que in
pontificem non prius obedientiam facere quam iuret iuxta formam decreti sacri Basileensis concilii ita me deus
adiuvet cui in die tremendi iudicii redditurus sum de hoc iuramento et cunctis operibus meis rationem.
Post haec quilibet eorum schedulam dabit in qua ultra tres non nominet inter quos si ultra unum nominaverit
aliquis sit extra cardinalium collegium.
Neque una die nisi unum fiat scrutinium et immediate post missam.
Lectis schedulis nisi duarum partium in unum vota concurrant mox comburantur.
Ante autem sex completa scrutinia accessus ad quemquam fieri non possit.
Recogitent eo tempore cardinales et attenta mente considerent quantum sibi ipsis meritum vel demeritum
quantum que populo christiano fructum vel praeiudicium bonum vel malum eligendo pontificem facturi sunt.
In nulla profecto re magis domini nostri Iesu christi gratiam vel iram assequi possunt quam cum de vicario eius
suis praeficiendo ovibus agitur quas ita dilexit ut pro ipsis et mori et crucis tormentum pati dignatus fuerit.
Decernit sancta synodus ut electus in papam electioni de se factae per infra scripti modi expressionem consentire
teneatur.
Quam expressionem si praesens in curia per cardinales vel extra per eorum aliquem vel alium ab ipsis ad hoc
habentem mandatum in praesentia notarii et decem saltem personarum fieri convenit qui praesentata sibi
electione requisitus infra diem naturalem ab hora requisitionis si non fecerit electio sua pro infecta habeatur et ad
aliam in nomine domini cardinales procedere teneantur.
Expresso autem ut praedicitur huiusmodi consensu cardinales eidem ut summo pontifici mox obedientiam
debitam exhibeant.
Postquam vero per cardinales obedientia praestita fuerit nulli de eius pontificatu ambigere fas sit.
In nomine sanctae et individuae trinitatis patris et filii et spiritus sancti.
Ego N. electus in papam omnipotenti deo cuius ecclesiam suo praesidio regendam suscipio et beato Petro
apostolorum principi corde et ore confiteor et profiteor quamdiu in hac fragili vita constitutus fuero me firmiter
credere et tenere fidem catholicam secundum traditionem apostolorum generalium conciliorum et aliorum
sanctorum patrum maxime autem sanctorum octo conciliorum universalium videlicet primi Nicaeni secundi
Constantinopolitani tertii Ephesini primi et quarti Calchedonensis quinti et sexti item Constantinopolitani septimi
28

