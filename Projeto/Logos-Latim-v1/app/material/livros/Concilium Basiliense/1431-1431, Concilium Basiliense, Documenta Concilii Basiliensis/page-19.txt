Sequitur tenor mandati dicti imperatoris sub bulla aurea de graeco in latinum translati: quoniam missi fuerunt ...
et littera domini patriarchae Constantinopolitani de graeco in latinum translata sub bulla plumbea et est talis:
Ioseph dei gratia archiepiscopus Constantinopolitanus ....
Litteras reverentiae vestrae recipimus ....
Suprascripta igitur capitula et conventiones haec sancta synodus auctoritate universalis ecclesiae praesenti
decreto approbat ratificat et confirmat statuit que ac decernit et pollicetur ea et eorum quodlibet servare et
inconcussa tenere ut praemittitur.
Quae cum ad incrementum fidei orthodoxae utilitatem que ecclesiae catholicae et totius populi christiani
pertinent omnibus fidem christi diligentibus grata plurimum et accepta esse debent.
Et quoniam ut praescriptum est ipsi Graeci propter nonnullas causas postulant ut sanctissimus dominus Eugenius
papa iv dictis capitulis et conventionibus expresse consentiat ne propter hoc tantum bonum negligatur ipsum
Eugenium haec sancta synodus cum omni caritate obsecrat et deprecatur ac per viscera misericordiae Iesu christi
cum quanta potest instantia exorat ac requirit ut in favorem fidei et ecclesiasticae unitatis praefatis capitulis et
conventionibus synodali decreto approbatis et ratificatis per suas litteras more Romanae curiae bullatas
expressum assensum praebeat.
Sacrosancta generalis synodus Basileensis in spiritu sancto legitime congregata universalem ecclesiam
repraesentans ad perpetuam rei memoriam.
Salvatoris nostri Iesu christi sequens vestigia haec sancta synodus illud gerit potissime in visceribus caritatis ut
omnes evangelicam veritatem agnoscant et in ea postquam agnoverint fideliter perseverent.
Proinde ut Iudaei alii que infideles ad orthodoxam convertantur fidem qui que ad ipsam conversi fuerint in illa
constanter permaneant his salubribus institutis providere decernens in primis statuit ut omnes dioecesani
quosdam in litteris divinis bene eruditos aliquot vicibus annuatim deputent in locis ubi Iudaei aut alii infideles
degunt ad praedicandum et explanandum taliter catholicae fidei veritatem ut ipsi infideles qui audiunt suos
valeant errores recognoscere.
Ad quam praedicationem sub poenis tam commercii per fideles illis interdicendi quam aliis ad hoc opportunis
ipsos infideles cuiuscumque sexus in annis discretionis constitutos accedere compellant.
Ipsi autem dioecesani ac praedicantes ita se erga illos propitios ac caritate plenos exhibeant ut non solum
propalatione veritatis sed et aliis humanis officiis ipsos christo lucrifaciant.
Christianos autem cuiuscumque dignitatis aut status quomodolibet impedientes ne iudaei ad huiusmodi
praedicationem conveniant aut arceantur notam fautoriae infidelitatis incurrere ipso facto decernit.
Ut autem haec praedicatio eo sit fructuosior quo praedicantes linguarum habuerint peritiam omnibus modis
servari praecipimus constitutionem editam in concilio Viennensi de duobus docere debentibus in studiis ibidem
expressis linguas Hebraicam Arabicam Graecam et Chaldaeam quae ut efficacius observetur rectores ipsorum
studiorum inter alia quae in assumptione rectoratus iurant hoc etiam addi volumus operam se pro ipsius
constitutionis observatione daturos.
In conciliis etiam illarum provinciarum in quibus huiusmodi studia constituta sunt omnino disponatur ut hi qui
praedictas linguas docturi sunt stipendia debita percipere valeant.
Sacros insuper canones renovantes praecipimus tam dioecesanis quam potestatibus saecularibus ut modis
omnibus prohibeant ne Iudaei aut alii infideles aut christianos aut christianas in familiares seu servientes aut
19

