Quamobrem omnem cogitatum nostrum iactantes in deum qui facit mirabilia magna solus venerabiles sanctae
Romanae ecclesiae cardinales praesidentes sedis apostolicae patriarcham Antiochenum archiepiscopos episcopos
abbates magistros que et doctores in numero competenti deputavimus ut una cum ipsis Graecorum
ambaxiatoribus rem istam tractare et quo ordine ad executionem deducenda esset prospicere deberent qui tam
inter se quam cum ipsis ambaxiatoribus saepe numero convenientes habito inter se maturo et digesto consilio ad
infra scripta cum ipsis devenerunt capitula quae postea secundum morem huius sacri concilii per sacras
deputationes mature deliberata ac deinde per generalem congregationem conclusa firmata que solemniter
extiterunt quorum tenor una cum mandato ipsius domini imperatoris sub bulla aurea sequitur et est talis:
ambaxiatores serenissimi domini imperatoris et cetera ut in decreto concilii superius inserto latius continetur.
Et quia tempus superius expressum infra quod praedicta debebant adimpleri effluxit non propter defectum
alicuius partium sed quia ita contigit variis intervenientibus tractatibus haec sancta synodus tempus per praefatos
serenissimum imperatorem Graecorum et reverendissimum patriarcham Constantinopolitanum parte ex una et
ambaxiatores huius sacrae synodi parte ex altera statutum et firmatum quod est a mense maio immediate
sequenti ad annum ita quod per totum mensem maii ad annum sequentem utraque partium sit parata ad
exequendum supradicta quantum ad quamlibet partium attinet acceptat et promittit se impleturam quantum ad
ipsam pertinet infra dictum tempus quidquid in supradictis capitulis continetur.
Sacrosancta generalis synodus Basileensis in spiritu sancto legitime congregata universalem ecclesiam
repraesentans.
Quia auctore deo in regione nostra occidentali et obedientiae ecclesiae Romanae est universalis et oecumenica
synodus celebranda in qua iuxta concordata in hac sancta synodo et in Constantinopoli denuo ratificata tam
occidentalis quam orientalis ecclesia conveniet ut cunctis erga eandem ecclesiam orientalem nostrae intentionis
sinceritas pateat et omnis suspicio quae circa securitatem ac libertatem venientium oriri posset de medio
auferatur tenore praesentis decreti haec sancta synodus Basileensis nomine et vice totius ecclesiae occidentalis et
omnium de eadem ecclesia cuiuscumque status etiamsi papali imperiali regali pontificali vel quacumque alia
inferiori spirituali vel saeculari praefulgeant dignitate potestate vel officio decernit dat et concedit serenissimo
imperatori Graecorum reverendissimis patriarchis Constantinopolitano Alexandrino Antiocheno et
Ierosolymitano ceteris que usque ad numerum septingentarum personarum etiamsi imperiali regali
archiepiscopali et cuiuscumque alterius status dignitatis aut conditionis fuerint ad praedictum universale et
oecumenicum concilium in regione occidentali ut praemittitur celebrandum venientibus aut venturis plenum et
liberum salvum conductum omnes que praedictos et quemlibet ipsorum tam in personis quam in honoribus et
rebus quibuscumque ipsorum nominibus regnis provinciis dominiis territoriis communitatibus civitatibus castris
oppidis et villis et omnibus locis obedientiae nostrae ecclesiae occidentalis per quae sive eundo sive stando sive
etiam redeundo transituri sunt aut eos transire contigerit in suam tutam securam que salviguardiam recepit et
recipit per praesentes promittens et concedens omnibus et singulis ex ipsis hoc praesenti edicto synodali tutam et
liberam facultatem accedendi et veniendi in et ad civitatem seu locum in qua vel in quo erit dictum sacrosanctum
universale concilium celebrandum ibi que standi morandi residendi habitandi cum omnibus immunitatibus
libertatibus et securitatibus quibus illi qui erunt de obedientia ecclesiae romanae habitabunt disputandi etiam et
ratiocinandi et iura et auctoritates allegandi et omnia alia libere et sine cuiuscumque impedimento dicendi
faciendi et tractandi quae pro unione ecclesiarum christi eis expedire videbitur et opportunum.
Inde etiam semel et pluries et toties quoties eis et cuilibet eorum videbitur et placebit simul et separatim et cum
eorum bonis rebus et pecuniis et sine pro libitu recedendi et redeundi tute libere et impune omni impedimento
reali et personali cessante penitus que remoto etiamsi talis unio quod absit non sequeretur nec effectum haberet
quo casu et in omnem alium eventum praefati serenissimus imperator domini patriarchae et alii supra nominati
nostris duntaxat expensis et galeis absque aliqua dilatione temporis omni que remoto impedimento cum eisdem
honoribus benevolentia et amicitia quibus ad praefatum universale celebrandum concilium deducentur etiam in
et ad Constantinopolim reducentur sive unio sequatur in dicta celebranda synodo oecumenica sive non.
Non obstantibus in praedictis vel aliquo praedictorum quibuscumque differentiis discordiis et dissensionibus ad
praesens vigentibus et quae in futurum oriri et vigere possent inter dictas ecclesias occidentalem et orientalem
seu inter ipsam ecclesiam Romanam et ei subiectos et aggregatos praefatum serenissimum imperatorem et alios
ecclesiae Constantinopolitanae aggregatos et non obstantibus aliquibus sententiis decretis condemnationibus
iuribus et decretalibus quomodocumque et qualitercumque factis et prolatis seu faciendis et etiam non
obstantibus aliquibus criminibus excessibus culpis et delictis si quae per praedictos vel alterum eorum
37

