Prima autem die convenientibus dioecesano et omnibus aliis qui huiusmodi synodo interesse tenentur infra
missarum solemnia vel post dioecesanus vel alius eius nomine verbum dei proponat exhortando omnes ad bonos
mores sectandum abstinendum a vitiis et ad ea quae pertinent ad ecclesiasticam disciplinam et officia singulorum
et praesertim ut hi quibus animarum cura commissa est diebus dominicis et aliis solemnitatibus plebem
subiectam doctrinis et monitis salutaribus instruant.
Postea legantur statuta provincialia et synodalia et inter alia aliquis compendiosus tractatus docens quomodo
sacramenta ministrari debeant et alia utilia pro instructione sacerdotum.
Deinde ipse dioecesanus de vita et moribus subditorum solerter inquirat labem simoniacae pravitatis contractus
usurarios concubinatum fornicationem et alia quaevis crimina et excessus debita correctione cohibeat.
Alienationes rerum ecclesiasticarum a iure prohibitas revocet clericorum abusus et aliorum subiectorum qui circa
divinum officium et delationem debiti habitus defecerint in melius reformet et emendet.
Et quoniam multa scandala saepe contingunt eo quod constitutio Bonifacii papae viii quae incipit periculoso
edita super clausura monialium non servatur studeat ipse dioecesanus ut omnino iuxta ipsius constitutionis
tenorem executioni demandetur nec non ut quicumque religiosi dioecesano subiecti regulas et constitutiones
suarum religionum praesertim ut ab eis omnis proprietas abdicetur inviolabiliter observent.
Ne etiam in receptione ipsorum ad religionem quidquam per simoniam exigatur.
Praecipua autem in ipsa synodo episcopi cura sit inquirere ac debitis remediis occurrere ne aliquod dogma
haereticum erroneum aut scandalosum seu piarum aurium offensivum sortilegia divinationes incantationes
superstitiones et quaevis diabolica figmenta dioecesim suam inficiant.
Instituantur que praeterea testes synodales viri graves providi et honesti legis dei zelum habentes iuxta
dioecesum latitudinem in numero competenti aut alii eorum potestatem habentes ubi alii non sunt ad hoc instituti
qui si dioecesano minus idonei videantur eos amovendo alios prout ei videbitur expedire instituat.
Hi autem in manibus ipsius dioecesani vel sui vicarii iurare teneantur ut tradit canon: episcopus in synodo qui
per anni circulum lustrantes ipsam dioecesim quae corrigenda vel reformanda viderint his ad quos talia corrigere
vel reformare pertinet referant.
Quae nisi correcta vel reformata iam fuerint ad synodum subsequentem perferant in qua debitis remediis
occurratur.
Sed et praeter illa quae a testibus synodalibus vel aliis eorum officia exercentibus dioecesanus audierit inquirat et
ipse diligenter de cunctis subditorum suorum excessibus et taliter in delinquentes insurgat correctionis debitae
disciplina ut aliis malignari volentibus transeat in exemplum.
Celebretur quoque in singulis provinciis saltem infra biennium a fine concilii generalis et deinde ad minus semel
de triennio in triennium provinciale concilium in loco tuto in quo tam archiepiscopus quam suffraganei omnes et
alii qui in huiusmodi conciliis provincialibus interesse tenentur debite vocati intersint.
Quod si episcopus canonico fuerit impedimento detentus procuratorem suum destinet non solum ad excusandum
et probandum absentiae causas sed etiam ipsius nomine concilio interessendum suscipiendum que quidquid
concilium duxerit statuendum.
Alioquin ipse episcopus a perceptione medietatis fructuum unius anni suae ecclesiae qui per personam in ipso
concilio deputandam ipsius ecclesiae suae fabricam effectualiter convertantur eo ipso sit suspensus.
Alii vero venire negligentes concilii arbitrio puniantur aliis iuris poenis in suo robore duraturis.
12

