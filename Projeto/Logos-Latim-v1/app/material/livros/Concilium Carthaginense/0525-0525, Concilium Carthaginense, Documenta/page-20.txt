Antequam ordinaretur presbyter, in ipso loco monasterium instituit; sed tamen, quia nomine ipsius donatus erat
locus, mutauit instrumenta, ut nomine monasterii possideatur.
Et alia exemplaria avctoritatis sancti bonifati episcopi primatis provinciae byzacenae.
Dilectissimis atque in christi gratia nominandis filiabus meis uniuersis dei ancillis monasterii bagaualianensis
bonifatius primae sedis episcopus in domino salutem.
Vestrae sanctimoniae libellum recipiens dum intente percurrerem, attentius abscultaui quid in se contineret.
Quapropter reciprocum praemittens saluationis obsequium insinuo semper seruorum dei uel ancillarum
monasteria liberum habere arbitrium a conditione omnium clericorum.
Quorum priscorum patrum sequentes ritum etiam uestrum monasterium hoc habere et in uobis manere usque in
aeuum.
Vnde per hanc uos auctoritatem duximus conmonendas ut licentiam habeatis unde uolueritis spiritalem sumere
cibum, liberam in omnibus facultatem habentes.
Si quis autem contra hoc salubre uenire uoluerit praeceptum, rigorem illico sentiet ecclesiasticum.
Ergo, ut superius conexuimus, hanc uobis adtribuimus licentiam, ut quem uelitis uobis conrogetis presbyterum,
qui uobis in monasterio peragat sacrosancta et illa quae ad normam pertinet unitatis celebranda, usque in
perpetuum.
Et si quis presbyterorum ibidem in monasterio diuina celebrauerit mysteria, ipsius primatis altario domini
recenseatur, ut iurgiorum semina in omnibus careant.
Et svbscriptio: deus uos in timore suo conseruet, quod oramus.
Datvm svb die kalendas madias anno xxi gloriosissimi regis thrasamvndi.

20

