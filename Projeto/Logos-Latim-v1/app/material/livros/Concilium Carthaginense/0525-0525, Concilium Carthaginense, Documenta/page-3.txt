Bonifatius episcopus dixit: recitetur epistula beatissimi senis missoris, quae praesentium fratrum manibus
relegenda nobis offertur.
Redemptiolus notarius recitauit: domino beatissimo et venerabili sancto fratri te consacerdoti bonifatio messor
senex primae sedis nvmidiae.
Quod tui pontificatus statutum mihimet detulit epistularis adsertio fortioris laetitiae muneribus cumulatus,
immensam altioris gratiae laudare non destiti bonitatem, sperans mei cordis interiora talibus semper uegetare
conloquiis.
Repedantibus quoque calamis, reuerentiae uestrae persoluens omni genere salutationis officia, deum ac dominum
nostrum precibus exoramus assiduis ut tui honoris censor eam dignitatem multo melius ubique faciat indiciis
clarioribus promicare.
Proinde tuae sanctitatis dicta cum relegerem, primitus congratulari merui, ut ante fatus sum, nuntio sospitatis,
dehinc nimiis dolorum maeroribus sauciatus sum quod fratres quosdam condidici - si tamen fratres debeant aut
rebelles potius adpellari - calcatis canonum statutis, aliquanta in uestris nominis contumeliam contulisse et uelint
suis se, quod numquam accidit, praeponere prioribus.
Quidem in hoc ammodum tuae mansuetudinis patientiam conlaudamus quod, incorruptae caritatis gratiam
tenens, ista te passus es tolerare.
Nam cum nouerim multa sanctae carthaginensis ecclesiae priuilegio fuisse concessa, cur, prout qualitas exigebat
cuiuspiam incurrentis, tuo de recenti minime arbitrio uindicasti?
sed quoniam clementialis pietas temetipsum cunctis benignum ostendit, ideo superborum horrendus error
inualuit.
Tamen ne haec mala, dum non reciduntur, increscant et sit in postmodum ingens lucta certaminis, dum coeperit
euincere temeritas, + adstruentes diuitus + contumacium conpetit iudicari.
Ob quam causam sanctos fratres consacerdotes que nostros firmum tipasensem, marianum tuliensem et felicem
zactarensem a nobis dirigi praesumpsisti.
Et quoniam fratrem marianum illuc antea profectum fuisse conperimus, idcirco meliore prouisione eius loco
sanctum fratrem nostrum coepiscopum que nostrum florentinianum direximus, ut numerus non minueret
dilectorum.
Qui cum denominatis fratribus firmo et felice in uestrae sanctitatis adiutorio consistentes, quidquid pro
disciplinis dominicae domus contuleris peragendum, studio implere sagaciori festinent.
Nam et uenerabilem fratrem consacerdotem que nostrum ianuarium, ordinatorem tuum, ibidem esse non ambigo;
quem adfatibus litterariis adhortatus sum ut mea totius que concilii uice perfunctus, cum his fratribus quos
transmittere non destiti, pro iustae partis utilitatibus inpiger esse non abnuat mediator.
Age ergo nunc, nostri decus honoris, ut ecclesiastici ordines erigantur qui uariis oppressionibus longa
intercapedine temporum iacuerunt, et illos quod beatitudo uestra conspexerit antiquioris regulae lineas uelle
obliquis mentibus diffugere, monitis salutaribus increpatos in rectam uiam studeas retorquere.
Limites namque, quos patres nostri sancti spiritus infusione repleti, pro communi negotio non sine laboris
instantia confixerunt, ullis nemo audeat nouitatibus submouere.

3

