Vniuersi episcopi proconsularis qui praesentes fuerunt sed etiam vincentius gerbitanus et gaius tacapitanus
prouintiae tripolitanae dixerunt: ad testimonium oboedientiae nostrae sufficit, quantum arbitramur, nostra
praesentia.
Bonifatius episcopus dixit: gaudeo et congratulor, sicut dicit apostolus, in omnibus uobis, quorum corda
possidens caritas generali fecit interesse conuentui.
Nam et sanctum fratrem et coepiscopum nostrum secundum, episcopum ecclesiae minensis concilii caesariensis,
in communi conlatione nobis cum residere conspicimus, ut quamuis dura belli necessitas alios euocare
prohibuerit, auctoritatem tamen sui concilii solus obtineat.
Fratrem uero coepiscopum que nostrum optatum sitifensem hic nobis cum fuisse nullus est qui ignoret; quem etsi
reddidit praeceptio regalis absentem, confidimus tamen quia definitionibus nostris, cum cognouerit, praebebit
adsensum.
Valde autem miror et adhuc incerta me cum suspicione perpendo cur frater consacerdos que noster liberatus
quem scriptis semel et secundo destinatis ad hanc diem, quattuor aut ut multum quinque comitantibus fratribus,
suaseramus occurrere, uel distulerit uel omnino uenire noluerit.
De quo qualis debeat ab hoc glorioso coetu aestimatio nunc haberi prosecutione uniuersorum desideramus
audire.
Episcopi dixerunt: serua, beatissime pater, patientiam quam reseruauerunt semper huius sedis antistites.
Exspectetur adhuc, sicut prisca consuetudo demonstrat, memorati fratris aduentus; qui si etiam crastino minime
cognoscitur suam exhibere praesentiam, de tantae inoboedientiae uitio erit cum tua beatitudine postmodum
pertractandum.
Felix episcopus ecclesiae zactarensis, legatus concilii numidiae, dixit: innumeras deo domino gratiarum
referimus actiones, quod concessa exoptati temporis libertate, te beatissime papa bonifati, post discrimina
exitialia, quibus perstrictim episcopalis honor subiacebat arctatus, promotionibus sumis pertribuit huic sanctae
sedi carthaginensis ecclesiae sacerdotem; cuius exercitationis instantia pontificalem numerum qui perierat
renouaret et quidquid in ecclesiastici ordinis ministerio conlapsum fuerat repararet.
In hoc namque diuini muneris beneficio exultat caelum et totus triumphat orbis, quia per te christus sibi
consecrauit antistites et ministros instituit.
Vniuersalis igitur concilii synodus habens iuris antiqui licentiam, me cum ceteris adesse censuisti; praecipue
sacerdotum paruiiunior maioris imperio debitam monitus exhibui seruitutem et, retractatis circa me tuae
honorificentiae priuilegiis, uiator praecucurri festinus, donec aulam diuini nominis, in qua infulatus sacerdos
praesides et primus palmatus inradias, religiosa mente ingrediens, beatitudinis tuae fuissem conspectibus
praestolatus.
Quamobrem extremus ego ipse in tanto subsistens gremio sanctitatis, precor tuae patientiae bonitatem, ut legum
institutio paternarum, quam nouiter constat esse sancitam, inculcetur mentibus singulorum, ut et doctus seruet
quod antea didicit et minus instructus discat scire quod nescit.
Tunc etenim tyronum proles spiritalibus doctrinis inbuta percrescet, dum ueternosi tramitis forma sub tanti
coetus examine luciflua demonstrata ratione claruerit.
Tuae igitur beatitudinis innocuam expecto caritatem ut africanarum prouinciarum concilia, qualiter sint paternis
institutionibus ordinata, his gestis apertius demonstretur et in propaculo quis post te sit alteris primus non
differas sanctis interlocutionibus publicare, ut superbientis odiosa temeritas euicta dictis ueracibus conpescatur.
5

