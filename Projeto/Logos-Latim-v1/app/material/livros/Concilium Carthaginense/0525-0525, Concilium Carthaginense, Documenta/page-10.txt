Vbi svpra: vt quicumque ab imperatore cognitionem iudicis publicis et non episcopalem petierit honore priuetur.
Vbi svpra: qui in africa non communicat, si ausus fuerit in transmarinis, damnetur.
Concilio sextodecimo.
Ad transmarina qui putauerit appellandum a nullo intra africam in communione suscipiatur.
Concilio vicesimo.
Vt nullus ad romanam ecclesiam audeat appellare.
Quibus recitatis, episcopi dixerunt: quid generali definitione patres nostri constituerint diligenter aduertimus;
huic etiam sanctae sedi quid speciali honorificentia detulerunt intimari palam omnibus poscimus, ut reuerentiam
tantae urbis antistiti iure debitam, utrum cuncti uoluntaria deuotione persoluant an negantes conpelli deceat ad
soluendum, necessaria inquisitione tractemus.
Nam profecto licet gratis paternitas tua fratres suos diligere dignetur, studio humilitatis delectetur se communem
suis filiis exhibere, nobis tamen conuenit, quod antiquitas constituit, multo amplius et instantius exhibere.
Bonifatius episcopus dixit: deus occultorum cognitor et mentium testis, quantum circa singulos adfabiliter
cupiam uiuere, solus agnoscit.
Sed quoniam priuilegia, propter huius ecclesiae dignitatem custodiendam, me necesse est, custodita pacis
caritate, a consacerdotibus meis exigere, recitetur ex uolumine canonum quid ecclesia carthaginensis, quae est
omnium in africanis regionibus prima, meruit.
Ex nicaeno concilio.
Inter alia ad locvm.
[Confirmationem eorum quae fiunt dandam uniuscuiusque suae prouintiae metropolitanae].
De praecipuis honoribus qui maiores ecclesias gubernantibus episcopi constituti sunt.
Antiqui mores obtineant, qui apud aegyptum sunt, ut alexandriae episcopo omnium habeat potestatem, quia et
vrbis romae episcopo hoc solitum est.
Similiter autem et circa antiochiam et in ceteris prouinciis priuilegia seruentur ecclesiae.
Item recitauit: concilio sexto sancti avrelii.
Inter alia ad locvm.
Ab uniuersis episcopis dictum est: vt si quae litterae dictandae in concilio placuerint, uenerandus episcopus qui
huic sedi praesidet, omnium nomine dictare et subscribere dignetur.
Item recitauit: inter alia ad locvm.
Concilio xi.
10

