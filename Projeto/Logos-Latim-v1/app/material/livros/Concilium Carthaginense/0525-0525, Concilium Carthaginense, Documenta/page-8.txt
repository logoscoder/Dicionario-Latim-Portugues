Inter alia ad locvm.
Vt ante uiginti quinque annos aetatis nec clerici ordinentur nec uirgines consecrentur.
Eodem concilio.
Vt ordinatis episcopis et clericis prius conciliorum placita inculcentur.
Vbi svpra.
Vt per dies sollemnissimos paschae sacramentum catechumenis non inmutetur.
Vbi svpra.
Vt cadaueribus eucharistia non detur.
Vbi svpra.
Vt mortui non baptizentur.
Vbi svpra: vt episcopi et clerici, si apud iudices publicos non prouocati causas egerint, in criminali, honorem, in
ciuili uero, rem quam euicerint, amittant.
Vbi svpra: vt gentilibus et haereticis filiae episcoporum et clericorum non nubant.
Vbi svpra: vt episcopi et clerici nisi catholicis res suas non dimittant.
Vbi svpra: vt episcopi et clerici non sint conductores priuatorum nec turpi lucro uictum quaerant.
Vbi svpra: vt nullus ordinetur, nisi suos omnes fecerit christianos catholicos.
Vbi svpra: vt nullus ordinetur, nisi probatus episcopi examine uel plebis testimonio.
Vbi svpra: vt nemo in precibus patrem pro filio uel filium pro patre nominet, sed ad patrem semper dirigatur
intentio; et ipsae preces cum prudentioribus discutiantur.
Vbi svpra: vt nullus recipiat nisi quod commodauerit.
Vbi svpra: vt nihil in sacramentis offeratur nisi panis et uinum aquae mixtum.
Primitiae uero uel mel et lac, propriam precem habeant, nec amplius offeratur quam de uuis et frumentis.
(Vbi svpra): vt primae sedis episcopus non appelletur princeps uel summus sacerdos.
Vbi svpra: vt sacramenta excepta quinta feria paschae nisi <a> ieiunis non celebrentur.
(Vbi svpra): vt aegrotantes, si pro se respondere non possunt, cum uoluntatis eorum testimonium sui periculo
proprio dixerint, baptizentur.
8

