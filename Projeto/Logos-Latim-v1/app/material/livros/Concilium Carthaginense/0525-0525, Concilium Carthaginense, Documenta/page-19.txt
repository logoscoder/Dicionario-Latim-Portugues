Acturi domino et uestrae sanctitati maximas gratias.
Et subscripserunt: ego petrus abbas hunc libellum nostrum subscripsi.
Ego fortunatus presbyter hunc libellum nostrum subscripsi.
Ego octauianus diaconus hunc libellum nostrum subscripsi.
Ego felix hunc libellum nostrum subscripsi.
Ego renatus hunc libellum nostrum subscripsi.
Et ceteri.
Sancti avgvstini de moribvs clericorvm in secvndo libro ad locvm.
Vobis dico qui forte nescitis, nam uestri plurimi sciunt: presbyterum leporium, quamuis saeculi natalibus clarum
et apud suos honestissimo loco natum, tamen iam deo seruientem, cunctis quae habebat relictis, inopem suscepi;
non quia nihil habuit sed quia iam fecerat quod ista lectio persuadet.
Hic non fecit sed nos scimus et ubi fecit.
Vnitas christi est, ecclesia una est; ubicumque fit opus bonum, pertinet et ad nos si congaudeamus.
Hortus est unus, nostis; ibi monasterium constituit, quia et ipsi deo seruiunt.
Ille hortus ad ecclesiam non pertinet, sed nec ad ipsum.
Et ad quem? dixerit aliquis.
Ad illud quod ibi est monasterium.
Sed quod uerum est, usque ad hoc tempus curam pro illis ita gerebat ut sumpticolos quibus sustentabantur apud
se haberet et ipse ut uidebatur inpenderet.
Sed ne propter hoc daretur hominibus suspiciones suas rudentibus et uentrem non inplentibus hoc placuit et mihi
et ipsi ut sic se illi transigant quasi iste iam de saeculo exiret.
Numquid enim, cum obierit ipse, illis dispensaturus est aliquid?
melius est ut uideat illos bene conuersantes, regente deo in disciplina christi sic uiuentes, ut de illis tantummodo
gaudeat, non de eorum necessitatibus occupetur.
Item in libro secvndo de moribvs clericorvm.
Locus etiam ipse ubi monasterium constitutum est a memorato honorabili filio meo eleusinio ipsi presbytero
barnabae donatus est.

19

