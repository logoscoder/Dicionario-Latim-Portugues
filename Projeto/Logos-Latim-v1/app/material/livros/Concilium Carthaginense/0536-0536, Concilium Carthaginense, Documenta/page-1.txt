0536-0536- Concilium Carthaginense - Documenta
Concilia Africae 345-525 - Concilium Carthaginense a. 536
Item ex concilio vniversali apvd carthaginem.
Felicianus episcopus ecclesiae ruspensis dixit: apud ruspem monasterium est a domno fulgentio predecessore
meo constitutum.
Peto sanctitatem uestram ut aliquid de monasteriis ordinetur; scire enim uolo quid debeam custodire.
Felix episcopus zactarensis prouinciae numidiae dixit: de monasterio abbatis petri, ubi nunc fortunatus abba
constitutus est, quaedam temporibus sancti bonifatii episcopi in uniuersali concilio nobis etiam presentibus acta
sunt, inconuulsa permaneant.
Cetera uero monasteria etiam libertatem plenissimam perfruantur, seruatis limitibus conciliorum suorum in haec
dumtaxat, ut quandocumque uoluerint sibi clericos ordinare uel ad oratoria monasteriis dedicare, episcopus in
cuius plebe uel ciuitate locus monasterii consistit, ipse huius muneris gratiam compleat.
Salua libertate monachorum, nichil sibi eis preter hanc ordinationem uindicans, neque ecclesiasticis eos
condicionibus aut angariis subdens.

1

