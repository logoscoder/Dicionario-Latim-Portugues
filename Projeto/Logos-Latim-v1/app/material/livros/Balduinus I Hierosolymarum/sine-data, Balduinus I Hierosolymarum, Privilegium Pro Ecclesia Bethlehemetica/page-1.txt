Privilegium pro ecclesia Bethlehemetica
Balduinus I Hierosolymarum
Balduinus I Hierosolymarum - Privilegium pro ecclesia Bethlehemetica
[1261]
BALDUINI
I HIEROSOLYMAE
REGIS
PRIVILEGIUM
BETHLEHEMITICA. (Anno 1110.) [WILLELMUS Tyriensis, Hist. lib. XI, cap. 12.]

PRO

ECCLESIA

[1261B] Divina inspirante gratia gens Francorum admonita, Hierusalem civitatem sanctam,
diuque oppressione paganorum fatigatam, ubi mors, quae primo praevaricante parente genus humanum
invaserat, morte Salvatoris est destructa, a spurcitia praedicta liberavit. Obsessa est namque civitas haec cultu
divino digna, septimo Idus Junii, a gente praefata; et Idibus Julii, Deo pro ea pugnante, est capta. Capta autem
civitate anno Domini millesimo centesimo, dispositione divina suggerente, placuit clero atque Raimundo Sancti
Egidii, Roberto Northmanniae, et Roberto Flandrensi comitibus, Tancredo, et caeteris primatibus, cum universa
Francorum multitudine, ut piissimus et misericordissimus dux Godefridus, charissimus frater meus eidem
praesideret: ipse [1261C] vero, vir Deo dignus, sanctae civitatis gubernator, primo principatus sui anno peracto,
Deo propitio, tertia die sequentis, in pace quievit. Cui ego Balduinus ab exsultante clero, principibus et populo,
primus rex Francorum, nutu divino, excellentiam Bethlehemiticae Ecclesiae, nativitatem Domini nostri Jesu
Christi praefulgida mente pertractans, in qua primum venerabiliter caput meum diademate ornatum effulserat, ut
episcopali dignitate donaretur, mihi per omnia placuit. Igitur quod corde caste conceperam, indesinenter
excogitans, tandem ad aures Arnulfi archidiaconi, viri clarissimi, et Hierosolymitani capituli usque perduxi,
eumque et idem capitulum, ut super hac re mihi consulerent, obnixe [1261D] rogavi. Qui tam justae petitioni
meae obsequentes, tum pro Hierosolymitana sede, quae postea quasi orbata [1262B] parente videbatur, tum pro
hoc negotio Romana peti decreverant. Hanc itaque legationem Arnulfus archidiaconus, et Aichardus eodem
tempore decanus suscipientes, Romam perrexerunt: et sancto Spiritu cooperante, apud domnum Paschalem
secundum, universalis Ecclesiae pontificem, de utroque negotio honestum invenientes consilium, Hierusalem
remearunt. Domnus vero Paschalis papa, Gibellinum Arelatensem archiepiscopum, virum sapientiae radiis
coruscum, omnique morum honestate fulgidum, cui id legationis Arnulfo atque Aichardo praesentibus
injunxerat, post eos Hierusalem direxit. Propterea a me, clero simul et populo gaudenter susceptus, pro praecepto
domni Paschalis papae et mea bona voluntate, et assensu Hierosolymitani capituli, [1262C] ac totius favore
consilii, et propria deliberatione omnia dispensans, in Bethlehemitica Ecclesia, Aschetinum, virum illustrem
eamdem gubernantem, quem Hierosolymitanum capitulum ejusdem Ecclesiae cantorem, me cum meis
proceribus et populo volente Ascalonae elegerat atque statuerat episcopum, obtinere primatum episcopalem
decrevit; Bethlehemiticaeque sedi, pro praecepto et consideratione nostra, Ascalonae ecclesiam parochiali jure
subjugavit. Tandem ego Balduinus, Dei gratia rex Hierusalem, Latinorum primus, jam dicta laetus obnixe
firmavi. Villam etiam Bethlehem, quam Ecclesiae concesseram, pro salute animae meae, et misericordissimi
ducis fratris mei Codefridi, atque omnium parentum meorum: et unum casale, quod [1262D] est in territorio
Accon, nomine Bedar; aliud etiam [1263A] quod est in territorio Neapolitano, nomine Seylon: aliud quoque
adjacens Bethlehem, quod dicitur Bethbezan: et duo casalia in territorio Ascalonitano, unum videlicet Zeophir, et
aliud nomine Caicapha, cum suis pertinentiis episcopo, ejusque successoribus firmiter ac libere tenere ac
possidere praecepi, dedi atque concessi. Praefatam quoque Ecclesiam a calumnia qua Hierosolimitana Ecclesia
eam vexabat, commutatione terrarum ac vinearum quae in circuitu Hierusalem in meo dominio erant,
absolutissimam reddidi. Statuimus autem quod si quis clericus, vel laicus, nefandissima cupiditate ductus, illud
quod pro petitione mea de Bethlehemitica Ecclesia, nativitate Domini ac Salvatoris nostri praeclara, Spiritu
sancto juvante, a domno Paschale, Romanae [1263B] sedis summo ac venerando pontifice, per Gibelinum
ejusdem legatum, Arelatensem archiepiscopum roboratum est, post decessum meum violare praesumpserit,
invasionis crimine, nisi commonitus resipuerit, obligetur, ac totius regni nostri expers effectus, graviter judicetur.
Praeterea concedo quod quicunque meorum optimatum, vel aliquis militum [1264A] seu burgensium, Dei
afflatus Spiritu de suis redditibus, pro sua suorumque animabus, dare eidem ecclesiae voluerit, libera sit sibi piae
voluntatis exsecutio, et in perpetuum valeat facultatum suarum legitime facta donatio. Facta est autem haec
concessionis, vel confirmationis nostrae inscriptio, rerumque gestarum designatio, anno ab Incarnatione Domini
millesimo centesimo decimo, indictione tertia, praesidente Romanae Ecclesiae papa, domno Paschale secundo:
Hierosolymis vero Gibelino Arelatensi archiepiscopo, sedis apostolicae vicario, in patriarcham electo. Sunt ergo
istius assertionis testes:

1

