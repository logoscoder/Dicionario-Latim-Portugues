abbatis, ut eis praeparent, inuitus adque districtus ante se faciant exhibere, quod omnimodis nec relegione
conuenit nec canonum permittit auctoritas.
Vnde omnes unianimiter censuemus sentientis, ut deinceps debeant emendare et, si praesumptione uel potestate,
qua pollent, excepto inuitatione abbatis aut archipresbyteri in ipsa monasteria uel parrochias aliquid fortasse
praesumpserint, a communione omnium sacerdotum eos conuenit sequestrare.
Vt duo abbates in uno monasterio esse non debeant, ne sub obtentu potestatis semultas inter monachus et
scandalum non generetur; uerum tamen si quislibet abba sibi elegerit successore, ipsi, qui elegitur, de facultatis
ipsius monasterii ad regendum nullam habeat potestatem.
Vt nullus alterius clerico retenere non praesumat, sicut priscis est canonibus statutum, nec ad sacrum ordinem
sine uoluntate episcopi sui penitus promouere.
De oraturia, que per uillas fiunt.
Nonnulli ex fratribus et coepiscopis nostris resedentibus nobis in sancta sinodo in queremonia detulerunt, quod
oraturia per uillas potentum iam longum constructa tempore et facultatis ibidem collatas ipsi, quorum uillae sunt,
episcopis contradicant et iam nec ipsus clericus, qui ad ipsa oraturia deseruiunt, ab archidiacono cohercere
permittant.
Quod conuenit emendare, ita dumtaxat ut in potestate sit episcopi et de ordinatione clericorum et de facultatem
ibidem collata, qualiter ad ipsa oraturia et officium diuinum possit inplere et sacra libamina consecrare.
Quod qui contradixerit, iuxta priscus canones a communione priuetur.
Vt abbatis uel monachi aut agentes monasteriorum patrocinia secularia penitus non utantur nec ad principes
presentia sine episcopi sui permisso ambulare non audiant.
Quod si fecerint, a suis episcopis excommunicentur.
Vt nullus episcopus neque presbyter uel abba seu diaconus per praemium ad sacrum ordinem amodo penitus non
accedat.
Quod qui fecerit, ab ipsa honore, qua praemiis comparare praesumpserit, omnino priuetur.
Et quia multa per presumptione proueniunt, quae deo minus placita et sacris canonibus uidentur esse contraria,
quae a sacerdotibus necesse est quohercere, ita sancta synodus instituit, ut nullus secularium nec in ecclesia nec
infra atrium ipsius ecclesiae qualecumque scandalum aut semultatis penitus excitare non presumat nec arma
trahere aut quecumque ad uulnerandum uel interficiendum penitus appetere.
Quod si quis fortasse praesumpserit, ab episcopo loci illius, ubi factum fuerit, ipsi iuxta statuta canonum
communione priuetur.
Licet generaliter ab omnibus catholicis uel deum timentibus de die dominico, quod est prima sabbati, conuenit
obseruare et, sicut in superioribus canonibus est statutum, non aliquid noui condentes, sed uetera renouantes
instituemus, ut in ipsum die dominico ruralia opera, id est arare, secare, messes metire, exartus facere uel
quicquid ad rures cultura pertinet facere, nullus penitus non presumat.
Quod qui inuentus fuerit faciens, sub disciplina districtionis omnimodis corrigatur.
Multa quidem eueniunt et, dum leuia minime corriguntur, saepius maiora consurgunt.
2

