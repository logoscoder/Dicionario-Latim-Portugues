0647-0653- Concilium Cabilonense - Documenta
Concilia Galliae 511-695 - Concilium Cabilonense a. 647-653
Priscis quidem canonibus nuscetur institutum, ut metropolitani cum eorum cumprouincialibus per singulos annos
debeant in sinodali coniungi deo propitiante concilio; sed nunc tam ex commune omnium uoluntatem, quam ex
euocatione uel ordinatione gloriosissimi domni chlodouei regis pro zelo religionis uel ortodoxae fidei dilectione
in cabillonense urbe in ecclesia sancti vincenti pariter conglobati ipsius sancti martires intercessione poscentes,
ut pro longeuitate supra dicti principes suo suffragio mereremur et inspiratione diuina, quod de canonibus
interueniente signitia fuerat aliquid pretermissum uel per neglegentiam aut per ignorantiam uitiatum, in
pristinum statum, sicut dudum fuerat a sanctis patribus statutum, deberit auxiliante domino christo reformare: ita
omnes una conspiratione et connibente animo sentientes definiuimus, ut fidei normam, sicut in niceno concilio
pia est professione firmata uel a sanctis patribus tradita atque ab ipsis exposita uel in postmodum a sancto est
calcidonense concilio firmata, in omnibus et ab omnibus conseruetur.
Canonum uero statuta ab omnibus intemerata seruentur.
Licet iam prioribus canonibus fuerat statutum, sed tamen placuit renouare, ut, si quis episcopus, presbyter aut
diaconus uel quicumque ex sacerdotale cataloco praeter personas, quae in ipsis canonibus contenentur, cum
qualicumque extranea muliere familiaritate habere praesumpserit, que indecora uel adulterii possit afferre
suspitione, iuxta statuta canonum ab ordine regradetur.
Vt duo in una ciuitate penitus uno tempore nec ordinentur nec habeantur episcopi nec res ecclesiae saeua
diuisione debeant partire.
Saeculares uero, qui necdum sunt ad clericato conuersi, res parrochiarum uel ipsas parrochias minime ad
regendum debeant habere commissas.
Vt nullus ante audientia res quarumlibet ecclesiarum inuadere aut auferre praesumat.
Quod qui feceret, ut negatur pauperum habeatur.
Vt defuncto presbytero uel abbate nihil ab episcopo auferatur uel archidiacono uel a quemcumque de rebus
parrochiae, exinodotie uel monasterii aliquid debeat minuere.
Quod qui fecerit, iuxta statuta canonum debeat cohercere.
De poenitentia uero peccatorum, quae est medilla animae, utilem omnibus hominibus esse censemus; et ut
poenitentibus a sacerdotibus data confessione indicatur poenitentia, uniuersitas sacerdotum nuscetur consentire.
Pietatis est maxime et relegionis intuetus, ut a captiuitatis uincolo anime a christicolis redemantur.
Vnde sancta synodus nuscetur censuisse, ut nullus mancipium extra finibus uel terminibus, qui ad regnum domni
chlodouei regis pertinent, penitus non debeat uenundare, ne, quod absit, per tale commertium aut captiuitatis
uinculum uel, quod peius est, iudaica seruitute mancipia christiana teneantur inplicita.
Si quis episcopus de quacumque fuerit ciuitate defunctus, non ab alio nisi comprouincialibus, clero et ciuibus
suis habeatur electio; sin aliter, huiusmodi ordinatio hirrita habeatur.
Peruenit ad sancta synodo, quod iudicis publici contra ueternam consuetudinem per omnes parrochias uel
monasteria, quas mos est episcopis circuire, ipsi inlicita praesumptione uideantur discurrere, etiam et clericus uel
1

