Chagnoaldus abba in uicem chadoaldo episcopo ecclesie cinnomanice subscripsi.
Bertolfus abba ad uicem riotero episcopo ecclesie redonice subscripsi.
Domno semper peculiare suo theudorio citus episcoporum, qui nuper est in cabillonno cum christi gratia
adunatus.
Omnibus in ueredica relatione perpatuit, quod etiam uos credimus non ignorasse, quod gloriosus domnus
chlodoueus rex in supra scripta urbe cabillonno octauo kal..
Nouembris senodale precepit esse concilio.
Vbi omnes nos in basilica domni vincenti pariter resedentes uestrum aduentum, dum uos in propinquo, etiam in
ipsa urbe esse audiuimus, omnimodis prestolauimus.
Datur intellegi pro qua re uos in ipso concilio non uoluistis adesse, dum multa aduersus uos et de indecente uita
et excesso canonum, quod maxime condolemus, prouulgata narrantur.
Nam et scripta, qualiter uos constitit penitentia fuisse professus, uestra manu uidemus et cumprouincialium
uestrorum manibus roborata.
Vnde uos credimus etiam legisse nec nos paenitus ignoramus, quod, qui publice penitentia profitetur, episcopale
cathedra nec tenere nec regere potest.
Propterea salutantis beatitudine uestre honorifice indecamus, ut usque ad alio sinodo de arelatense sede, ubi uos
constitit pontificale cathedra tenuisse, debeatis omnimodis abstenere nec de facultate ipsius ecclesiae nihil ad
uestra dominatione, dum in audientia ante fratres conueniatis, penitus presumatis.

5

