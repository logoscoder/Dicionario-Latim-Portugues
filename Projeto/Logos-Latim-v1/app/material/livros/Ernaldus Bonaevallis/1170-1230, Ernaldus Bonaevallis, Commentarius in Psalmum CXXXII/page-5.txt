de pulvere egenum, et de stercore erigens [1577A] pauperem. Et vide qualem inveniat, unde inducat, quo
promoveat, ut aliquando restitutus in gradum pristinum sedeat cum principibus, et solium gloriae dignus sit
obtinere. Invenit languidum et tumimidum, fetidum; a planta pedis usque ad verticem non erat in eo sanitas.
Languor ad incontinentiam, tumor ad superbiam, fetor ad blasphemiam pertinet: blasphemia, locutione, superbia,
cogitatione, incontinentia, operatione perficitur. Mittit ergo potentissimus medicus unguentum efficax ad
curandum, quod statim curat languorem, premit tumorem, pellit fetorem. Et quia contraria contrariis curantur,
opponit incontinentiae honestatem, superbiae humilitatem, blasphemiae silentii gravitatem. Omnia quaecunque
voluit fecit, et in uno solo homine [1577B] illos tres mortuos evangelicos suscitavit, in domo, in porta, in
monumento: corde, lingua, manu. Funiculus triplex difficile rumpitur; sed omnipotens est unctio quae haec
operatur.
II. Qui ergo tanta contulit peregrino, vide etiam quanta faciat in exitu Israel de Aegypto. Adest enim
morienti, adest exeunti, adest quiescenti. Quis enim angustias mortis patienter sustineat, nisi habeat Spiritum
consolantem? quis ad occursus daemonum non expavescat, nisi habeat adjuvantem? quis ad requiem transeat, si
non habeat praecedentem? Adest ergo unctio ubique aegrotum suum fovens suaviter, ut sustineat non solum
patienter, sed aliquoties etiam delectabiliter; transeat constanter, quiescat feliciter. O quanta unguenti hujus
potentia, [1577C] gratia, gloria, quae tantos lenit dolores, fugat horrores, spirat odores, in abitu angustiae, in
transitu miseriae, in sinu Abrahae, ibi sedet pauper cum principibus qui congregati sunt cum Deo Abraham, et
habet locum in solio quod est excelsum et elevatum, excelsum Angelis qui nunquam corruunt, elevatum in
hominibus qui surrexerunt! Ibi descendit unguentum etiam in oram vestimenti, non utcunque, non humiliter; sed
sicut abundantissime descendit ros Hermon in montem Sion. Hermon dicitur lumen exaltatum, Christus est, qui
seipsum humiliavit usque ad mortem. Propter quod et Deus exaltavit illum (Philipp. II), sed non solum. Solus
humiliatus est, sed non solus est exaltatus: [1577D] omnia enim trahit in se, ad se, per se, ut via, veritas et vita
(Joan. XIV). Via, hic peregrinantibus propter multos errores, et vastum exsilium: Veritas, hinc exeuntibus,
quando post se relinquunt vanitatem et mendacium. Vita, illuc pervenientibus ad terram viventium, ubi Hermon
stillat super eos et in eos suum rorem, ubi verum lumen scintillat in eos suum splendorem, et descendit etiam in
oram vestimenti, sicut in montem Sion. O mons Sion, civitas veri David, turris excelsa, in alto sita, et super
muros tuos angelorum custodia! O civitas sancta, quae regem habes Christum, senatum multitudinem sanctorum,
exercitum choros angelorum, legiones coetus martyrum, qui usque ad sanguinem victoriosissima praelia
peregerunt! O pulchra civitas, quam Sol justitiae [1578A] totam irradiat, quam totam ros Hermon influit et
fecundat! Me miserum, qui extra castra tua expulsus sum tanquam leprosus! utinam possem figere tabernaculum
meum in atriis tuis, vel saltem in suburbanis tuis! In atriis tuis habitat qui est in excessu, in suburbanis tuis qui
est in profectu. Ego miser nec excedo, nec proficio; sed nescio per quae phantasmata cogitationum in dies
revertor ad vomitum sicut canis immundus. Non sicut catelli qui edunt de micis quae cadunt illic de mensa illa
coelesti, de mensa filiorum Dei, qui discumbunt in coena illa super pectus Jesu. Tria mihi sola supersunt, lugere,
continere, timere: propter mala praeterita, propter instantia, propter futura. Scio enim ubi haec tria congregata
fuerint in nomine Jesu, ibi est ipse in medio eorum; etsi [1578B] non ut Sponsus, tamen ut Dominus; necdum
tanquam Sponsus amorem imprimit, sed sicut Dominus terrorem incutit: in utroque tamen Jesus, in utroque
Salvator, quamvis in isto dulcior, in illo asperior videatur. Erubesco tamen, quia adhuc maneo sub timore;
prorsus erubesco, et taedium meum pene nequeo sustinere. Sed ne majori tristitia absorbeatur anima mea, non
modice consolatur in eo quod scriptum est: Beatus homo qui semper est pavidus (Prov. XXVIII). Semper, notavi
illud semper, et abscondi illud in corde meo. Paveo gratia adveniente, gratia recedente, gratia redeunte.
Adveniens ingerit mihi pavorem ne illam offendam; recedens imcutit mihi tremorem ne statim corruam; rediens
immittit timorem ne iterum illam amittam. Data laetificat, [1578C] ablata cruciat, reddita ad majorem solertiam
me statim provocat. Ita fiat, Domine; timor tuus semper maneat in me, quia et ipse quanto diuturnior, tanto in
dies fit castior, ut permaneat in saeculum saeculi. Cum autem ad purum fuerit defaecatus et in filialem
reverentiam commutatus, tum plane legam in libro experientiae quoniam timor tuus peccatorem et justificat et
humiliat, ut sic coram vestimenti tui constituat, ut et vestimentum ad sanitatem et ora pertineat ad humilitatem.
Novi enim quia sancti et humiles corde benedicunt nomen tuum, et accipiunt partem in haereditate tua, in regno
tuo coelorum, ubi descendit in eas copia unctionis tuae, per omnia saecula saeculorum. Amen.

HOMILIA IV. In versum IV: Quoniam illic mandavit Dominus benedictionem, et vitam usque in
saeculum. [1578D]
1. Quoniam illic mandavit Dominus benedictionem, et vitam usque in saeculum. Gratissima inchoatio
hujus psalmi, qui in bonitate et jucunditate operis subsequentis posuit fundamenta; sed non minus grata ejus
conclusio, quae sermonem terminat in benedictione et vita. Quam sapiens citharoeda, nobilis puer iste, in cujus
5

