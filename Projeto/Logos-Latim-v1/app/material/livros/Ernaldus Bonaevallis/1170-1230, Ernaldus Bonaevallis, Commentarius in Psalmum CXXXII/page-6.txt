harmonia, tam consono tractu respondent ultima primis! Intueri placet in hoc breve psalmo illam quadrigam
Israel, illud novum plaustrum David, cui imposita arca testamenti ducebatur Jerusalem, in clangore et jubilo, et
omni musico instrumento. Non est nova interpretatio [1579A] David figuraliter esse Christum, arcam testamenti
Ecclesiam, quae in clangore confessionis, et jubilo devotionis, cum omnium virtutum consonantia, tendit ad
illam supernam Jerusalem, matrem nostram, impositam plaustro, cujus in praesenti psalmo habes quatuor rotas,
geminas scilicet in ipsa fronte psalmi affixas, totidemque circa terminum divinitus ordinatas: duae anteriores,
bonitas et jucundatio, duae sequentes, vita et benedictio. Jucunditas in dilectione Dei, bonitas in amore proximi
suam sedem locavit: vita in corporis incorruptione, benedictio in animae integritate consistit. Duo prima
habemus in re, duo postrema tenemus in spe: et hac quadriga quasi igneo curru Eliae tollimur de medio vanitatis.
De hoc igneo curru aestimo dixisse Prophetam: [1579B] Rotae ejus, ignis accensus (Dan. VII). Nonne aperte
ignis appellatur dilectio, ubi dicitur: Aquae multae non poterunt exstinguere charitatem? (Cant. VIII.) Quam
utique ipse auctor charitatis, dum in duo praecepta dividit, velut geminas rotas in curru suo et nostro constituit.
Duas vero rotas sequentes, scilicet incorruptionem et integritatem, quare igneas appellavimus, ex subjecta
similitudine demonstrabo. Coelum illud in quo creati sunt angeli empyrium appellari, id est igneum, asserit
Dionysius Atheniensis, in libro De sacro principatu. Igneum autem non a calore, sed a splendore, sicut e contra
gehenna dicitur ignea, non a splendore, sed ab ardore, quia et infernales spiritus ardent, nec illuminantur, et
coelestes splendent, et non tormentantur, [1579C] dum et apud inferos ignitus est ardor sine splendore, et apud
superos igneus est splendor sine ardore. Eo nimirum modo ignea creditur futura nostra etiam incorruptio
corporalis, et integritas spiritualis, quando et ipsam animam splendor corporeus venustabit. Et ne forsitan cuilibet
minus exercitato tanto videatur incongruum, quanto insolitum, quod scilicet igneam animam vel igneam carnem
nomino, ac per hoc ignitam animae integritatem, vel corporis incorruptionem appello, noverit etiam in
diffinitionibus philosophorum animam ipsam ignem, licet invisibilem, nuncupari. Ad quod probandum duas
virtuales proprietates ignis dixerunt, unam scilicet mulcebrem, alteram vero peremptoriam [1579D] asserentes,
qualis cui inhaeret aut perimit aut consumit; illam vero mulcebrem, qua substantiam sibi junctam fovet ac regit.
Ac secundum hanc, non incongrue, ut reor, definierunt animam esse ignem, quae corpus suum quodam moderato
calore mulcet et nutrit, et per fenestras oculorum lucem tanquam suum simile ad se trahit, et in ea gaudet, et eam
diligit. Probato itaque tam ratione quam auctoritate quod rotae illae de quibus hic agitur merito igneae
appellantur, nunc ipsam formam et partes ac compositionem singularum libet assignare; deinde ipsum plaustrum
totum conjungere, et ita de quatuor rotis sermonem propositum terminare.
[1580A] II. Primo de forma. Forma rotae ipso ejus circulo designatur, quod videlicet a rotunditate
sumitur, quae, teste Hieronymo, omnium figurarum pulcherrima comprobatur. Verumtamen, nisi ego fallor, haec
figura non tam pulchra est ad intuendum quam profunda ad intelligendum; magisque utilem animis quam
delectabilem oculis demonstrabo. Dicit Apostolus: Quoniam invisibilia Dei per ea quae facta sunt intellecta
conspiciuntur (Rom. I). In totalitate rerum visibilium oculum considerationis affigens, nullum invenio
simulacrum quod expressius aut similius aeternitatem Creatoris denuntiet quam in ea qua rotunditatis effigie
decorantur, eo scilicet quod in eis principium nullo modo possit, aut terminus denotari. Quapropter visum est
mihi quidquid in [1580B] mundo pulchrius, quidquid sublimius, quidquid lucidius invenitur, ut, verbi gratia,
solem, lunam, globos stellarum, et ipsam machinam, infra cujus ambitum omne, ut dicitur, corpus tenetur,
idcirco in eam speciem esse formatum, ut in his immensitatem intelligeret Conditoris rationabilis creatura. Taceo
illius Judaicae institutionis coronas aureas, circulos, sphaerulas, annulos, et caetera multa in hunc modum
formata, sine quibus nec templum perfici, nec tabernaculum erigi, nec altare vel mensa, vel arca portari, nec
vectes imponi, nec candelabrum consummari, nec rationale superhumerali potest connecti. Quae omnia spirant
sacramenta et perfectionem Ecclesiae, nunc in parte, vel in toto; modo in membris, modo in capite; aliquando de
[1580C] praesenti, aliquoties de futuro; plerumque de carne, nonnunquam de anima; saepe de toto homine
proponentia aenigmata et figuras, de quibus dicere per singula, proximum esse fastidio, et alterius fore negotii
judicavi. Venio ad sacramenta Novi Testamenti, quae tanto profundiora, quanto utique digniora intelligo,
interque omnia, illud terribile, illud divinum ac singulare mysterium, corpus Christi. Non in alia forma
consuetum est a Patribus consecrari nisi rotunda [(2)] {foot}
[1579D] Ita Ernaldi temporibus., ut non solam carnem absque peccato, sed ipsum quoque Verbum
quod manet et in sua aeternitate subsistit, semper intelligas in sua carne Patri offerri. Et hunc ergo aestimo
intellectum animae sacerdotis, multum conferre ad profectum [1580D] amoris illius qui solet beare animos
pietatis capaces. Video et aliud in circulo sacramenti dignum memoria, ut, quoniam Galilaeus interpretatur
volubilis, ille idem intelligatur fore in mensa altaris, qui sedet super cherubim, quorum rotae in Ezechiele,
propter Galilaeum qui praesidet, volubiles appellantur. Quia ergo sicut ex supradictis potest perpendi, rotunditas
est perfectionis insigne: idcirco quatuor illas rotas congrue et juxta rationem nuncupo, quia videlicet in primis
duobus, hoc est in dilectione Dei et proximi, perfectio religionis innuitur; et in duobus aliis, id est in
6

