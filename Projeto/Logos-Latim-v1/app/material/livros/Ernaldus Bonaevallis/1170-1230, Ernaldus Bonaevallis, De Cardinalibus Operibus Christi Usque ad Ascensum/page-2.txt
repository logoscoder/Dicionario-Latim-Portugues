lucem, et inaccessibilem naturam sex aliis hinc et inde seraphim statu et volatu circumeunt et abscondunt (ibid.);
statu aeternitatis immobilitatem monstrantes, volatu vero altitudinem ejus, sic in superioribus elevatam, ut
quantumlibet ad cor altum homo ascendat [accedat], exaltetur Deus (Psal. LXIII), et comprehensionis
importunitatem evadat. Nec tamen alae illae quae Dei velant substantiam nostros conspectus diffugiunt, sed illae
puris mentibus se visibiles exhibent, et operum Dei ratio, sive eorum quae ex nihilo sunt, sive eorum quae ex
materia vel factae sunt vel fiunt, se intelligibilem exponit; et quae circa Deum et quae sub Deo sunt mundi
[1611C] potest cordis quoquomodo sinceritas contemplari. Prima rerum conditio sex instituta diebus fatetur
artificem, et profitetur opus auctorem. Neque enim sui ipsius artifex esse, aut potuit quis novam creare materiam,
nec potuerunt multa et diversa rerum esse principia, quia, nisi ad unum cuncta respicerent, discordia et infinitate
cuncta turbata volverentur in chaos; et repugnarent et colliderentur in se discordes materiae, nisi omnibus
factoris auctoritas imperaret, et unius monarchia potestatis universitatis causas et efficientias ordinaret.
Homo itaque praeposituram in inferiora accepit, sscien quis hunc honorem contulerit; nec tamen ea
scientiae perfectione illustratus est, ut eo modo cognosceret [1611D] Conditorem, quo ejus cognitioni reliquae
creaturae subjectae sunt; sed distantiam maximam experiretur inter summa et infima; et ex hoc ipso esset Deo
acclivis et humilis, quo auctori suo se in nullo posset conferre, cujus effugere dominium nec penetrare consilium,
nec poterat vitare judicium. Itaque qui circa ipsum sunt angelici spiritus, licet invisibilis naturae sint, in
legationibus tamen suis se auditu manifestant et visu, et salutis nostrae ministeriales saepissime experimur,
quorum officia et nomina in Scripturis sanctis habentur. Illa quidem superiora agmina nobis praedicant, non
indicant Deum; et nuntiant quae jubentur, spiritalitatem injuncti negotii peragentes, non universitatis explicantes
scientiam, quia ad nos numerus et mensura et pondus refertur. Deus vero [1612A] his omnibus non arctatur; sed
excedens omnia et aeternaliter antecedens potestas et virtus nil habet coaevum, nec immensitatis ejus profundum
ulla creatura vel coelestis vel terrena metitur. Quae vero sub ipso sunt implent templum et praesens Ecclesia
cognitionem earum rerum assequitur, quae ad cultum justitiae, quae ad ordinem vitae, quae ad gradus
ascensionum, quae ad convenientiam morum, quae ad honestatem hujus conversationis et gratiam pertinent
contemplationis: haec aguntur et exercentur in templo praesenti et per haec Deus quaeritur, nec tamen quaesitus
illico invenitur. Gustamus, delibamus, odoramus, et prope est; cumque accesseris, longius abit. Et quomodo
fulgur nubes disrumpit, et repentina coruscatio non tam illuminat quam [1612B] hebetat oculum, ita aliquando
nescio quomodo tu tangeris, et tangi te sentis; eum tamen qui te tangit non intueris. Dicuntur tibi quaedam verba
arcana intrinsecus quae efferri non sufficis, ut dubitare non possis, quia juxta te est, imo intra te qui te sollicitat,
nec tamen sicuti est se tibi videndum concedat. Rachel ad odorem, non ad esum, Liae mandragoras concupiscit;
tu sponso fide, non complexu conjungeris; tu spe concipis, donec Christus in te formetur, et, deposito pondere
hujus cadaveris, ejusdem sint puritatis caro et spiritus, et renovata natura sobolem immaculatam parturiat. Rachel
quippe visum principium sonat. Quod Verbum in principio apud Deum in suo proprio esse (Joan. I) mihi non
patet, sed quibusdam nominibus Deum [1612C] invoco et dico, Justitia, Veritas, Sanctificatio, Charitas; et
quaero aliquas species vel formas, et per quas quid sentio quoquomodo intimem. Nam quod Verbum caro factum
est (ibid.), facilius video, si hoc sensui meo quasi esu incorporo; principium autem illud vix remotissimo odoratu
quasi pertransiens sentio. Illa quidem intellectualia per visibiles creaturas, quantum fas est animae videre vel
praevidere, divina mente a longe prospicimus; in multis per opinionum et conjecturarum pelagus circumducti, in
multis veritati haerentes, in multis magnitudine rerum oppressi, exclamamus cum Apostolo: O altitudo
divitiarum sapientiae et scientiae Dei! (Rom. XI.) Cordi igitur nostro se offert Deus, et aliquid [1612D] sui
luminis infundit invitans et provocans. Nisi enim aliquo modo sentiretur, nec appetendi, nec inquirendi spes esset
aliqua vel facultas. Sed quia ex parte sentitur, admirationi est odor ille et sapor, nullam habens cum carnalibus
dulcedinibus similitudinem, et per omnia suavitate differens; eoque desideratur copiosius, quo caetera
delectamenta excedit. Desiderium autem inquirentes purificat, et purificatio, exclusis enormitatibus, ad formam
Dei provehit ascendentes, atque ita in opere suo imago et similitudo Dei multis laboriosisque provectibus
propriam sibi demum indicat dignitatem.
Ad hanc rerum adeo profundarum indaginem, nisi incarnati Verbi magisterium accessisset, humana
defecissent ingenia: et nescio si et aliqui auderent [1613A] ad haec tentanda conatus assurgere; sed associata
carni divinitas assumptam naturam ex parte suae voluit esse claritatis consortem, et apertis coelis super doctorem
et Dominum nostrum ad superiora nostrum introduxere aspectum, et vidimus gloriam ejus quasi Unigeniti a
Patre (Joan. I), et de plenitudine gratiae et veritatis quae in ipso est, instillata est nobis aliqua portio (ibid.). Et
cum Philippo audivimus: Qui videt me, videt et Patrem (Joan. XIV). Nec tamen in hac visione plena potest esse
sufficientia, donec in splendoribus sanctorum in die virtutis suae (Psal. CIX) agnoscatur ratio gignentis et geniti
et procedentis, quam oculus non vidit, nec auris audivit, nec in cor hominis ad liquidum hucusque ascendit (I
Cor. II). In his omnibus quae dicta sunt [1613B] omnino sensum nostrum materiae excedit sublimitas, et stylum
repellit moles nimii ponderis, et ascensionis arduae difficultas; sed praecepti vestri, Pater excellentissime, me
coegit necessitas, ut tentarem, si forte importunitate studii aliqua possem de sanctuarii supellectile vellicare, et
2

