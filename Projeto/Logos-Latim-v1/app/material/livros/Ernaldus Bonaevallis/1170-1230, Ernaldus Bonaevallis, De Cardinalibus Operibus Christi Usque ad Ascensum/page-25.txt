sunt judices iterum judicari, quia, cum judicis et tortoris vices non parcens peccator assumit, semetipsum
persequens, dum confessionem confusione honorat holocausti hujus incensio in conspectu Dei veniam impetrat.
Neque enim bis in idipsum judicat Deus (Nahum. I, 9, juxta LXX), sed impoenitentes ipse judicat et damnat;
poenitentes vero quia a seipsis suscipit judicatos, absolvit, neque judicio quod poenitentiae humanae severitas
protulit, aliquid justitia coelestis apponit. Judicati sunt Aegyptii, cum in redeuntibus super se maris fluctibus
involverentur judicati Sodomitae, cum subversis eorum urbibus flammis sulphureis cremarentur, sed [1658D] in
eisdem subversionibus gemerent poenitentes, temporali poenae aeternalis non succederet poena, sed esset eis pro
remedio supplicium, et pro absolutione tormentum; nec contritos corde aeternum contereret et aggravaret
judicium. Sic in cruce latro confitens non tantum indulgentiam meruit, sed Christi familiaris effectus, praemissus
est in paradisum, et factus est particeps regni, per confessionem factus collega martyrii. Illi vero blasphemo, quia
de Domini desperavit potentia, nulla potuit subvenire clementia, nec potuit illi crucis prodesse consortium, cujus
malitiam non expiabat poenitentiae lavacrum. Ascendisti, Domine, palmam, quia illud crucis tuae lignum
portendebat triumphum de diabolo, vel de principatibus, et potestatibus, et nequitiis [1659A] spiritalibus
victoriam; erantque in manibus tuis duo cornua, in quibus erant fortitudo tua abscondita, et imperium tuum super
humerum tuum: tu ipse patibuli tui bajulus, haerebas ligno quod tuleras, evectionis et passionis anxietates
sustinens et labores. Consideravi opera tua et expavi. Clavis sacros pedes terebrantibus fossisque manibus, de
vulnerum anxietate non loqueris; de spinis sacrum caput pungentibus non quereris, sed satagis ut innotescat
posteris quare derelictus a Deo videaris, expositus contumeliis et Judaeorum ludibriis. Causam mortis in te non
esse Pilatus ipse praedixerat, et Caiphas mortem tuam pro inimico populo satis facturam, cum esset anni illius
pontifex, prophetaverat. Tu de morte non agis, [1659B] de opprobriis non contendis; sed hoc vis intelligi quae sit
causa mortis, quis quaestus; ut utraque re cognita peccatum appareat et gratia; et quanti ponderis sit, utrumque
rerum probet effectus, cum originali morti nullum nisi in Christi morte potuerit esse remedium, nec reconciliare
Deo potuerit exsules et damnatos quaelibet oblatio, nisi sanguinis hujus singulare sacrificium. Et sine hoc
holocausto poterat Deus tantum condonasse peccatum; sed facilitas veniae laxaret habenas peccatis effrenibus,
quae etiam Christi vix cohihent passiones, quae vix sceleratos animos a voluptatum faece avellunt. Vulneri sane
tam putrido et antiquarum cicatricum fetori non inveniebatur medicamentum [1659C] conveniens, nisi unguento
sanguinis hujus plaga vetus liniretur, et malagmate carnis in cruce extensae siccarentur venena, quae calcaneo
primi hominis et omni posteritati ejus serpens ille seductor antiquus infuderat. Haec una medela corrosit illas
quae in immensum excreverant cicatrices, et vim suam concupiscentiarum perdidit corruptela, et deleta
damnationis conscriptione novis litteris assignata est et restituta libertas; privilegio dato, charta indulgentiae
sigillo plagae lateralis firmata. Considero opera tua, et admiror te cruci inter damnatos affixum, jam nec tristem
nec pavidum, sed suppliciorum victorem elevatis manibus triumphantem de Amalec; et quasi sanctificantem de
excelso plebem, et elevatum in [1659D] sublimi, et quasi coelo proximum superioribus inferentem consummati
agonis vexillum, et inferioribus erexisse scalam in Patris occursum. Ibi dolorum et conviciorum immemor,
subtiliter investigas et ipse exponis quare derelictus fueris, indicans anxietates illius querimoniae verba esse
delictorum tuorum, quorum personam et causam assumpseras, in tantum ut per Moysen et per Apostolum
sustineres vocari peccatum et maledictum pro similitudine poenae (Deut. XXI; Gal. III), non culpae, quod pro eis
voluisti intelligi, qui deserti a Deo propter peccata meruerant, quorum reconciliationis agebas causam. In qua
allegator subtilis pro servis servilem non dedignaris accipere personam, et in tantum infirmis compateris, ut nec
crucifigi, [1660A] ne mori dum illi vivant, et te patrocinante non pereant, nec erubescas, nec formides,
altitudinem tuam derelinquens, ad tempus gloriae tuae majestatem evacuans, ut redeant dispersi, et respirent
derelicti.
Haec est causa quare derelictus sis, ut colligeret et revocaret inanitio tua eos qui fuerant derelicti; et qui
sine Deo fuerant dum dominaretur eis peccatum, reducti ad justitiam, conformes Christi, et Christi efficerentur et
dii. Unde scriptum est: Ego dixi: Dii estis (Psal. LXXXI). Considero, Domine, te in illo patibulo ubi videbaris
sine adjutorio, quomodo imperatoria potestate latronem praemittis ad regnum; et in cujus assumptione jam
manifeste constat quantum apud derelictos profeceris, quorum [1660B] primus iste gloria et honore coronatus,
ipsa die paradisi civis, et domesticus curiae coelestis efficitur. Impossibile quippe erat illam sanctam animam
tuam teneri ab inferis, de qua ipse ad Patrem dicis: Quia non relinques animam meam in inferno (Psal. XV), nec
corrumpi carnem meam in sepulcro (ibid.), quia ubi in praesentia illius effractis inferis est captivata captivitas,
praesentata victrice anima in conspectu Patris, ad corpus suum sine dilatione reversa est; et appropinquaverunt
saluti, qui longe erant a salute, et inter mortuos liber (Psal. LXXXVII) morti obnoxios perpetua libertate donavit.
Considero te in cruce de matre sollicitum (Joan. XIX), cui volenti loqui tecum, cum evangelizares, [1660C]
negaveras retroactis diebus colloquium, et praetuleras matri auditores verbi, pauperes spiritu, dicens eos tibi esse
pro matre et fratribus, qui voluntati Patris obtemperant (Luc. VIII).
Nunc materno moveris affectu, et thalamum humanitatis tuae cubiculario dilecto commendas, et
provides sedulo benedictae inter mulieres apostolicam clientelam, et obsequium Virginis virgini discipulo tradis,
25

