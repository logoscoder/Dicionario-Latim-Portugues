causae sunt et semina, sub hujus numeri brevitate concludat. Spiritus sanctus a Patre procedens, a Patre et
[1675A] Filio, quaternario superfertur et conditor benignus opus suum amplectitur, et diligit quod plasmavit, et
creaturam suam sanctus ipse sanctificat et consociat sibi, et charitatis nexu statuit et conquadrat. His aliisque
secretioribus rationibus quas illustrium virorum subtiliora ingenia indagarunt, septenarius numerus in Scripturis
sanctis saepe sacramentales causas complectitur, et simplex et multiplicatus, necessarios ad intelligentiam
divinorum operum parturit intellectus. In hebdomadibus apud Hebraeos, dies septimus Sabbatum, id est requies,
appellatur: qui numerus non tam in septimanis, sed etiam observatur in annis, et annorum hebdomada
consummata, septimus annus requietionis est, et ipsi terrae Sabbatum imperatur, nec fas est cuiquam eo anno
[1675B] serere vel metere quidpiam, sed quae sponte sive in terra, sive in vineis, vel in arboribus nascuntur,
alimoniae pauperum deputantur. Annorum quoque septimanae apud Hebraeos quinquagesimum annum faciunt,
quem jubileum appellant, in quo decreto legis, ut supra dictum est, sit terrae remissio, et servorum libertas, et
restitutio possessionum, quas eatenus distractio alienaverat et caetera hujusmodi gratis ad haereditatis ordinem
revertuntur. De numero septenario cum multa dicta sint, plura supersunt quae in lege et Evangelio praecipue
commendantur. Quinquagesimus itaque annus perficit jubileum, quinquagesimus dies a Pascha Pentecosten, facit
in quo vere Spiritu sancto infuso apostolis, ad haereditatem coelestem, a quo venundati sub peccato [1675C]
exsulabant, quos diabolo domino mendicitas et egestas subjecerat, revertuntur. Septem sacerdotalibus
clangentibus tubis, Jericho corruit; septem petitionibus orandum Patrem Filius docuit. Remissio peccatorum
duplicato septies septenario, Petro mandatur. Leprosus septimi diei inspectione a sacerdote judicatur, summi
sacerdotis in septem diebus consecratio consummatur. Dominus Jesus Christus de septem panibus quinque millia
hominum reficit; et justus quisque Deo laudes per diem septies dicit. Ipse Dominus Jesus ab Adam secundum
generationes, quas Lucas commemorat (Luc. III), septuagesimus septimus invenitur, ut ultionem in Lamech
septuagesies septies promulgatam (Gen. IV), veniens [1675D] terminaret. Septem diebus in Pascha editur
azyma; septem diebus mense septimo tabernaculorum solemnitas celebratur. In septem annis templum a
Salomone construitur; septem brachiis et totidem luminibus candelabrum adornatur. Celebramus tam nos quam
Judaei quinquagesimum diem, sed illi in typo; nos autem in veritate, non tam significamus quam agimus.
Pentecosten igitur celebrantes, commemoramus quae olim sub Moyse in veteri testamento sunt acta, et
quae sub Christo facta sunt. Post cujus Ascensionem in coelos Spiritus sanctus visibiliter super apostolos in
linguis igneis apparuit (Act. II), et ad instar prioris saeculi universitatem fidelium unius labii esse voluit (Gen.
XI), ut quorum erat cor unum [1676A] et anima una, una esset et lingua, nec posset impedire intellectum
credentium aliqua diversitas verborum; sed evangelica doctrina propria lingua prolata ad omnium auditum
eamdem efficientiam obtineret, ut Graecis et barbaris omnibusque gentibus verbum Evangelii sic esset
intelligibile, ac si in eorum auribus linguae in qua nati erant idiomata resonarent. Aderant Medi et Elamitae,
Mesopotameni et Arabes. Hi omnes, dum Hebraea lingua apostoli praedicarent, locutio Judaica enuntiationis
suae articulos cursu consueto evolvens, nullo exponebatur interprete, sed verbo eorum per Spiritum sanctum
inerat virtus et gratia, ut habitantes Pontum et Asiam suam esse dicerent linguam, quam audiebant, quasi
primitivae linguae libertas, ad antiquitatis [1676B] reversa originem, confusionis contumeliam evasisset. Nec
tantum apostolis collata est haec gratia, sed multitudini credentium idem Spiritus superfusus est, intus ardentibus,
extra loquentibus; et complectebantur se dilectio et verbum, et de calore Spiritus sermo fervebat ignitus. Jam
omni timore excluso obedire se Deo magis quam hominibus publice profitebantur (Act. V) et videbatur eis
gloria, si pro Christo injuriam paterentur. Ad hunc modum olim Moysi jussum est ut in viros septuaginta, quos
ipse presbyteros judicaret, de spiritu suo partiretur, ac in negotiis partem gererent sollicitudinis; quibus cum
imposuisset Moyses manus, requievit in eis Spiritus sanctus; qui non Moysi ablatus est, quasi ipse sine spiritu
remaneret, vel idem spiritus secaretur [1676C] in partes; sed secundum mensuram donationis divinae quae erat
in Moyse gratia singularis facta est multiplex et communis, et data est multis in eo potestas, quod prius solius
Moysi disponebat auctoritas. Sic Eliae spiritum duplicem recepit Eliseus, non quod in duas substantias idem
spiritus sit divisus, et duos propheta sanctus habuerit Spiritus, sed quod populo Christiano, cujus typum Eliseus
gerebat, accepto Spiritu sancto, data sit potestas in opere et sermone; et ascendentem Eliam, id est Christum, pio
desiderio prosecutus, fide claruerit et intellectu, et vita, et signis et miraculis fulserit et exemplis. Hic sacrorum
ordinum distributor, reges creat et principes, sacrat pontifices, [1676D] eligit sacerdotes. Hic sapientia
Salomonem, intellectu Danielem, Joseph consilio, Samsonem fortitudine, Moysen scientia, David pietate, Job
timore prosequitur, et sanctorum animas omnimodis fecundat virtutibus, in tantum affectus pacificos provehens,
ut jam in coelis nostra sit conversatio (Philipp. III), diffusa in nobis charitate per Spiritum sanctum, qui datus est
nobis (Rom. V). Hic in pudicis mentibus sibi statuit mansionem. Hic humiles caelibes habet domesticos,
abominatur aerarios, falsarios detestatur. Hic Giezi mercenarium lepra condemnat, et Jeroboam vendentem
sacerdotia cum apostatis locat. Hic Simonem gratiae Dei nundinatorem a sanctorum consortio exhaeredat, cujus
detestabiles ausus ultrix ruina confundit et quassat. [1677A] Hic Balaam ad maledicendum conducto silentium
imponit, et per asinam redargutum, colliso ad parietem pede (Num. XX), vacuum pecunia, contumelia oneratum,
claudicantem ad propria remisit confusum. Hic omnibus Ecclesiae sacramentis interest, quae ipse efficit et
33

