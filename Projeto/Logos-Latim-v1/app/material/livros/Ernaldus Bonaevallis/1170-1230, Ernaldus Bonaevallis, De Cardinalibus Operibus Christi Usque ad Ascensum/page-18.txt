Filius Patri consubstantialis est, nec divisibilis est, nec partiabilis substantia Trinitatis; nostra vero et ipsius
conjunctio nec miscet personas, nec unit substantias, sed affectus consociat et confoederat voluntates. Ita
Ecclesia corpus Christi [1644B] effecta obsequitur capiti suo, et superius lumen in inferiora diffusum claritatis
suae plenitudine a fine usque ad finem attingens (Sap. VIII), totum apud se manens, totum se omnibus
commodat, et caloris illius identitas ita corpori assidet, ut a capite non recedat.
Panis itaque hic azymus, cibus verus et sincerus, per speciem et sacramentum nos tactu sanctificat, fide
illuminat, veritate Christo conformat. Et sicut panis communis quem quotidie edimus vita est corporis, ita panis
iste supersubstantialis vita est animae et sanitas mentis. Panem angelorum sub sacramento manducamus in terris,
eumdem sine sacramento manifestius edemus in coelis, non ministerio [1644C] corporali, saepe repetitis
actionibus ad eumdem revertentes, sed consummato sacerdotio nostro, erit et permanebit perpetua et stabilis,
implens et reficiens nos sufficientia, qua proferet se palam absque ullis integumentis omnibus conspicabilis
summi praesentia sacerdotis. Sacramenta quidem, quantum in se est, sine propria esse virtute non possunt; nec
ullo modo divina se absentat majestas mysteriis, sed, quamvis ab indignis se sumi vel contingi sacramenta
permittant, non possunt tamen spiritus esse participes, quorum infidelitas vel indignitas tantae sanctitudini
contradicit. Ideoque aliis sunt haec munera odor vitae in vitam, aliis odor mortis in mortem, quia omnino justum
est ut tanto priventur beneficio gratiae contemptores, nec in indignis [1644D] tantae gratiae puritas sibi faciat
mansionem. Nova est hujus sacramenti doctrina, et scholae evangelicae hoc primum magisterium protulerunt, et
doctore Christo primum haec mundo innotuit disciplina, ut biberent sanguinem Christiani, cujus esum legis
antiquae auctoritas districtissime interdicit. Lex quippe esum sanguinis prohibet, Evangelium praecipit ut
bibatur: in quibus mandatis hoc maxime discernere debet Christiana religio, quod sanguis animalium a sanguine
Christi per omnia differens, temporalis tantum habeat vivificationis effectum, et vita eorum finem habeat, et sine
ulla revocatione terminum constitutum. Ideoque ad obtinendam aeternitatem non potest proficere, quod semel
obrutum non surgit ulterius, nec aliqua ei superest [1645A] virtus, quod sine ulla spe praecisis radicibus mors
penitus exsiccavit. Vita vero hominis, licet aliquam habeat affinitatem cum sanguine, non tamen solo sanguine
regitur, sed anima sanguini dat caloris et nutrimenti effectum, sicut et caeteris quae in corpore sunt propria
distribuit officia, et dividit motus, et quasi talenta partitur. Nec oportuit ut sanguini humano sanguis pecudum
misceretur, quia vita rationalis hominis vitae bestiali consociari non habet; sed omnino a fidelium animis quasi
sanguis impurus detergenda est haec carnalis opinio, ne putetur vita hominis eo modo transitoria, quo vita
pecudum inanescit, vel quod sanguis consubstantialis sit animae, et necesse sit utrumque superveniente
suffocatione dissolvi. Carne quidem animalibus similes sumus, [1645B] sed vita dissimiles: ideoque quod
commune cum eis habemus, nobis incorporare licenter possumus; quod vero dignitati nostrae non convenit, et ab
aeternitate alienum videtur, a nobis subtilissimo legis indicio separamus. Bibimus autem de sanguine Christi ipso
jubente, vitae aeternae cum ipso et per ipsum participes; animalis vitae peccata, quasi sanguinem impurum
horrentes, et fatentes nos per peccati gustum a beatitudine privatos et damnatos, nisi nos Christi clementia ad
societatem vitae aeternae suo sanguine reduxisset.
Nobis itaque pro quibus sanguis Christi oblatus est in cruce, et quos reconciliavit Deo, omnes excedens
victimas hoc sacrificium singulare, ipse Christus [1645C] pincerna porrexit hoc poculum et docuit; ut non
tantum exterius hoc sanguine liniremur, sed et interius aspersione omnipotenti anima muniremur, et penetrans
omnia tanti medicamenti virtus, quidquid esset intus ibi durum effugaret, et renovaret sanaretque quidquid morbi
carni vel spiritui veteris vitae allinierat corruptela. Dixerat sane hujus traditionis magister quod nisi
manducaremus ejus carnem, et biberemus ejus sanguinem, non haberemus vitam in nobis; spiritali nos instruens
documento, et aperiens ad rem adeo abditam intelletum, ut sciremus quod mansio nostra in ipso sit manducatio,
et potus quasi quaedam incorporatio, subjectis obsequiis, voluntatibus junctis, affectibus unitis. Esus igitur carnis
hujus quaedam aviditas [1645D] est, et quoddam desiderium manendi in ipso, per quod sic imprimimus et
eliquamus in nobis dulcedinem charitatis, ut haereat palato nostro et visceribus sapor dilectionis infusus,
penetrans et imbuens omnes animae corporisque recessus. Potus et ejus ad eamdem pertinent rationem, quibus
sicut corporea nutritur substantia et vivit, et incolumis perseverat, ita vita spiritus hoc proprio alimento nutritur;
et quod est esca carni, hoc animae est fides; quod cibus corpori, hoc verbum spiritui; excellentiori virtute
peragens aeternaliter, quod agunt alimenta carnalia temporaliter et finaliter. Celebrantes sacramenta
commonemur, quasi ungulam findens et ruminans pecus revocare ad fauces, et minutati commomlere dominicae
institutionis [1646A] exemplum, ut semper passio sit in memoria, nec terreant crucifixi haeredes mortis
supplicia, sed pascant et reficiant maturatae resurrectionis laetabunda solemnia. Quam praeclarus est calix iste,
quam religiosa est hujus potus ebrietas, per quam excedimus Deo, et quae retro sunt obliti ad anteriora
extendimur, non habentes sensum hujus mundi, sed divitis purpurati delicias contemnentes, cruci haeremus,
sanguinem sugimus, et intra ipsa Redemptoris nostri vulnera figimus linguam; quo interius exteriusque rubricati,
Ã  sapientibus hujus saeculi judicamur amentes, qui religionis hujus abhorrentes mandatum, usque hodie retro
abeunt, et a secretis divinis omnium intra se mysteriorum continentibus summam diffugiunt, et [1646B]
18

