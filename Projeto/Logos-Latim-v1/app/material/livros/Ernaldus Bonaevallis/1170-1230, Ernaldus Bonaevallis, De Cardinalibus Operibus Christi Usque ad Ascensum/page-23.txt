uni Leviticae [1654C] tribui ministeria assignata, sed de omni tribu, et gente et lingua, quos dignos et idoneos
divina probat electio, secundum vitae, non generis meritum statuit sacerdotes, quibus calicem sanguinis sui
inexhaustae plenitudinis abundantia semper refertum, conservandum tradidit et erogandum; cujus aspersione et
communione intus et extra corda et corpora mundarentur. Hodie, ut diximus, unguentum ad sanctificationem
paratur, cujus fragrantia adolescentulae et novellae animae accedentes ad fidem illectae delectantur, et
exinanitionis ejus suavitate delibutae, diligunt et sequuntur aromatum largitorem, et usque ad regis accubitum
spiramine illo trahuntur, et post odorem illum [1654D] ubique desiderio sancto perurgente sitibundae discurrunt.
Nihil hoc oleum commune habet cum liquoribus qui ex quorumdam fructuum pinguedine exprimuntur, nec vis
ejus est ex crassitudine penetrativa, quae, secundum quasdam naturales rationes emollit et temperat spissamenta
humorum, quos solet intrinsecus astringere siccitas aliqua, vel corruptio conglobare. Non haec medendis
corporibus est unctio instituta, quia sanctificatis elementis jam non propria natura praebet effectum, sed virtus
divina potentius operatur, sed adest veritas signo, et spiritus sacramento; ut et ipsis rerum efficientiis gratiae
dignitas pateat, et interiori homini quanta ex his detur auctoritas deiformi conversatione et coelestibus moribus
innotescat. Hoc oleo antiquitus [1655A] sacerdotes sacrabantur et reges, et ipsi altarium lapides delibuti,
spiritalem intelligi volebant sacris mysteriis inesse pinguedinem. Et sicut oleum fluitat et humidis quibuslibet
superfertur, ita excellentia sacerdotalis et regiae dignitatis secundum formam Dei et Christi sub se omnia
continens, regimen et munimen tam activae quam contemplativae vitae obtinet, et ex hoc humore constat
descendere omnes gratiarum divisiones, quas Spiritus sanctus, prout vult, singulis distribuit et largitur.
Ex hujus unctionis beneficio et sapientia nobis et intellectus divinitus datur, consilium et fortitudo
coelitus illabitur, scientia et pietas, et timor inspirationibus supernis infunditur. Hoc oleo uncti cum spiritalibus
nequitiis colluctamur, nec fetoribus [1655B] spuriis imbui possumus, qui balsami spiritalis odore fragramus. Hoc
oleum a creditorum usuris sub Elisaeo propheta mulierem pauperculam liberavit. Hoc Eliae tempore Sareptanam
pavit, nec lecythus trina effusione defecit. Hoc oleo Jacob lapidem quem supposuerat capiti unxit, et familiari
mandato eruditus inter sacramenta ascensionum et descensionum, et discursus angelicos innixum scalae sublimi
videns Deum, quid virtutis haec haberet unctio, intellexit. Moyses hoc oleo tabernaculum et sacra vasa perunxit,
et super caput Aaron tanta abundantia fudit, ut usque in barbam ejus descenderet, et super oram vestimenti
manaret (Psal. CXXXII). Samuel quoque ad reges initiandos sine oleo non accedit, et usque ad defectum et
reprobationem carnalium [1655C] caeremoniarum in populo illo hujusmodi perseveravit traditio, sed vasis
Judaicis deficientibus defecit gratia, et stetit oleum. Impletis vasis propheticis, et sanctis regibus ad patres
appositis, in apostasiam et discolatum versum instabile vulgus, in se non retinuit locum quem posset Spiritus
sanctus inhabitare, et vasa amurca plena non suscepere liquorem, steteruntque in summo faeces, quae longo situ
induruere, et ubi domicilium religionis fuerat sterquilinium peccati computruit. Nec tamen cessantibus his quae
ritu antiquo inoleverant; cum jam in populo Christiano circumcisio videretur damnabilis, et sacrificia idololatriae
imputarentur, unctionis mysterium religio Christiana contempsit, sed caeteris generali [1655D] sanctorum
consensu damnatis, non solum in regibus et sacerdotibus unctionis honor permansit, sed in omnem populum
Catholicum effusa est hujus gratiae plenitudo. Ut sicut Christus a chrismate dictus est, eo quod singularis
excellentiae oleo unxerit eum Deus, ita et participes ejus quotquot sunt, consortes sint tam unctionis quam
nominis, et dicantur a Christo Christiani, ut sint sui Christo duce rectores et duces, et offerant Deo quotidianum
sacri ficium, ordinati a Deo sanctimoniae sacerdotes. Nec immerito huic diei assignata est tanti operis causa; et
ex hoc sacramenta haec obtinuere initium; quo hodie in sacramento calicis Christi Ecclesiae unitas, in lavacro
pedum concors societas, et donans invicem charitas et subjecta humilitas; in unctione Christiani [1656A]
nominis dignitas excellentiae spiritualis proprie data est et confirmata filiis adoptionis perpes auctoritas et
dignitas perseverans. Dedit itaque Dominus noster in mensa, in qua ultimum cum apostolis participavit
convivium, propriis manibus panem et vinum; in cruce vero manibus militum corpus tradidit vulnerandum, ut in
apostolis secretius impressa sincera veritas, et vera sinceritas, exponeret gentibus quo modo vinum et panis caro
esset et sanguis et quibus rationibus causae effectibus convenirent, et diversa nomina vel species ad unam
reducerentur essentiam, et significantia et significata eisdem vocabulis censerentur. His gratiae supernae
privilegiis esu sanctificati panis refecti, loti, et uncti, non eam quam amiserant, sed ampliorem et digniorem
[1656B] recuperant libertatem; et ejecti de paradiso nudi, ad lignum vitae hodie revertuntur vestiti, reddita stola
et annulo prolato in medium, et reconciliantur matri Ecclesiae, quos inobedientiae malum foras expulerat; et
Cherubim flammeum gladium ab introitu tranquilli status et innocuae conversationis amovit. Hodie in terra
maledicta relictis rastris et gravi vomerum pondere, et stimulis fatigatorum boum cruore perfusis, deterso sudore
vultus exusti caloribus, ad paternam domum exsules reducuntur, et egressus obviam revertenti filio laetabundus
pater clementiam improperio non corrumpit, nec indulgentiam foedat conviciis, sed bonitatis suae honorat
magnificentiam, et hilaritate magnificat largitatem. Resonant in susceptione hujus solemnis musica instrumenta,
[1656C] et communis jubilatio pari consonantia Patri misericordiarum gratias agit, cujus imperio antiquam
praedam evomunt inferi, ligantur daemones, et diruptis ferreis nexibus diu quassati liberi revertuntur. Haec dies
nocti illi contigua est, qua absolutionis nostrae negotium Dominus inchoavit, qua a principibus sacerdotum ad
23

