Sed et propter malignantium insolentiam altare suum Deus repellit, et sanctificationibus maledicit, odit Sabbata,
abominatur solemnia, odoramenta fetent, displicent holocausta. In his omnibus laborare se dicit Deus, nec esse
voluntatem suam in ministris impuris, indignatione districta testatur.
Sed hierarcha pius quem Spiritus sanctus compungit, [1648C] excitat, inhabitat, et sanctificat,
elevatione manuum crucis mysterium repraesentans, confidenter orat pro sua et populi ignorantia, recolens
pudibundi et contriti animi confessione, quod aliquando praevalente adversum se peccato fuerit derelictus, juxta
illud quod David plorans ait: Avertisti faciem tuam a me, et factus sum conturbatus (Psal. XXVIII). Et Dominus
per Isaiam: Ad tempus in modico derelinquam te (Isa. LIV). Verecundatur fateri, et tamen fatetur juventutis
delicta. Sed accusatrici conscientiae necesse est coram judice respondere, nec potest ibi esse ullum diffugium,
ubi ipsa testis est quae accusat, et nihil ei potest esse occultum qui judicat. Sed ubi cum judice agit qui judicatur,
et ipse in partem accusatoris transiens, [1648D] etiam in sua proscriptione sententiam approbat condemnantis,
experitur clementiam Salvatoris, et laetabundus canit: Domine, in voluntate tua praestitisti decori meo virtutem
(Psal. XXIX). Et iterum per Isaiam audit: In miserationibus magnis congregabo te (Isa. LIV). Sed et in eodem
articulo temporis cum jam anima festinet ad exitum, et egrediens ad labia expirantis emerserit, poenitentiam
clementissimi Dei benignitas non aspernatur, nec serum est quod verum, nec irremissibile quod voluntarium; et
quaecunque necessitas cogat ad poenitudinem, nec quantitas criminis, nec brevitas temporis, nec borae
extremitas, nec vitae enormitas (si vera contritio, si pura fuerit voluptatum mutatio) excludit a veniat [1649A]
sed in amplitudine sinus sui mater charitas prodigos suscipit revertentes, et, velit nolit Novatus haereticus, omni
tempore Dei gratia recipit poenitentes. Ipse Dominus noster derelictorum personam gerens in cruce, se queritur
derelictum (Matth. XXVII), et ne desperarent etiam in ultimis constituti, festinans in adjutorium illico adest, et re
in arcto posita non differt beneficium, sed repente indulgentiae celeris documentum ejusdem statuit et
exemplum, latroni inquiens: Hodie mecum eris in paradiso (Luc. XXIII). Latrocinium damnationem meruerat et
supplicium, sed cor contritum poenam mutavit in martyrium, et sanguinem in baptismum. In momento impietas
religionem, crudelitas induit pietatem; et statim consummatus civis sanctorum et domesticus Dei praemissus
[1649B] est in regnum, reconciliationis humanae privilegium secum ferens ad superos; quod Deo Patri tantae
legationis fungens honore, in seipso Scripturae hujus experimentum continens, libero et securo aditu penetrans,
praesentavit. Quid tu, Domine, amplius Stephano contulisti? quid amplius ille obtinuit dilectus tuus, qui supra
pectus tuum in coena recubuit? quid amplius Pauli meruere sudores? quid labores sanctorum? quid tot annorum
tormenta? quid martyrum plagae? Una hora huic collatum est praemium, ad quod illi per tot discrimina
pervenerunt. Sic, tu Domine, armentarios statim facis prophetas, opiliones reges, teloniarios apostolos, piscatores
doctores. Neque ab his quos sanas, lente languor abscedit, [1649C] sed illico quem restituis ex integro,
convalescit, quia consummatum est quod facis, et perfectum quod largiris. Hanc Dei gratiam recolens, qui de
sacro calice bibit, amplius sitit; et ad Deum vivum erigens desiderium, ita singulari fame illo uno appetitu
tenetur, ut deinceps fellea peccatorum horreat pocula, et omnis sapor delectamentorum carnalium sit ei quasi
rancidum radensque palatum acutae mordacitatis acetum. Ad haec inter sacra mysteria ad gratiarum actiones
convertitur, et inclinato capite, munditia cordis adepta, se intelligens consummatum, restitutus peccator
sanctificatam Deo animam quasi depositum custoditum fideliter reddit, et deinceps cum Paulo gloriatur et
laetatur dicens: Vivo jam non ego, vivit vero in me Christus [1649D] (Gal. II). Haec in Christi commemoratione
retractantur a fidelibus, et defaecatis animis carnis ejus edulium non est horrori sed honori, potuque sancti et
sanctificantis sanguinis spiritus delectatur. Haec quoties agimus, non dentes ad mordendum acuimus, sed fide
sincera panem sanctum frangimus et partimur, dum quod divinum et quod humanum distinguimus et separamus,
itemque simul separata jungentes unum Deum et hominem fatemur. Sed et nos ipsi, corpus ejus effecti,
sacramento et re sacramenti capiti nostro connectimur et unimur, singuli alter alterius membra, ministerium
dilectionis pro invicem exhibentes; communicamus charitate, participamus sollicitudine, eumdem cibum
manducantes, et eumdem potum bibentes qui de petra spiritali [1650A] profluit et emanat, qui cibus et potus est
Dominus noster Jesus Christus.

VII. DE ABLUTIONE PEDUM.
Jam sacramenta corporis sui apostolis Dominus distribuerat, jam exierat Judas cum repente de mensa
surgens, linteo se praecinxit, et ad genua Petri, lavaturus pedes ejus, ipse genibus flexis Dominus servo
consummatae humilitatis obtulit famulatum. Et ne quid consummationi doctrinae deesset, inter fixa et immobilia
praecepta, et ea quae moveri possunt et repeti, distinctionem posuit, ut, caeteris immutabiliter semel statutis,
ultima lavacri species quotidianis expiationibus commodata commendaretur fidelibus: et sicut lex per [1650B]
singulas offensiones propria sacrificia requirebat, unum figuretur fidei Christianae remedium, ad quod curreret,
quoties se cognosceret offendisse. Quod quidem Petro nondum fuerat revelatum, quippe qui hujus traditionis
20

