omnium bonorum unita collectio videretur, nec opus esset evagari et mendicari per partes, quod simul in se uno
fidelibus [1617C] omnipotens infantia praesentabat. Angelica sane non est credendum ministeria defuisse, nec
recesserat a venerabili pectore matris Spiritus sanctus ad verbum Gabrielis elapsus. Possidebat domum suam, et
templum quod sibi consecraverat adornabat. Servabat sacrarium suum et sanctimoniae thalamum honorabat;
laetificabant consolationes hujusmodi animam benedictam, et tanti habitatoris reverentia concupiscentiarum
ludibria abigebat; legem mentis lex carnis non infestabat, rebellio nulla quem spiritus affligebat. Parvulus sugens
ubera pura alimonia utebatur, et fons sacri pectoris defaecatum edulium ori mundissimo infundebat. Sed et cor
matris quaedam dulcedines, quae humanum superant intellectum, imbuebant: eratque utrinque [1617D] mira
jucunditas, cum pia sanctae matris et devota humilitas, et Sancti sanctorum immensa benignitas confoederatis
affectibus mergerentur.
Extrinsecus nuda erant et egena quae videbantur, nihil in illa paupertate videbatur divinum, nisi his
quibus revelatum est desuper; quorum primi fuere supra memorati pastores, quorum innocentia et simplicitas
electa est, ut laus Christi perficeretur, quin piscatores et pastores sequentibus temporibus confunderent oratores,
et à pauperibus et humilibus praedicatio paupertatis haberet initium. Exsecrari solent Aegyptii hoc hominum
genus et abominabiles eis sunt oves et pecora. Sed hujusmodi officium ab initio auctoritatem obtinuit: et Abel
paster munera de gregibus ovium obtulit, quae in eo [1618A] quod coelitus inflammari visa sunt, quod grata
essent Deo cunctis innotuit. Pastores Abraham, Isaac et Jacob viri Deo familiares; pastores patriarchae
duodecim; pastor ipse Moyses, qui in eremi recessu, dum sequitur pecudes, in rubo conspicit Deum, et potestate
signorum collata, populi recipit principatum. Eliseus de aratro propheta constituitur; David de post fetantes
accipitur, et in regni solio collocatur. Agnum quem abominatur Aegyptius, sacrificari sibi praecipit Deus,
ejusque sanguinis Israelitarum postibus illitus exterminatorem angelum repellit et abigit; nec timetur mortis
periculum, ubi tantae reverentiae conspicitur signum. Ad umbram Petri languentes consurgunt; apostolis
subjiciuntur daemonia; cedit idiotis reproborum [1618B] eloquentia; praedicante Paulo, captivas complicant
manus gentes et regna. Pauperes electi, superbi neglecti: nec fastus, nec altus circa Christi discipulatum aliquem
obtinent locum: Christus pauper discipulos divites aspernatur. Pauper mater, pauper filius, inops hospitium, his
qui in forma hujus scholae in Ecclesia militant, praebent efficax documentum. Hunc in cunabulis adoravere
pastores; et parvulum confitentes, Deum simpliciter argumentosi in spiritu et veritate, quem adoraverunt,
noverunt. Fuerat quidem miraculum, quod apertis coelis, lux fulgoris insoliti nocte super eos fulserat, quod auditi
angeli et conspecti, quod ab ipsis fuerant edocti et instructi pastores. Sed licet [1618C] haec praecessissent,
tamen circa infantiam pueri divinitatis intimatae nulla humana ratio praebebat experimentum, nec circa illius
praesepii angustias, vagiente inter alligaturas infantulo, aliquod majestatis erat indicium, sed auditui fides
obtemperans, nullum apud Deum impossibile verbum credidit; et per Spiritum sanctum ad sacramentum hoc
intelligendum subtilissimis est intelligentiarum accessibus introducta. Idemque Spiritus qui longe ante prophetas
docuerat, etiam nunc humilium mentibus se infundens, dilatabat humani intellectus angustias et aperiebat
interiores oculos, ut viderentur invisibilia, intelligerentur ea ad quae humanus non attingit sensus, nec rationis
penetrat intellectus. Hinc est quod praedixerat Isaia: Parvulus [1618D] natus est nobis, et filius datus est nobis
(Isa. IX). Hoc potuit videri, huc nullum fides meritum quaerit. Quod autem sequitur: Vocabitur nomen ejus
Emmanuel (Isa. VII), admirabilis, consiliarius, Deus fortis, pater futuri saeculi, princeps pacis (Isa. IX), si clausi
sint oculi mentis, exterioribus oculis nescio quid mereris. Qui necdum loquitur, quomodo consiliarius erit?
parvulus quomodo creditur omnipotens Deus? omnino infirmus, in quo videbitur fortis? nihil omnino possidens,
ad apicem regni et principatus fastigium quibus ascensionibus attinget? Sed si fidei mysterium prosequaris, in his
omnibus subtilissimas et purissimas rationes invenies, et quod omnino necesse fuit immensum fieri parvulum et
Filium Dei hominis filium evidenter agnosces. [1619A] Mirabitur etiam et dilatabitur cor tuum, quando intelliges
profundissimum sacramentum in eo quod contemptibilis factus est admirabilis, et qui litteras non didicit, nec
legibus instructus est, sufficiens sit divinarum humanarumque rerum consiliarius; quomodo divinitas et
humanitas in unam personam convenerunt, et ubi aestimata est infirmitas, fortitudo inventa est; et corpus
humilitatis nostrae divinae claritati configuratum (Philipp. III), non in hoc mundo, sed in coelesti gloria
perpetuum habeat principatum. Ad parvulos venit Christus, et cum parvulis conservatur, pauperes instruit et
creat et facit. Ipse in Synagoga Judaeorum in Isaiae volumine cum legisset in Sabbato, complicato libro
prophetiam hanc in se completam edocuit, quod à Spiritu sancto [1619B] unctus sit, et ad evangelizandum
pauperibus Pater eum miserit (Luc. IV). Item in Evangelio gloriatur, confitetur Domino coeli et terrae, gratias
agens, quod revelata sunt divina mysteria parvulis (Luc. X), a quorum intellectu sublimitas hujus mundi repulsa
est; quae Deo subjici non potest, dum secundum carnem et sanguinem invisibile ipsius suis regulis investigat.
Hic est primus religionis introitus, sicut in mundum primus Christi ingressus; ut quicunque pie vult
vivere, humiliter de se sentiat, neque supra se in mirabilibus ambulare praesumat. Fundamentum sanctitatis
semper fuit humilitas, nec in coelo stare potuit superba sublimitas. Hanc primam gratiam [1619C] ingrediens
mundum noster parvulus attulit; et a cunabulis nos sibi conformes fieri volens, teneri voluit in vita, quod exhibuit
5

