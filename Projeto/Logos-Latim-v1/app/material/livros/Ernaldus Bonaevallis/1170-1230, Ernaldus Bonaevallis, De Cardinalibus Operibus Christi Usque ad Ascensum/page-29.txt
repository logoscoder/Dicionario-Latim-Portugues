[1666D] Te igitur jubente, terra fit caro, et expulsa de domo iterum conjugatur viro, non jam ancilla,
sed libera: et habitant unius moris in domo murmurationibus consopitis, quas olim compugnantes inter se
concupiscentiae concitabant. Quis, Domine Deus, considerare haec opera tua sufficit? et quis lutum coagulare
potest in carnem, quis formare potest in hominem, quis infundere animam, quis reddere vitam, quis dare
aeternitatem, quis addere felicitatem? Ad hunc proventum humana laborabat creatio, haec semper fidelium
exspectatio fuit. Hoc optabat rex ille humilis qui se noverat imperfectum, ut adderes conditioni tuae quod deerat,
et perficeres et solidares [1667A] opus tuum, quod corruptibilitas et mortalitas assidue conviciis multis solebant
affligere, et variis opprobriis consueverant infestare. Tu morti imperas, et absorpta eliditur; inanescit corruptio,
ubi aeger de medente sanatur. Gustasti mortem pro filiis hominum; ut qui tecum mortui erant, tecum viverent, et
participes tribulationum, etiam consolatione gauderent. Resurrectio quidem communis est, et ante tribunal
Christi necesse est in corpore justos stare et impios, Dei hoc dictante justitia, ut pietas et impietas in operatoribus
debitis stipendiis donarentur; et qui finem habere contempserunt in malis, infinita clauderentur ultione in poenis,
et qui gloriati sunt in cruce, cum crucifixo regnantes beatae fierent perennitatis participes. Non sunt participes
[1667B] hujus gaudii, quos damnat ambitio; non potest furtivos habens loculos paschalibus solemniis interesse.
Nihil proditor et venditor magistri, fermentator profanus commune habet cum azymis; omnis immundus in anima
ad esum hujus agni prohibetur accedere. Nulla ad hanc laetitiam perfidia recipitur; omnis malignitas excluditur;
calceatus pedibus ad evangelizandum paratus, accinctus renibus et sanctimoniae destinatus, habens baculum in
manibus, et festinans ut Aegypti deserat idola, sequens Moysen, nec formidans vitae discrimina, quisque purus et
sincerus sine fraude homo verus accedat et edat; et securus quod resurgat, mortem optet, ut attingat ad aeterna
gaudia, in quibus est vita nostra sursum manens, et nos trahens ad bona [1667C] coelestia. Qui vivit, etc.

XI. DE ASCENSIONE CHRISTI.
Celebrata in cruce solemni victoria, cum jam templum corporis sui, quod persecutio Judaeorum
effoderat Dominus reparasset, noluit statim ad Patrem ascendere, et glorificati corporis praesentiam inferre
coelestibus; sed necessaria dispensatione discipulorum infirmitati consulens, utiliter distulit; et quadraginta
diebus in terra conversatus, et visus est saepe et locutus cum apostolis, et manducavit et bibit; et vulnera quae ad
dubietatem eorum tollendam in corpore reservarat, et videnda et palpanda exposuit, et impleta in se quae in
Scripturis [1667D] erant praedicta evidentia rerum edocuit. Ad hoc necessaria fuit hujus temporis mora, ut
recollectis quos in fugam timor impegerat, quos supplicium crucis terruerat, in multis argumentis apparens,
mentes quae diffidentia titubaverant, solidaret; nec esse phantasticum, sed verum corpus quod surrexerat, tam
commessationibus quam contrectationibus probaret. Ad hoc dilata est ascensionis gloria, ut sub hoc dierum
interstitio praecedens doctrina affectibus firmaretur, imo ut discipulorum desideria recessionem ejus corporalem
ambirent, quia spiritalis praesentiae plenitudo, quandiu conspectu carnis praesens aderat, adventare non poterat;
et paulatim in hoc conducti sunt, ut libenter consuetudine convictus assueti carerent, cum inhabitator [1668A]
Spiritus sanctus earum animas possidens, invisibili accessu sinceriores eis affectus infunderet, et aperiret
interiores oculos ad intuendum intellectu puro Patrem luminum (Isai. I), et substantia rerum sperandarum (Hebr.
XI) proposita apparentia sepeliret, nec incertitudinis scrupulus superesset, cum Dominus et magister, quem
verum hominem probaverant, eis videntibus coelum ascenderet; sed jam securi se crederent secuturos, nec esse
impossibile quin et ipsi in carne et spiritu ad superos transferrentur. Omnibus itaque ad tam delectabile
spectaculum aggregatis: Ascendo, inquit, ad Patrem meum et Patrem vestrum, Deum meum, et Deum vestrum
(Joan. XX). Horum verborum auctoritas, cum jam eorum virtutem Spiritus sanctus intimasset, omnem poterat
[1668B] excludere diffidentiam, et hilaresceban animi eorum paternitatis divinae illustrati honore, et fraternitatis
Christi honorati consortio, cum audirent et crederent se filios Dei et fratres Christi, in quo omnis excellentiae
plenitudo et sufficientia inerat. Nec jam quasi idiotae et hebetes huic verbo applaudebant carnaliter; sed
subtilissime generationem et dignitatem creaturae a voluntate et nutu Creatoris habuisse initium, et imaginem et
similitudinem Dei in interiori homine videbant; et dignoscebant, intellectu potius quam visu, quam affinitatem
habeant inter se pater et filius, et quia substantivo et naturali Filio filii adoptivi conformes, a prima origine multa
habeant ex natura, et multa ex gratia. [1668C] Sane hujus generositatis consortium, secundum quam simul cum
Christo filii Dei sumus, nobilitatem existentiae nostrae exponit et intimat: in quo honore si manserimus non
degeneres, constat omnino non posse Patrem dissidere a filiis, sed deiformibus tutum esse ad paternitatem
accessum, nec posse pati, ad haereditatem possidendam dispositos in petitionibus divinis repulsam; sed in
quibuscunque filius filialiter genitorem appellaverit, necesse est bonitatem largitoris juste supplicantis prosequi
voluntatem, maxime cum ipse Pater qui largitur ista suggerat peti quae non diflert benigne largiri. Et quidem
paterna charitas bonis filiis et haeredibus maxime delectatur; et hoc gloriae Christi unigeniti dilecti accumulat,
quod beatitudinis suae [1668D] non patitur esse solitariam magnitudinem, sed addit fratres; non qui minuant
quasi divisam in plures excellentiam, sed qui altitudinem divitiarum ejus exornent participes et consortes. Quod
29

