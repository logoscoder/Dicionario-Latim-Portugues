cursu Aegyptum cingens exundationibus annuis certis temporibus et mensuris visitator munificus universae
regioni illabitur, et dilectus maritus agriculturae illius gremio commistione optata non tam solum, quam arbusta
fecundat. Significat hoc nomen vel pectus, vel hiatum. Fortitudo secundum nominum interpretationem, fluvius
iste accipitur, [1555D] quia robur in pectore maxime constat. Juxta hunc fluvium filii Israel in Aegypto
constituti, primum de esu agni accepere praeceptum. Sed et de lumbis succingendis promulgata est cautio, quia
expeditos esse oportebat divinis obsequiis mancipatos, nec holocaustorum solemnia ab impuris agi decebat.
Opus quippe erat fortitudine ad renes stringendos, ut castitas, quasi quidam hiatus terrae, omnes absorberet
corporis passiones, et intra se omnem carnis petulantiam sepeliret. Haec castitatis virtus in qua summa
fortitudine et totis opus viribus est, per Aethiopiam quae vilitatem significat, fluit, quia vilissimae carnis nostrae
exstinguit incendium, et lavans sordes turpitudinum resumpta virtute ad integritatem revocat inquinatum. Quam
[1556A] nigra est passionum exusta ardoribus pellis peccantium! quam vilis caro quae se foeditatis facit
mancipium, et omnium immunditiarum sentinam! Quam vilis facta es iterans vias tuas, hoc ad personam
peccatorum dictum per prophetam intelligimus, quos utique exsecrabiles constat esse et viles propter lenocinii
obscenitatem, cui se impudenter prostituunt, et animam, quae Dei templum erat, contumeliose Spiritu sancto
repulso, foetoris prostibulum, imo ipsius Satanae lupanar constituunt. Haec fortitudo eorum est, qui ad
immolandum agnum de populis segregantur, qui antequam legem in Sina accipiant, de continentia instruuntur
(Exod. XIX). Antequam propositionis panes edendos sacerdos David concedat, utrum continuerit, et mundus sit
[1556B] diligenter inquirit (I Reg. XII). Aruerat torrens fortitudinis, jam desiccatis plebis Israeliticae faecibus,
cum thurificantes Beelphegor et idolis initiantes Madianitarum amplexibus captivas animas submiserunt,
praevaricationis apostasiam pro pretio turpitudinis praetendentes. Nec defuit zeli fortitudo in fremente per
spiritum Dei Phinee sacerdote, qui illius impudentiae ultor adulterum simul cum scorto in ipsis natibus, pugione
immerso per illius foedi commercii fabricam una impressione transfodit (Num. XXV). Et illico quievit quassatio,
et iterum ad canales suos Gehon reversus non est indignatus, nec abjuravit beneficium, eo quod essent, imo
fuissent praedicti viri Aethiopes, id est viles; sed iterum sparsum recollegit exercitum, et de infirmis sanitati
[1556C] restitutis rursum multifariam celebravit victoriam. Tertius fluvius est Tygris qui vadit contra Assyrios,
et significat temperantiam quae resistit libidini multum prudentiae consiliis adversanti. Tygris quippe velox
interpretatur, in quo ipsius temperantiae alacritas intelligitur. Assyrii quippe dirigentes lingua Latina sonant.
Vide quam velociter qui temperans est per dirigentium regna clabitur, quam directa sit temperantiae via, cui nihil
quod impediat occurrit. Omnia licent, ait Apostolus, sed non omnia expediunt. Omnia licent; sed ego sub nullius
redigar potestate (I Cor. VI). Temperantia nec ad illici a, nec ad licita respicit; sed et per ipsa licita in neutram
partem declinans regia via incedit. Haec nec [1556D] tangit spurcitias, nec ad aliquam inhonestatem accedit,
indignatur ad voluptatis mentionem, nauseat ad olfactum. Non quaerit tenebrosas crepidines ad impudica cubilia,
nec theatrales fornices ad turpia perpetranda. Intra sese colligit, victrix sui ipsius et legitima dominatione,
omnibus suis imperat affectionibus. Omnia infra se conspicit, nec ultra rationabiles metas etiam indulta transire
permittit. Quarto loco Euphrates ponitur qui fecundus vel fructificans interpretatur. Ipse est quem Auxen, eo
quod foveat et augeat, Assyriorum et Hebraeorum volumina nuncuparunt. Hic congruae justitiae praefert insigne,
eo quod ipsa plurimum in genere humano fructificet. Nulla quippe virtus abundantiores fructus facit, quam
justitia et aequitas, quae magis [1557A] aliis quam sibi prodest, utilitates suas negligens, communia emolumenta
praeponens. Nec dictum est de hoc fluvio, qui justitiae adaptatur, contra quid vadat, aut quam terram circumeat.
Justitia enim ad omnes animae partes pertinet, quia ipse est ordo et aequitas animae, qua sibi tria ista concorditer
copulantur. Reliqua quippe in suis cursibus elaborant, quia prudentiae stat ex adverso malitia, et fortitudini
incontinentia; et temperantiae crapula, et quidquid modum non habet, obsistit, justitia vero, quia est omnium
virtutum convenientium in unum grata concordia, non ex reliquis virtutibus, sed ex se ipsa agnoscitur, quia ipsa
est pax et totius unitatis sanctitas, habens in se et totum et singula, nec tamen in singulis tota.
[1557B] Consummatis quae de paradiso, vel fonte, vel fluviis nos dicturos promisimus, ad Adam
reverti nos cogit propositum, qui ut diximus, post peccatum ex propria nuditate confusus intra alicujus glebae,
vel scopuli crepidinem, a conspectu Dei carnis prurientis contumeliam pavidus occultabat; nec jam sola confusio
mentem stupidam stimulabat, sed jam fames, et sitis, et frigus, et reliquarum calamitatum moles miserum
affligebant, et hoc maxime quod ipse judice conscientia, intus in omni amaritudine anxius tabescebat. Quod ubi
ad eum vox illa pervenit: Adam, ubi es? (Gen. III.) consternata est peccatrix anima; et penitus dissoluta, quia
deprehenso in scelere, nec subsidium erat, nec patebat effugium. Deambulabat autem Deus ad [1557C] auram
post meridiem cum vocaret Adam, in vocatione increpationem, in deambulatione migrationem significans, quia
jam tepescente charitatis fervore, et veritatis luce ad vesperam ignorantiae propinquante, deserto homine de
corde ejus migrabat, et lento incessu protrahens allocutionem forsitan ideo morabatur et pedetentim accedebat, ut
si compunctus homo in illo quantocunque spatio cognosceret facinus, et seipsum judicans poeniteret, vel ex toto
dimitteretur flagitium vel aliquid statueretur clementius in humiliatum. Non, ut ait Ambrosius, de paradiso voce
corporea Dominus Adam appellat, sed virtute quadam et praestantiore quam vox corporis potest esse, oraculo eo
scilicet modo quo [1557D] prophetas alloquebatur, vel ipse Moyses clamasse legitur, cum nullus audiretur sonus
vocis, sed mentis. Interrogatus latebrarum causam et confusionis nuditatem fatetur, cum amplius de ipso peccato
21

