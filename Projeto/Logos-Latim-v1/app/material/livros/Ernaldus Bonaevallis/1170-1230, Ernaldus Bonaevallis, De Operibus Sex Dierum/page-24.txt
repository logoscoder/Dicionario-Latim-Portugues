hausto, penitus exstinguendam. Quod infirmum Dei est, fortius est (I Cor. I), non dico hominibus, sed
daemonibus. Et hujus carnalis vitae nostrae infirmitas, de malignis spiritus triumphat, expuens in libidines, et
abominans voluptates. Haec, ut Christum lucrifaciat, Apostolus ut stercora reputat (Philipp. III), et victrix sui
ipsius sanctorum patientia calcat. Ecce a mulieribus et parvulis caput conteritur tentatoris, quia omnis foeditatis
accessus illico prohibetur, et totius spurcitiae a sanctorum cordibus statim eliminatur audacia. Cognoscitur
adulter, et ad lupanaria sua indigne repellitur, [1562B] nulla sanctorum conventus foeditatis cujuslibet admittunt
vestigia. Excutit ab omni munere mundas manus pura justitia, nec se venalem exhibet judicem, qui ut judex
fieret, non pretio, sed gratis accepit. Pretium canis, et merces meretricis, ne inferantur in templum, divina lex
prohibet, quia oppressores pauperum, et innocentium oblatratores, et qui corrumpunt et polluunt veritatem, ex
illius quaestus sanguine recte non immolant, et arbitrantes quaestum esse pietatem, legem ostendunt, et adversus
eos in conspectu Dei veritas et pietas ex eorum ministerio se clamant contumeliam pati. Caput avaritiae primus
pastor Ecclesiae contrivit viriliter, pecuniam Simonis cum ipso in perditionem excutiens. Caput gulae praecidit
Paulus [1562C] castigans corpus suum, et redigens in servitutem (I Cor. IX). Nihilominus et omnium fere
haeresum idem capita amputavit, in Romanis superbiam et seditionem compescens. In prima ad Corinthios
Epistola, quod ad sectam legis Judaicae induci tam cito potuerunt et converti, et quod erant in eis personarum
acceptio et schismata arguit et objurgat. Sed et fornicationis caput in spiritu vehementi ibidem conterit, tradens
Satanae in interitum carnis eum qui uxorem patris sui publice detinebat. De regula quoque conjugii et castitatis,
de auctoritate apostolatus, de prostratis in deserto fornicatoribus, et murmuratoribus et idololatris multa ibi
proponit et discutit, in quibus et elisum et elidendum [1562D] caput maligni ostendit. In secunda quoque ad
eosdem Epistola, non esse consensum Christi cum idolis, nec participationem justitiae cum iniquitate, nec
Christum et Belial posse convenire, malignum de medio removens apertissime distinguit. Galatas insensatos et
fascinatos a pseudoprophetis, et ad caeremonias legis conversos increpat et revocat, e illius seductionis caput
confringit. Ephesios in ordine statuit, docens viris mulieres subjici, maritos uxores ut corpus suum in honestate
complecti, filios parentibus obedire et honorare, patres ad filios mansuetos esse, servos obsequi, dominos non
inflari, et astringens eos in unitatem spiritus in vinculo pacis, inobedientiae malum a radice exstirpat. Totum
corpus Epistolarum tonitruum est, et singulae fere [1563A] sententiae sunt quasi fulmina carbones vastatores
spargentia, a quorum luce vel flammis caput hostis illius veterani, fidei Christianae virtute exuritur. Occurrit
Joseph, occurrit Susanna, ille puer, haec mulier delicata, uterque hujus monstri caput horrendum quanta virtute
contriverit, sacrae non silent Historiae. Impossibile est enumerare per singula, quantas de hoc capite nequam
sancti celebrarunt victorias, quoties cerebro ejus victrices manus immerserint, quot virgines, quot viduae in
primo introitu exsufflaverint irrepentem, qui quia in congressu non proficit, et ubi manifeste agnoscitur, illico
vincitur, tendit insidias, et, si aliquis torpor irrepserit sanctitati et aliquo modo rigor justitiae fatigetur et langueat,
sedulus praestolatur. Quod si [1563B] sorte ex aliquo neglectu rubigo occupans armis virtutum adhaeserit, si ex
aliquo justitiae pruritu scabies religionis pellem obduxerit; illico ad tinearum crustas in quibus aliquid suum
agnoscit, paratus illabitur, et defluentem saniem ablingit et glutit. Vere appetitus laudis et humanae gloriae
scabies est virtutis, tinea sanctitatis, quod ultimum malum saepe expugnatus hostis in fine exspectat. Cum enim
gloria nostra sit bonae testimonium conscientiae, saepe fit ut victores vincamur, dum de ipsa victoria in nobis,
non in Domino gloriamur. Et sicut est ex virtute securitas, ita saepe ex securitate virtus dissolvitur, et infirmato
calcaneo nec recte itur, nec languente pede ultra inimica potestas conteritur. In [1563C] primis audacter
congreditur, deinde repulsus Satan insidiatur novissimis, quia tota humanae militiae gloria ex ultimis
commendatur agonibus. Et cum multi currant in stadio, qui non lassatur in cursu, nec deficit, solus ille bravium
accipit. Certantes legitime promerentur coronam, et perseverantes in finem a linguae aculeo, et laqueo caudae
incolumes et illaesi evadunt. Ille tamen maledictus terram comedit omnibus diebus vitae suae ante judicium, quia
amatores mundi a ruina voluptatum distensos et turgidos rictu patulo absorbet et devorat, et omnem domum in
cujus postibus sanguis agni non emicat, intrepidus invadit, omneque primogenitum ejus interficit indefessus.
Restat quippe maledictionis hujus evidentior in fine perfectio, cum pro hac [1563D] nocendi aviditate et
continuo studio dehiscentibus inferis, intra chaos illud gehennale miser ille claudetur, et in illa tormentorum
abysso, in tenebrosis fetoribus, horrendis ardoribus, quorum immanitas omnem superat intellectum, sine fine
mergetur.
Sequitur ex ordine justitiae mulier quae suggestioni acquievit, debitaque poena redditur voluptati, et
quae libertatem suam excusso a se Creatoris dominio superbe ambierat, sub viri constituitur servitute. Nec
absque nutu divino esse quisquam aestimet, quod usque hodie in genere humano servorum perseverat nomen et
genus, cum hoc originalis meruerit transgressio, et a primis patribus hujus conditionis emanarit ratio. Videat
homo nobilitatem [1564A] divinam, genus coeleste, honorem regium, potentiae gloriam, aeternitatis vitam,
sanctitatis imaginem, et recordetur quid fuerit, et ex jugo quod vicissim trahunt, invicem erubescant, quia hanc
oppressionis ignominiam culpa meruit, non natura. Quod enim servi, quod degeneres sunt, et inglorii, et
ignobiles: quod peccatores, quod mortales, illius effecit fermenti conspersio, et quidquid ex Adam est, illa una
occupavit infectio. Multiplicantur aerumnae, et in dolore mater misera parturit, et multiplicatio conceptuum cum
angustia exiens, parturientis viscera fere dirumpit. Haec in carne, haec in spiritu fiunt, quia cum rationis vel
24

