sensus peccatum [1528A] est, sed consensus. Hic laborat discretio, hic vigilat ratio, hic est limus, hic est lutum
faecis, haec procellarum regio, in qua reptilia conversantur. Sed, sicut diximus, circumfuso Spiritu sancto, qui
subjectus est ei, quantaecunque circumfluant tempestates, exercitio proficit, motu purgatur, tentatione probatur,
probatione firmatur. Inter haec duo vitae genera, quorum alterum reptat, alterum volat, et pusillanimitas et
incolumitas creaturae in altero sentit quid per se, in altero vero quid possit per Deum, ut nemo in se glorietur
quia neque volentis, neque currentis, sed miserentis est Dei (Rom. IX).
Enumeratis et distinctis quae ex terra et quae ex aquis gignuntur, sequitur quasi auriga omnium
inferiorum homo, et ducens prae se pecora et jumenta, [1528B] quasi bestiales motus sibi subjectos indicans,
dominus mundi constituitur: in seipso quasi alterius machinam exprimens, habens omnium clementorum
substantiam, et secundum aliquid omnium creaturarum naturam, dignitate spiritus et animae rationalis
intelligentia alter angelus in terris, societate carnis et vitae, motus et essentiae adeo participans hominibus, ut non
solum secundum hoc quod moraliter vel allegorice definivimus, sed etiam secundum proprietatem naturae ad
universitatem rerum quaedam sit ei cognatio et affinitas multiplex. Intueri possumus in homine velut quemdam
alterum mundum, totum in exiguo, e coelo terraque commistum, habentem sub se visibilem creaturam, supra se
invisibilem, in unius mentis angustia, universitatis [1528C] semina complectentem. Mens in eo quasi quoddam
divinitatis insigne, subditos aptat et dispensat affectus. Habet de coelesti natura sapientiam et intellectum,
consilium et scientiam, constantiam et pietatem, et castum timorem: quo ductore in eo a quo est, humiliter
gloriatur. Quidquid spirituale in nobis est, inde est: ibi exemplar est ad cujus formam homo sensum acuit, mores
componit, aptat sanctimoniam, ordinat charitatem. Secundum illam naturam, paulo minor quam angeli propter
carnem passibilem, non ignorat, quia ex conjunctionis suae diversitate aliquando liberabitur, et rursum
magnificentius colligabitur, nec jam ultra dissolutioni obnoxius, sed aequalis angelis etiam in corpore
constituetur, [1528D] et illius gloriae quam modo per patientiam exspectat, culmen attinget. Corpus quidem de
terra est, in quo, si diligenter consideres, in minimis corporis partibus omnia hujus magni mundi membra
reperies. Gravia haec elementa, terra et aqua, igne et aere quae levia sunt, circumfusa moventur, et ponderosa
materia segregata ab invicem traductione subtiliorum confusione non premitur, sed distinctis singulis
ordinatisque accessionibus omnia sibi serviunt, ut omnino stupenda sit illa rerum discordia in tantam pacem
redacta, ut absque ulla dissensione ignis et aqua in eodem vase cohabitent, ita ut et terra aquis non diluatur, et
tanta mole subtilitas aeris non excludatur. Imo vero complectuntur se pacifice, ut in hoc quoque mireris
artificem, [1529A] et in harmonia universorum et compage omnium, bonum pacis quam sit praedicabile, et
commendabile videamus, et cum inter se contrariae discordesque naturae conveniant, quantum et quam
indissociabile foedus esse oportet in rationabilibus creaturis, quarum una est origo, una functio, una perventio.
Considera in capite humano, in substantia cerebri quasdam cellulas sub quadam quasi camera coeli, testa
superiori constitutas, et quasdam pelliculas, quas miningas vocant, cerebrum involventes, ut quasi nubes aquis
vaporalibus calorem superiorem humectent, ne nimia siccitate vitalis ille motus arescat. Deinde quasi in
firmamento oculi duo magna luminaria micant, interiori quidem igne semper accensa. In narium fistulis introitus
et exitus [1529B] aeris manifeste conspicabilis est. Discursus aquarum per venarum meatus quasi per alveos suos
perenni lapsu circumferuntur, et in stomacho et in vesica sentinam et totius colluvionis pelagus vides. Cor
igneum, nisi pulmonis ventilabro refrigeretur, succum corporis exhaurit. Caro, quae quasi terra in homine est,
calore cordis vegetatur et fecundatur. Hepar et lien, lacerti et musculi, et renes et reliqua officialia membra, quasi
metallice sunt in corporis officina, eorumque officiis et nutritur, et purgatur, et augetur, et minuitur, prout naturae
ratio exigit haec corporea et materialis substantia. Viret homo in pueritia sicut herba, floret in adolescentia sicut
arbor, et in senectute fructificat. Reptat in aetate decrepita, pascitur, cum docetur, ut pecus; [1529C] ut jumentum
servit cum obedit; volat cum ad suum principium redit. Ita mundum majorem in minore reperies, et nihil est in
illa mole immensa quod huic exiguo congrue non aptetur. Quod autem non ad materiam, sed ad mores multa
referimus, et interioris hominis affectiones enumerantes, in illa diutius parte quae praestat moramur, nequaquam
abolemus historiam, quae Scripturae fundamentum est; nec vim facimus litterae, proprietatem ejus in sensum
alium retorquentes. Ex eodem palmite racemus et vinum, et ex eadem spica et panis et granum. Nulla est injuria,
nulla violentia, quam facimus litterae, si reconditos in ea mysticos revolvimus intellectus, imo honoramus
fundamentum, cum super [1529D] illud, templum Domino ex subtili et invisibili materia, spiritali labore
construimus. Sane absque ulla dubitatione credimus, in principio creata simul coelum et terram, in quibus, sicut
supra diximus, omnium, quae postea facta sunt, vel fiunt, elementalis exstitit causa.
Quod autem dicitur lux postea facta, cum sol nondum esset, si tamen horarum hoc factum putatur
intervallis, jam ad litteram lux illa vix potest intelligi, nisi forte ille elementalis ignis per se in suo puro fulgeret.
Sed quomodo immistis in materia elementis, rursus eorum separatio fiat, vix humana ratio capit, cum eorum
momentanea separatio, illius sit complexionis destructio. Quod commistus aquae et terrae et aeri, ignis luxisse
dicitur ante solem, [1530A] hoc rerum experimento rationalis sensus non didicit, cum hodie sine illis duobus
magnis luminaribus nihil nisi tenebrosum in rebus corporalibus possit intelligi, et absentia solis ipsa est nox, et
rursum praesentia dies. Proinde si lux illa prima corporalis fuit, remoto sole et luna, in rebus visibilibus similem
8

