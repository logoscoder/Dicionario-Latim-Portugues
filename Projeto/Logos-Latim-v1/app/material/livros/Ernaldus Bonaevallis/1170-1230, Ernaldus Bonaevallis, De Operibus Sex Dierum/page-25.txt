Scripturarum semina doctrinae studio vel intellectus, quasi viro infundente, anima subjecta susceperit, per
[1564B] multas tribulationes et dolores parturiens anxiatur, et vix obtinet, ut victa mala consuetudine in bonum
opus assuescat. Quicunque enim volunt in Christo pie vivere, persecutionem patiuntur (II Tim. III), et torquentur
interius lege membrorum, perurgentibus concupiscentiis, donec longo usu inanescat forma hujus mundi, et
phantasmata vanitatum dispareant, et sic demum, remotis illecebrarum obstaculis, Christus formetur in nobis.
Utrobique calamitas, utriusque puerperia naturae comitantur suspiria, quia et caro et spiritus captivantibus
delectationibus statim cum usura reddunt tributum, et instat concupiscentia avellens petulantiae germina cum
tormento. Multiplicantur conceptus urgente lascivia, et quia non agnoscitur peccatum [1564C] in immunditiae
contumelia, sentitur in poena, et concussis muliebribus uteri, cum ruptis intrinsecus naturalibus vinculis
profluunt secundinae, vagiente fetu vere miseriae tractatur negotium, cum haerenti parvulo obstetricantium
tremula manus occurrit.
Hora illius angustiae satis indicat quae sit illa causa quae in tales erumpit effectus: et quia omnino
dulcedo illa venenata est quae tantae amaritudinis torrentem effundit, allicitur caro ad libidinosos complexus
quorumdam prurientium irritata vaporibus, et, cum ejus sensum quaedam mendacia blandimenta demulceant,
captivum sequitur appetitum; cumque se intra faeces concupitas immerserit, [1564D] tunc demum quis sit
illarum deliciarum sapor ex illius satietatis dulcedine intelligit. Hoc doloris privilegium prima mater reliquis
matribus dereliquit, et nulla omnino in tota naturae hujus successione excipitur, excepta illa quae sola concepit
de Spiritu sancto Virgo, et maritalis ignara consortii, penitus aliena fuit ab hujus conscriptionis chirographo. In
cujus formam, si per humilitatis, et obedientiae disciplinam Eva Spiritui sancto in templo cordis sui thalamum
adornasset, non deesset gratia, et obumbrante virtute Altissimi, nullus concupiscentiae aestus dedicatam Deo
animam conflagraret. Conciperet quidem de viro suo eo modo quo terra imbribus irrigata fecundissimo proventu
arbusta emittit et germina; et sine ulla passione desiderii [1565A] tantum ad seminales rationes gremio conjugali
uteretur maritus.
Adae quoque dixit Deus: Quia audisti vocem uxoris tuae, et comedisti de ligno, de quo praeceperam
tibi ne comederes, maledicta terra in opere tuo (Gen. III). Propter hominem maledicitur terra, et sterilitate
damnatur, et quae sine ullo labore praeposito suo erat omnimodas expositura delicias, modo etiam culta spinas et
tribulos praedicitur germinatura, ut etiam ex ipsis punitionibus aerumnarum posset miser compungi, et rastris
poenitentiae fatigatus contribulato spiritu, benignissimo satisfaceret judici, cujus ipsa ultio, doctrina erat
provocandae clementiae, et flagellum, argumentum. Quia, inquit, rupisti vinculum obedientiae, tu quoque
dissolveris, [1565B] et in terram ibis, quia terra es. Intellige clementissimum Deum, etiam cum occidit; et vide
quia temporales persecutiones ad correctionem proficiunt, et ipsa mors non tam est homini malum quam finis
malorum. In dissolutione hujus corruptionis intersecatur peccatum, et quod aestimatur districtio, invenitur
remedium. Proponitur inobedientiae capitulum, et uxoria persuasio praeceptioni divinae praeposita, et ex ordine
justitiae secundum meritum, stipendium debitum redditur causae. Labor supervacuus, sterilitas agriculturae,
genimina degenerantia, et ad cumulum defunctio intimatur. Habet etiam exprobrationis pondus originalis
materiae commemoratio, quod eum de terra sumptum, et terram esse, et in terram reversurum, tanta distinctione
[1565C] diligentia judicis insinuat, ut confusa illius temeritatis audacia intelligeret ex infirmitate naturae suae
quia secundum originis suae rationem, nec gloria, nec stabilitas sibi inerat, et totius excellentiae honor, nec ex
merito, nec ex natura, sed ex sola gratia procedunt. Ex his verbis imo ex ipsa animadversionis experientia didicit
homo, non in se, sed in Domino gloriari, et humiliata est cervix erecta, cui impositum est pro regula libertatis,
vinculum servitutis. Grave onus visum est mulieri ferre pondus praecepti, et quasi pressura ingens, auctoritas
imminens; sed ubi peccati jugum subiit, et impiam tyrannicae virtutis experta est dominationem, sentiens quid
interesset inter jugum suave et grave, [1565D] cum regredi non posset ad statum de quo corruerat, amarissimae
salivae deglutivit rancorem, et corrosit intra se emergentis contumeliae massam. Intumescebat fermentatae
naturae conspersio, et primitivi azymi sinceritas ebulliente putredinis acredine rumpebatur, et quasi
conviciabantur miserae animae titillationes illusoriae, et exprobrabat ei propriae virtutis confidentiam sensualitas
importuna. Nulla supererat tergiversatio, ubi ingens verecundia omnes responsionis concluserat vias, et
conclamabant etiam ipsa vitia adversus aegrum, non imponentia suum languorem naturae, sed superbiae, de
cujus radice omnium cogitationum germina pullularunt. Ex illo uno utero egressa sunt collactentia omnia vitia,
adversum quae judicium Dei ita est justum et [1566A] evidens ut ipse concupiscentiae motus proprios
detestentur, et flagitiorum consummatio propriae voluptatis abominetur et horreat passionem. Denique ipsa
confusio, et verecundia quae semper turpitudinum castra sequuntur, quasi crudelissimi carnifices conscientiae,
lacessunt et improperant peccatori, et instant quasi quaedam Eumenides, agitatrices furiae, reprehensionis
stimulos cordi saucio affigentes. Ipsa se malitia praejudicat et punit, et contrariis armis in sui defensione utitur
veritas. Expellitur a deliciis transgressor, et miser laboribus deputatur, vestitusque pelliciis tunicis, et pro
divinitatis amictu morticiniorum spoliis involutus, in illius plaudamenti gestamine intelligebat pellem suam pelli
belluinae consimilem, imo, ut ipsam rem [1566B] exprimam, amplioris et abjectioris miseriae, cujus infirmitas
25

