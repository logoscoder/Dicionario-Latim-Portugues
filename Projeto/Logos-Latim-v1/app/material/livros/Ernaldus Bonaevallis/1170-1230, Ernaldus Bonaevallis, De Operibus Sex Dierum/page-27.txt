quod princeps suspensus est? Mysticae sunt et sacramentales injuriae Salvatoris illae, et granum illud frumenti
cadens in terram et moriens spicas silvescentes multiplici germine onustavit. Omnino sic oportuit pati Christum,
et intrare in gloriam suam: et quod titulus crucis Hebraice, Graece et Latine conscriptus incorruptus habebat in
[1568C] omnium gentium salute compleri, quas obedientiae et humilitati consertas, Christo jubente, latrone
praemisso ad regnum crucifixi mater eveheret charitas. Vere praedestinatis omnia cooperantur in bonum, et
robur et infirmitas proficiunt ad coronam, et status et lapsus coaedificant laborantem, quia alterum ex altero et
proficit, et temperatur, dum ex consideratione infirmitatis descendit, nec inflatur securitas sanctitatis, et ex
puritatis respectu erubescens dissolutio convalescit. Unde in libro quarto decimo De civitate Dei, sanctus
Augustinus sic infert: «Audeo dicere superbis esse utile cadere in aliquod apertum manifestumque peccatum,
unde sibi displiceant, qui jam placendo ceciderunt.» Salubrius enim Petrus sibi displicuit, quando flevit, [1568C]
quam sibi placuit, quando praesumpsit. Utiliter saepe deserimur, et dum corripimur, emendamur; dum
flagellamur, amamur. Ad tempus, inquit Isaias, imo per Isaiam Deus, derelinquam te, et in miserationibus
magnis congregabo te (Isa. LIV). Acturus poenitentiam de loco voluptatis Adam educitur, quia voluptas et
luctus, non bene cohabitant, nec deliciae et religio ad invicem complectuntur. Et tamen ante paradisum
satisfacturus statuitur, ut saepe videns unde exierat, et intuens quis fuerat et quis esset, humiliato animo
exsecraretur superbiam, et experiretur post contumelias afflictionum quantum esset subjectionis et obedientiae
bonum, per quam etiam lapsus et repulsus reditus et restitutionis [1569A] suae non desperaret proventum.
Videbat, vel potius intelligebat quid illius gladii quem cherubim vibrant, motus ille versatilis intimaret, de quo
quia [1570A] pauca superius, et tamen prudenti lectori sufficientia exposuimus, idem repetere laboris esse
inutilis arbitrati sumus.

27

