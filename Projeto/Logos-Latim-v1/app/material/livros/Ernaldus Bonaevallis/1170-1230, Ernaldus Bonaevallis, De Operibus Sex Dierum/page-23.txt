ejecti de paradiso voluptatis, id est a gloria Dei in tenebris cohabitent, et in flammis coardeant. In dejectione illa
quando miser simul ac intimuit ruit, nihil de tormento ejus, pauca vero de indignitate Scriptura prophetica
commemorat, sed de ruina et ruinae [1560A] causa odibili Deo superbia tam Ezechiel quam Isaias pauca obscure
perstringunt. Genesis aliquid amplius sub serpentis figura, vel nomine legentibus intimat, et a mundi principio
maledictionis sententiam usque ad ultimum judicium in fine saeculi infinita connexione orditur. Ibi nec incentor
erit, nec carnifex, quia tantum sibi vacabit, si tamen dici debet vacatio, ubi miser in gehennalis abyssi voragine
clausus et vinctus in igne ardebit aeterno. Tunc nec Dominus aeris, nec rector mundi, nec princeps erit, sed
infinitae et inenarrabilis miseriae irrevocabilis inquilinus. Interim maledictus inter omnes bestias terrae et omnia
animantia, super pectus suum gradi et terram comedere omnibus diebus vitae suae vel permittitur, vel mandatur.
Unde Ambrosius [1560B] in libro De paradiso, non dixit: Facio te supra pectus tuum vel ventrem ambulare, et
terram comedere, sed ambulabis, inquit, et manducabis (Gen. III), ut praedixisse magis cum futura sunt
videretur, quam praescisse quid faceret. Maledictus, inquit, inter omnes bestias (ibid.), id est super omnes qui
bestialiter et animaliter vivunt, qui possunt fieri aliquando de carnalibus spirituales, et de terrenis coelestes, et
qui aliquando tenebrae erant, si convertantur et revertantur mediante gratia Dei, lux possint effici. Ille autem a
spe praecisus, et omnino avulsus a gratia, quia odit et semper persequitur charitatem, sicut in obstinatione odii
perseverat, ita super maledictionem, inclementiae privilegium sibi proprie [1560C] vindicat, et irae
irremissibibilis contra se decretum sancit, et in aeternum confirmat. Quod autem super pectus et ventrem suum
graditur, illud est, quia in pectore recessus quidam sapientiae esse dicitur, cujus singulari excellentia cum ille frui
possit in contemplatione divina, adversus ab intuitu pacis, totum se contulit ad terrena, et est quasi vita ejus
studium indefessum in persuasione peccati. Et in iis quorum Deus venter est, quos Apostolus luget, et inimicos
crucis Christi denuntiat (Philipp. III), repit, inspirans eis superbiam, accendens in immunditiam, devorans
quoscunque sibi sicut terram subjecerit. Qui terrena sapiunt, cibus sunt illius serpentis, hujus viperae pabulum, et
super quos repit, vel pectore premit, ventrem ventri conglutinat, [1560D] de semine venenato impraegnans, et
conformem sibi de corrupta anima sobolem generans. Totum studium ejus est innectere se affectionibus
carnalibus, et coagulo turpitudinis menti humanae injecto, omnes per quas se voluerit, semitas inquinare, ut intus
et extra aliquid de illius contagionis conspersione adhaereat, quod postea in alicujus monstri personam erumpat.
Terram, inquit, manducabis omnibus diebus vitae tuae, quia usque in diem judicii in quo mors
damnationis et clausurae ejus aeternae adveniet, semper ablingit quos commoverit, et sordidas et terrenas animas
intra sterquilinium viscerum suorum sepelit et abscondit. De hujusmodi quos per ventrem accepimus, iis
videlicet qui gulae et luxuriae serviunt, [1561A] vel de iis qui abusione sapientiae superbiunt, et conversi ad
terrena creaturae potius quam Creatori obtemperant, helluo impudens voracitatis suae sentinam ingurgitat, et
inexplebili fame, intra pestilentiae suae gurgustium saporatas offas de carnibus damnatorum intrudit. Quod
autem inimicitiae statuuntur inter serpentem et mulierem, quasi vir ad hunc conflictum non pertineat, illam
arbitror esse causam, quod tentationes diaboli ad eos qui viriliter agunt, non praesumuntur accedere, sed femineis
mentibus tentator importunus se ingerit. Neque mens, quae est quasi Adam, nisi sensu carnis illecto, movetur ad
vetitum; sed ad delectationem quam tentator accendit, desiderium carnale suspirat, et concupiscentiae mole
oppressum, reluctantem [1561B] mentem et repugnantem rationem, assiduae colluctationis importunitate
captivat. Ideoque inter carnem et mentem futurae inimicitiae praedicantur, quia futurum erat per Verbum Dei,
quod caro factum est et habitavit in nobis (Joan. I), ut fructificaret aliquando crucifixa poenitentium caro, et de
semine obedientiae virtutum segetes crescerent, et carnis continentia de adversatrice concupiscentia triumpharet.
Unde illud est, quod regnum coelorum vim patitur, et violenti diripiunt illud (Matth. XI): quia mulier, hoc est
sensus carnis, mariti, id est rationis adjuta consiliis serpenti resistit et semini ejus, id est odit ut inimicum, et
abigit quidquid sanae doctrinae adversatur, et honestatem vitae commaculat. Violenter mala consuetudo carnis,
cum ipsa [1561C] ad virum conversa fuerit, dominante ratione praeciditur, et quasi alterius crucis vexillum
figatur, in medio jugi conflictu seipsam caro superat, imo victor spiritus armata sollicitudine petulantiam carnis
dictante Deo pia oppressione affligit et domat. Hanc vim regnum Dei non dedignatur pati, nec abjicit latronem
cum confitetur, nec apostolorum principem cum amare flens verbi Domini recordatur, nec excludit peccatricis
illius unctionem et fletum, cujus horrebat Simon ille leprosus aspectum vel tactum. Semen diaboli est schisma, et
haeresis, et avaritia, servitus idolorum, omnisque incontinentia et impietas, omniumque vitiorum abominanda
collectio. Semen mulieris, ut diximus, ad virum [1561D] conversae, et potestati rationis jam subditae est,
quidquid boni parturit castitas, quidquid jejunii labor, quidquid sudor martyrii, quidquid ex amplexu diversarum
passionum fecundissima concipit charitas. Veteres inimicitiae ab antiquo inter has emersere familias, nec
unquam defuit aemula virtutis invidia. Semper persecuta est humilitatem superbia, et sapientiae vel justitiae
contraria opposuerunt signa nequitia et malitia.
Verum caput serpentis nobis adhuc in carne constitutis victoria in cruce Domini nostri prosternitur, et
sub pedibus nostris jam a pectore et ventre excussus, ipso donante, ligatus conteritur. Fel quod crucifixo oblatum
est et neglectum, omnia diaboli tentamenta contemptibilia effecit, et [1562A] repulsus amaritudinis haustus sitim
peccati, quod fellei saporis est, intimavit a membris ejus facile reprimendam: imo ejusdem sanguinis calice
23

