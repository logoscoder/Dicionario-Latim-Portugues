sunt. Verum quia nunc talis sapientiae viri aut omnino non sunt, aut certe valde rarescunt; cum tamen spiritum
sapientiae Ecclesiam deseruisse nullus sapiens dicat, praesertim Scriptura dicente: Multitudo sapientium sanitas
est orbis terrarum (Sap. VI), videtur de sapientia, humaniore quodam, ut sic dicam, modo disserendum. Cum
igitur Scriptura dicat: [(3)] {foot}
[1591] Alludit, ut videtur, verbis Eccl., cap. I, 26: Initium sapientiae timor Domini. Ecce theosebia, id
est Dei cultus, ipsa est sapientia, quisquis Deum recta intentione, ac devota sedulitate colit, hunc vere sapere,
[1592A] hunc spiritu intelligentiae agi credo. Quoti vero sint qui Deum pie et sancte colant, et tamen invisibilia
Dei per ea quae facta sunt intellecta non conspiciant, sempiternam quoque virtutem ejus ac divinitatem puto non
facile aestimari posse. Probat hoc servorum Dei simplicium tanta numerositas, attestatur Liae illius, quae
activam nobis vitam post formavit, numerosa fecunditas. Sicut ergo istos in spiritu sapientiae excellere
manifestum est eo ipso quo terrena non sapiunt, et ad fontem sapientiae in siti currunt, ita in spiritu intellectus
eos non eminere apparet, vel quia Scripturarum opaca non penetrant, vel quia ex creaturis Creatorem non
intelligunt. Cum vero alicui ex his revelaverit Dominus condensa Scripturarum; nam et Rachel, licet [1592B]
paucissimos, pepererit, spiritui sapientiae spiritu intellectus addito, augentur atque ditescunt. Verum notandum in
ista divisione quod sapientia, quamvis vilior videatur, tamen utilior inveniatur; et intellectus, licet dignior
aestimatur, impar tamen comprobetur. Nam et haereticos quaedam profunda Scripturarum mire intellexisse atque
exposuisse in Patrum litteris invenimus; et philosophos per ea quae facta sunt invisibilia Dei intellecta
conspexisse Deumque cognovisse Apostolus attestatur. Quos tamen postea deformiter errasse, et usque ad
colendam creaturam lapsos esse, idem ipse redarguit. Nam et Psalmista non absolute ait: Beatus qui intelligit
(Psal. XL); sed addidit, super egenum et pauperem [1592C] (ibid.), ut tunc solum intellectum prodesse declaret,
si se ad humilitatem inclinaret, si paupertatem suam intimam non dissimularet, si Christi pauperibus compati
atque servire amaret. Cumque sibi ipsi intellectum a Deo petiisset, dicens: Da mihi intellectum (Psal. CXVIII),
statim subjunxit, ut discam mandata tua (ibid.). Sed et in alio loco de intellectu agens, non eum absolute bonum
(Psal. CX), sed omnibus facientibus eum (ibid.), bonum esse pronuntiavit. Sapientia vero de qua agimus, in
tantum bona est, ut omnes sectatores suos faciat bonos, nullusque nisi per eam efficiatur bonus. Et ipsa quidem
sine intellectu isto sufficit ad salutem, cum ipse intellectus nisi a sapientia dirigatur, magis elonget a salute. Quae
cum ita sint, videtur forte [1592D] contrarium, quod paulo ante dixi, quia cum spiritu sapientiae pollentibus,
spiritus intellectus additur, augentur atque ditescunt. Et tamen contrarium non est; nam si alicui aurum habenti
summa argenti conferatur, opes ejus utique augentur et crescunt; neque etiam quia sapientiam pluris facimus,
ideo intellectum, magnum esse bonum negamus. Utinam omnis homo intelligeret, ut bene ageret!

CAPUT II. De consilio secundum quod a Scriptura dividitur in praeceptum et consilium.
Hactenus de sapientia et intellectu, exinde de consilio agamus. Est autem res pretiosa consilium utile
accipienti, salutare danti, in praelatione [1593A] positis congruum, in tribulatione constitutis necessarium.
Constat autem in Scripturis alia secundum praeceptum, alia secundum consilium Dei: secundum consilium, ut
facultatibus terrenis abrenuntiemus; secundum praeceptum, ut conjugio contenti, adulterium non faciamus;
secundum consilium, ut mulierem non tangentes, virgines permaneamus; secundum praeceptum, ut crapula non
gravemur, vino non ebriemur; secundum consilium, ut carnem non manducemus, et vinum non bibamus. Sunt
autem multi in plebeiis constituti, qui Deum quidem praecepta ejus faciendo fideliter colant, ad consilium tamen
non assurgant. Isti ergo spiritu sapientiae pollent, sed spiritum consilii non accipiunt. Videmus alios in spiritu
intellectus eo usque [1593B] profecisse, ut profunda Scripturarum non modo ipsi intelligant, sed et aliis
intelligenda tradant; unde et divini, quia divina docent, jam vulgo appellantur. Consilium autem dispergendi
divitias et dandi pauperibus, adeo refugere ut ipsum spirituale donum intellectus quod meruerunt, ad carnales
divitias contrahendas violenter, heu miseri! intorqueant. Legunt et exponunt: Divitiae si affluant, nolite cor
apponere (Psal. LXI). Et eo ipso, quo hoc legunt et exponunt: ut divitiae sibi affluant, cor apponunt. Istis ergo
cum spiritus intellectus adsit, spiritus consilii deest. Sunt vero qui spiritu sapientiae et intellectus afflati, ad
spiritum quoque consilii se erigentes in tantum, sed quadam timiditate atque ignavia, seu infirmitate animi
deprimuntur. [1593C] Unde bene post spiritum consilii spiritus fortitudinis introducitur, quia revera magna
fortitudine opus est, ut quis non solum usque ad convexa praeceptorum, sed etiam usque ad cacumen consilii
ascendat in montem Domini.

CAPUT III. Item de consilio, scilicet secundum quod opus est spiritu consilii his qui aliis consulere
debent.
2

