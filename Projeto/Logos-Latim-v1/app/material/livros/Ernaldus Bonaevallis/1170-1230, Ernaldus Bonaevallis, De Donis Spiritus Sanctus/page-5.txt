suam allevavit. Quia vero quoque audivimus ita nunquam una tribulatio succiditur, ut alia non succrescat,
spiritus fortitudinis semper est necessarius, ne deficiamus in tribulationibus.

CAPUT VI. Item subtilius et altius de spiritu consilii.
Hactenus de spiritu consilii quadrimoda distinctione tractatum est. Verum quia haec consilia et bonis et
malis communia sunt, cum ad consilium [1597D] pauci, et hi sapientia et fide praestantes soleant admitti, est
praeter haec unum et secretum, et cujus boni et electi tantum conscii sint, Spiritus sancti consilium, illa videlicet
interna inspiratio ejus, qua suis consulit diaboli insidias et peccati laqueos vitare, mala praesentis exsilii
aequanimiter tolerare, bona coelestis patriae geminibus inenarrabilibus suspirare, indefesse ad haec piorum
operum praemia festinare, pro salute concivium suorum anxiari, in recordationem vultus Domini sui, dulci
amaritudine lacrymari. Hinc quidam Sapiens, cum beneficia Dei erga justum commemoraret: In absconditis,
inquit, illius consiliabitur (Eccli. XXXIX). Hinc Dominus per Prophetam: Nunc quare moerore consumeris?
Nunquid rex non est tibi, aut consiliarius tuus [1598A] periit.? (Matth. IV.) Ac si dicat: Nequaquam te
desperabili moerore conficere debes, cui et Christus rex est, et quae interno sancti Spiritus consilio destituta non
es. Magna enim spes est animae, quae hoc consilium audire meruerit, sicut et ingens metus ei quae ab illius
auditione obsurduerit. Hinc Psalmista: Deus, inquit, meus, ne sileas a me (Psal. XXVII). Et ut ostenderet quid
periculi immineret ei, a quo Deus sileret: Nequando, ait, taceas a me; et assimilabor descendentibus in lacum
(ibid.). Homo quippe superbia exigente, interno illi Dei consilio destitutus, suo autem consilio dimissus,
descendentibus in lacum assimilatur, quia in peccati voraginem lapsis, et ipse paulatim tepescendo et labendo
coaequatur. Qui ideo non cadentibus, sed descendentibus in lacum assimilari [1598B] dicitur, quia ut ipse casum
suum ignoret, sensim ac minutatim, donec in peccati profunda perveniat, labitur. Verum nec tunc desperare, sed
de profundis ad Dominum debet clamare, et exspectans exspectare, donec educat eum de lacu miseriae: ubi et
spiritus fortitudinis permaxime necessarius est, cujus ope et virtute, de lacu miseriae, de peccati scilicet amore et
consuetudine, anima emergat. Nam et ad Dominum clamare, et omni nisu debet ipsa conari, quia neutrum horum
sine altero potest eam juvare. Multo autem et facilius et felicius est quid, ne cadat, cavere, quam post casum
eluctari: Si populus, inquit, meus audisset me, Israel si in viis meis ambulasset; pro nihilo forsitan inimicos
eorum humiliassem (Psal. LXXXVIII).

CAPUT VII. De scientia, ubi ostenditur spiritus scientiae, quae in Christo requievit, ad humilitatem
maxime pertinere. [1598C]
I. Nunc de spiritu scientiae videamus. Nomen scientiae commune est, quia et in magnis et in minimis
rebus ponitur. Sed hic de illa scientia sermo est, quae Spiritus Dei praecipuum donum est, quae in Scripturis
scientia Dei vocatur, quae apponit dolorem, de qua dicitur: Recedere a malo, scientia (Job XXVIII). Tanta est
igitur scientiarum diversitas, ut scientia inflet, scientia dolorem apponat; cum inflatio superbia, dolor vero non
modo humilitas, sed et profunda humilitas sit. Quantumcunque itaque sciat, et quantumcunque infletur, sciat
[1598D] quod a Dei scientia adhuc longe est qui aut pro peccatis suis, aut pro hujus exsilii prolongatione non
dolet, quia qui apponit scientiam, apponit dolorem. Nescit enim qualis sit pulchritudo justitiae, qualia bona
Domini in terra viventium, qui horum adhuc exsors manet, et non dolet. Sed et si quis pro peccatis doleat, et
tamen ab his non recedat, nec iste perfectam scientiam obtinet, quia recedere a malo, scientia est. Quocirca ille
probatur scientiam Dei scire qui et pro peccatis scit dolere, et a peccatis noverit recedere. Porro haec scientia, et
ab humilitate incipit, et in humilitate perseverat. Et ideo ubi de scientia Spiritus Dei agitur, libenter scientiam
humilitatis accipio, quia ille scientiarum dominus, ille magister unus, a se specialiter disci [1599A] mandavit,
dicens: Discite a me quia mitis sum et humilis corde (Matth. XI). Non solum autem verbo, sed et facto pariter et
verbo, quanti scientiam humilitatis faceret ostendere curavit. Humilians quippe se Deus ad pedes hominum, cum
venisset ab beatum Petrum; ille vero alta quidem humilitate, licet necdum omne mysterium humilitatis edoctus, a
tali ministro tale recusaret ministerium, ait: Quod ego facio, tu nescis modo; scies autem postea (Joan. XIII).
Nescientem dicit, quem necdum humilitatis scientiam ad plenum didicisse scivit, et de humilitate disserturus,
scientiam praemittit. Quae ne parva videatur, non eam mox effundit; sed in futurum differens, auditorum mentes
ad ejus exspectationem suspendit. Postquam autem lavit pedes eorum, illis [1599B] jam ad nihil aliud
intendentibus, sed ad solum sermonem ejus intentis, auctoritatem suam primo commendat, se magistrum, se
Dominum et vocari et esse contestans. Novit enim cordis humani cognitor quanti superbus homo talem
doctrinam faceret, si alius quam talis magister eam proferret. Nec inconsulte prius virtutibus ac prodigiis Deum
se credi fecit, et sic humilitatis scientiam docuit, quia revera nullus scientiam promittenti et aliud non docenti
5

