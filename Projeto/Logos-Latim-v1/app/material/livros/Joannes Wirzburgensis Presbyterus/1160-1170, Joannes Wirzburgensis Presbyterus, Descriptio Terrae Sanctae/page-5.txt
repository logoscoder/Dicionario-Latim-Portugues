In Bethlehem, infra basilicam, haud longe a praesepio Domini, in caverna quadam requiescit
corpus [1060B] beati Hieronymi; Paula vero et Eustochium, quibus ipse scripsit Hieronymus, similiter in
Bethlehem sepultae quiescunt. Milliario a Bethlehem, via quae ducit Jerusalem, crypta, locus est in quo cum
Rachel filium Benjamin peperisset, occubuit, ibique a viro suo Jacob tumulata quiescit. Cujus ad tumulum Jacob
duodecim non modicos lapides supposuit, in testamentum duodecim filiorum suorum. Cujus pyramis adhuc a
transeuntibus videri potest.
Jerusalem, gloriosa Judaeae metropolis, juxta philosophos in medio mundi sita esse dicitur. In hac
urbe regnavit David triginta quatuor annos cum dimidio. In Jerusalem mons Moria est, super quem David vidit
evaginato gladio angelum qui populum Dei graviter percutiebat; timens sibi ne in se et in [1060C] urbem
ulcisceretur quod in populo numerato deliquerat, quare pronus in terram corruit, vere poenitens graviterque se
affligens, a Domino exauditus veniam meruit. De David ait Dominus: Inveni virum secundum eor meum.
Insuper in monte Moria regnante David florebat area, sive locus ille Hornam Jebusei, a quo et ipse David eam
aream emere voluit ad construendam ibidem domum Domini, eo quod in loco illo David a Domino fuerit
misericordiam consecutus, cum angelus Domini eidem parcens ibidem constitisset. Emit quidem David hunc
locum, sed vetitum ei a Domino fuerat ne inde se intromitteret, quia vir sanguinum esset. Ergo, quas ad hoc
praeparaverat expensas, Salomoni filio suo, cui a Domino concedebatur, tradidit, quatenus inde Domino [1060D]
domum construeret.
Igitur rex Salomon in praedicta area aedificavit Domino templum, id est Bethel, et altare; quod et
dedicavit incomparabili sumptu, petens a Domino ut quicunque de quocunque Deum in eo templo deprecaretur,
exaudiri mereretur; quod etiam concessum fuit ei a Domino.
Illud autem templum postea propter incontinentiam principis et populi, Deo puniente, exspoliavit
Nabuchodonosor rex per Nabuzardam principem sui exercitus tempore Sedeciae regis, quem captivum ab urbe,
totumque quod speciosum et pretiosum in aede ac urbe erat, tulit, jussitque sibi in Babylone praesentari
populum; paulo post quidem Pharao [1061A] Nechao templum delevit, et urbem. Modo vero ne relatori videatur
absurdum, auditorique taediosum, sub quibus et a quibus destructiones et restructiones primi, secundi et tertii
ejusdem templi exstiterunt enumerare, hoc de praesenti Bethel, prout verius queam, tibi dilecte mi, elucidare
conabor.
De Bethel itaque, sub quo et a quo principe restitutum sit, vere ignoratur, neque in veram notitiam
rei devenire potui. Quidam enim sub Constantino imperatore ab Helena matre sua reaedificatum fuisse perhibent
pro reverentia sanctae crucis ab ea receptae. Alii ab Heraclio imperatore pro reverentia ligni Domini, quod de
Perside triumphans retulerat; alii a Justiniano Augusto; alii a quodam imperatore Memphis Aegypti pro
reverentia Allachiber, id est [1061B] summi Domini Dei. Praesens hoc, inquam, templum est de quo praedicatur
quod in eo puer Jesus octavo natalis sui die fuerit circumcisus. Praeputium ejus in Jerusalem in templo de coelis
ab angelo Carolo Magno regi praesentatum fuit, et ab eo Aquisgranum in Gallias delatum; postea vero a Carolo
Calvo in Aquitaniam translatum, in pago Pictaviensi apud Carusium in Ecclesia quam in honore Salvatoris nostri
rex Calvus construxit, et regie bonis amplissimimis sub monachali religione locupletavit, quod ex tunc usque
modo ibi solemniter asservatur et veneratur.

CAPUT III. Enarrantur ea quae in templo Jerosolymitano a Salvatore mundi ejusque apostolis,
etc., gesta sunt, expositis locis in quibus quaeque contigerunt. [1061C]
Primum, ut diximus, sacramentum in civitate Nazareth est per Incarnationem Domini celebratum.
Secundum vero per Nativitatem ipsius in Bethlehem Judae est consummatum. Tertium, quod dicitur Hypapante
Domini, id est repraesentatio Christi, in quadragesimo Nativitatis suae die in templo Jerusalem est ostensum.
Verumtamen haec tria sub uno comprehenduntur sigillorum, quae septem dicuntur in numero, quo ille liber in
Apocalypsi signatus, a nullo potuit solvi nisi ab illo Agno qui ab origine mundi est occisus. Unde et ille: Dignus
es, Domine, accipere, etc. Computantur autem a quibusdam haec septem signacula apocalyptica in hunc modum,
nempe quod haec sint: 1. Nativitas Domini, [1061D] seu Incarnatio; 2. Baptismus; 3. Passio; 4. ad inferos
descensio; 5. Resurrectio: 6. Ascensio; 7, futuri judicii repraesentatio. De his autem septem jam sex in partibus
Jerosolymitarum per Dominum nostrum Jesum Christum sunt soluta seu adimpleta; septimum complendum per
eumdem Dominum nostrum, cujus completioni nec certa hora, nec certus locus est ascriptus, licet a Joel propheta
in persona Domini dictum sit: Congregabo omnes gentes in valle Josaphat, et disceptabo cum eis. Sed de his
alibi. Nunc vero redeamus ad repraesentationem Domini, adjicientes hoc de circumcisione ejus, quae facta est in
templo Domini octavo die, quod ipsa, quamvis in ea carnis abscisio depositionem vitiorum [1062A] in mentibus
5

