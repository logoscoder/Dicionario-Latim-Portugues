finito, iterum clauditur per totum annum ut prius, excepto Exaltationis sanctae crucis festo, ubi denuo adaperitur.
Circa eamdem portam infra muros celebris sepultura mortuorum habetur.
Hujus portae atrium a meridie habet patulum accessum per tres magnos arcus seu fornices, duabus
columnis marmoreis conjunctos; et in eodem latere habet alium accessum, priori latiorem. Ab occidente [1065C]
vero, versus civitatem, idem atrium pulchrum habet accessum, per quatuor arcus tribus columnis marmoreis
junctos patens. Ab aquilone autem idem atrium angustatur ex parte, propter adjunctionem claustri Dominorum.
In reliquo ejusdem lateris satis pulchram habet latitudinem et accessum. Pulchra quoque, et satis ampla planities
a meridie et occidente, aliquantulum etiam versus septentrionem, eidem atrio forinsecus adjacet in plano.
Atque haec descriptio praefati templi, et adjacentis loci sufficiat; potiora per hujus ulterioris
sermonis cursum videbimus.

CAPUT IV. De Jordane fluvio, Quarentena deserto, Bethagla, Engaddi, montibus Charan et
Carmeli, Gerlico, Gergessa, Caesarea Palaestinae, Hebron, valle Lacrymarum, agro Gebal, querco Mambre,
Segor, spelunca Karnaim, montes Sinai, montibus Horeb et Abarim, Idumaea, Tyros, Sarephta. [1065D]
Dominus noster, cum viginti novem esset annorum et dierum tredecim, ut Lucas ait, inciperetque
quasi tricesimum annum, volens circumcisionem finire, et veterem hominem aqua sanctificata renovare, venit in
desertum ad Joannem praecursorem suum, et baptizatus est ab eo in Jordane, in eo loco qui distat ab Jericho
lapide tertio; ubi vox Patris sui intonuit super eum, dicens: Hic est Filius meus dilectus, etc. Jordanis autem est
fluvius qui a duobus fontibus, scilicet Jor et Dan, qui ad radicem Libani oriuntur, et post longum tractum seorsim
[1066A] fluentes, sub montibus Gelboe conjunguntur, conficitur. Spiritus quoque sanctus in eodem tempore,
quando Christus baptizabatur, super ipsum venit, ostendens Christum, non Joannem sanctificandi aquas
potestatem habere. Ibidem quoque prope, nempe secundo lapide ab Jericho, ad sinistram, est desertum quod
Quarentena vocatur; in hujus deserti quadam rupe suscepto baptismo Christus quadraginta diebus et quadraginta
noctibus jejunium complevit, eumque ibi esurientem diabolus tentans dixit: Dic ut lapides isti panes fiant, etc.
Secundo milliario a Quarentena contra Galilaeam mons ille excelsus, in quo spiritus nequam Christum iterum
tentavit, ostendens ei omnia regna mundi, ac dicens: Haec omnia tibi dabo, etc. Sub Quarentena fontis illius
rivulus, [1066B] quem beatus Eliseus ejus sanata sterilitate de amaro potabilem reddidit. Ante Jericho secus
viam caecus mendicans, ubi audiit quod Christus transiret, exclamavit: Jesu Fili David, miserere mei, etc. Qui
etiam ab eo illuminari meruit tam interius quam exterius.
Tertio lapide a Jericho, duobus milliariis a Jordane, Bethagla, quod interpretatur locus gyri, eo
quod ibi more plangentium circuissent funera Jacob filii ejus gensque eorum, referentes patrem de Aegypto in
Hebron.
Engaddi in tribu Juda, ubi se abscondit David in solitudine, quae est in Aulone Jericho, id est in
regione illa campestri de qua supra. Vocatur autem vicus ille Praegrandis Judaeorum Engaddi, juxta mare
[1066C] Mortuum, unde et opobalsamum oriri solebat et afferri. Unde et vineae Engaddi nuncupabantur.
Octavo milliario a Nazareth contra Carmelum Karan mons, ad cujus radicem juxta fontem
Lamech pater Noe sua sagitta peremit Cain, arcuque suo ducem suum. Unde furore repletus, et ira ait: Occidi
virum in vulnus meum, et adolescentulum in livorem meum, etc. De Cain Dominus praedixerat. Omnis qui
occiderit Cain, septuplum punietur.
Septimo milliario a Karan monte mons Carmeli de quo in Canticis canticorum: Collum tuum ut
Carmelus. In hoc monte per longum tempus conversatus est Elias, ejusque discipulus Eliseus cum eo.
Sexto milliario a Nazareth contra Genunium Gerlicus, [1066D] in quo Jehu rex Israel percussit
Oziam regem Judaeae.
Sexto decimo milliario a Nazareth, contra orientem, ad mare Galilaeae Gergessa, viculus ille in
quo Salvator eos qui a daemonibus vexabantur sanitati restituit, ex quo in maris praecipitium porcos subjecit.
Sexto decimo milliario a monte Carmelo, contra meridiem, Caesarea Palestinae, ex qua Cornelius
centurio, quem in ea baptizavit et in episcopum creavit beatus Petrus.
8

