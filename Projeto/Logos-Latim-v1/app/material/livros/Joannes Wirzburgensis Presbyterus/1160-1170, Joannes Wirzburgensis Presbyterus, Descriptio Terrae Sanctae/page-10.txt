in quo Dominus Moysen per angelos sepelivit, ejus tamen nusquam apparente tumuli vestigio. In Arabia mons
ille regalis, quem domnus Balduinus primus [(1)] {foot}
[1067] Id est primus hujus nominis, inter reges Hierosolymae secundus., rex Francorum in
Jerusalem, ad terram Christicolis subjugavit, et ad tuendum regnum David firmum reddidit.
[1068D] Caeterum Arabia jungitur Idumaeae in finibus Bostrom. Idumaea tamen sub Syria,
Syriae autem caput Damascus. Idumaeam et Phoeniciam dividit Libanus. In Phoenicia est Sors, seu Syris, dicta
Tyrus, Phoenicum nobilissima civitas metropolis, quae Christum per maritima ambulantem recipere noluit. Quae
et divina testante pagina martyres Deo plurimos reddidit, quorum Dei solius scientia numerum collegit. Insuper
Tyrus originem [Origenem?] tumulatum celat. Ante Tyrum lapis ille marmoreus haud modicus super quem sedit
Jesus, a tempore Christi usque ad expulsionem gentium ab urbe semper illaesus, sed deinde a Francis et
Veneticis fractus. [1069A] Supra vero residuum illius lapidis in honorem Salvatoris quaedam ecclesia constructa
est.
Octavo milliario a Tyro, contra orientem, supra mare, Sarphen est, quod dicitur alias Sarepta
Sidoniae; in quo quondam habitavit propheta Domini Elias. Hic resuscitavit filium viduae, Joanam videlicet, eo
quod vidua prophetam Domini benigne foverit et paverit.

CAPUT V. Sidon, Berythus, Damascus, Arphat, Huss, Suita, Thema, Naamon, mons Seir et
Libani, Farfar et Abbana fluvii, Paneas oppidum, Dan fons, Medan, Jor, Betsaida, Corozaim, Cedar.
Sexto milliario a Sarphen, Sidon egregia jacet civitas, ex qua Dido, quae in Africa Carthaginem
[1069B] condidit, oriunda. Sexto decimo milliario a Sidone Berytus opulentissima civitas. In Beryto quaedam
Salvatoris nostri imago, haud multum post passionem ejus, a quibusdam Judaeis sub Crucifixi effigie
ignominiose et ridiculose posita sanguinem sudavit et aquam: quae causa fuit ut Sidoniorum multi, in verum
Jesum crucifixum credentes, sacrum baptismi lavacrum susceperint. Quicunque etiam ex stilla dictae imaginis
peruncti fuerunt, sani fiebant, a quacunque detinebantur infirmitate. Denique et Arphat urbs est Damasci. Jam
fusius de Damasco.
Damascus est caput Syriae, et reverenda metropolis illius. Hanc construxit Eliezer, servus
Abrahae, in agro illo in quo Cain occidit Abel fratrem suum, Damascum habitavit Esau; hinc et Seyr et Edom
[1069C] dicitur, nam Seyr pilosus, et Edom rubeus, seu rufus interpretatur. Ab Edom tota terra illa vocatur
Idumaea; de qua in psalmo: In Idumaeam extendam calceamentum meum. Et iterum alius propheta: Quis est iste
qui venit de Edom, tinctis vestibus de Bosra? Est autem de Edom quaedam pars terrae illius Huss, ex qua beatus
Job; quae et Suita: hinc de ea dictus Baldat Suites. In qua et Thema metropolis Idumaeae; ex hac Thema Eliphaz
Themanites; in qua et Naamon oppidum: in quo Sophar Naamatites: hi tres consolatores Job.
In Idumaeae finibus, secundo milliario a Jordane, fluvius Jacob, quo transvadato a Jacob, cum
rediret a Mesopotamia, luctatus est cum angelo, qui deinde ei [1069D] nomen Jacob mutavit in Israel, eumque
tacto femore claudicare fecit. In Idumaea mons Seyr, sub quo Damascus. Secundo milliario a Damasco est
venerabilis locus iste in quo Saulo, postea dicto Paulo, Christus apparuit dicens: Saule, Saule, quid me
persequeris? In quo loco Saulum non modicum lumen de coelis circumfulsit. In Damasco baptizavit Saulum
Ananias, nomen ei Paulus imponens. De muris Damasci demissus fuit Paulus, persecutorum rabiem veritus.
Libanus interpretatur candor, hinc in Canticis cant.: Veni de Libano, columba mea. Ad radicem
montis Libani oriuntur Farfar et Abbana, fluvii Damasci. Sed montes Libani et planities Archados transfluit
Abbana, magno se mari copulans finibus [1070A] illis, in quibus beatus Eustachius uxore sua privatus et a filiis
desolatus recessit. Farfar per Syriam tendit ad Antiochiam, labens secus muros ejus; decimo abhinc milliario in
portu Solim, portu scilicet Sancti Simeonis, Mediterraneo se mari commendat. Antiochiae primo sedit sanctus
Petrus apostolus, septem annis, pontificali decoratus infula. Ad radicem Libani Paneas civitas sita est, alias
Caesarea Philippi dicta.
Porro item ad radicem Libani oriuntur Jor et Dan, illi duo fontes de quibus, ut supra meminimus,
sub montibus Gelboe Jordanis conficitur. A montibus Gelboe usque ad lacum Asphaltitis vallis est illa per quam
labitur Jordanis; et haec vallis vocatur, ut diximus, praegrandis seu campestris, [1070B] quae ex utraque parte
vallatur continuis montibus a Libano, usque ad desertum Pharan. Dividit autem Jordanis Galilaeam et
Idumaeam, et terram Bostrom, quae et Idumeae secunda metropolis. Caeterum Jordanis descensus interpretatur.
10

