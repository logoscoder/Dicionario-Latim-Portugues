Jacobus Alphaei, Domini similis faciei, Finit pro Christo, templo depulsus ab isto. Sic Jacobum
justum, praedicantem publice Christum, Plebs mala mulctavit, fullonis pertica stravit. Et hi dicti versus intus et
foris quasi per gyrum ejusdem capellae in circuitu continentur, una cum istis:
Jacobus Alphaei frater domini Nazarei, [1063D] Piscator vita, vere fuit Israelita; De templi pinna
compulsus fraude maligna, Ad Christum laetus migravit vecte peremptus.
Ab aquilone habens officium unum versus claustrum Dominorum, in cujus superliminari plures
litterae Saracenicae sunt appositae. Ibidem vero juxta idem ostium est locus illius aquae salutaris de qua
propheta: Vidi aquam egredientem de latere, etc.
In introitu templi, versus occidentem, supra vestibulum Christi imago est, circa quam hoc
continetur epigramma: Haec domus mea, domus orationis vocabitur.
A meridie quoque habet ostium versus aedificium Salomonis. Ab occidente etiam habet ostium
versus sepulcrum Domini, ubi et porta Speciosa, [1064A] per quam Petrus cum Joanne transiens pauperi,
eleemosynam ab eis potenti, cum esset claudus, dixit: Argentum et aurum non est mihi, etc. Utrumlibet istorum
duorum ostiorum, videlicet ab aquilone et ab occidente, habet sex januas, modo valvarum conjunctas; nam illud
versus meridiem habet quatuor, illud vero ad orientem duas tantum. Et haec circa inferiorem parietem.
Jam in superiori parte ejusdem parietis, scilicet ubi musivum opus optimum appositum est,
fenestrae sunt intersertae sic, ut in quolibet de octo lateribus sint quinque fenestrae, praeterquam ubi sunt ostia
templi, in quibus tantum quatuor continentur. Summa universa fenestrarum ascendit ad triginta duas. Inter istum
exteriorem in circuitu parietem, [1064B] et inter interiores columnas marmoreas et magnas, quae numero sunt
duodecim, et sustentant illum interiorem, et strictiorem, et latiorem, et penitus rotundum parietem, qui habet
duodecim fenestras, suppositis etiam sibi quatuor quadratis basibus, inter hunc, inquam, et illum parietem sunt
sedecim columnae, et octo bases cum quadratis lapidibus marmoreis, cum spatio octo passuum, abhinc et inde
sustentantes tectum medium inter interiorem et exteriorem parietem, et interiorem etiam strictiorem cum
pulcherrimis laqueariis: supra se etiam juxta tectum locum deambulatorium circumquaque exhibentibus, et
habentibus canales plumbeos, qui aquam pluviatilem evomunt.
Super hunc strictiorem parietem erigitur in altum [1064C] testudo rotundus, intus depictus, foris
plumbo coopertus, cui signum sanctae crucis in supremo apice a Christianis est appositum. Hoc ipsum signum
Saracenis est valde contrarium, et multi auri sui dispendio vellent esse remotum. Nam licet fidem passionis
Christi non habeant, attamen hoc templum venerantur, et huic vim nullam inferunt: quin imo in hoc ipso licet
templo Creatorem suum adorent etiam, tamen pro idololatris teste Augustino habendi sunt, qui expresse asserit,
idololatriam esse quidquid fit praeter fidem Christi.
In circuitu templi quasi sub tecto extra continetur haec littera in ascensu versus occidentem: Pax
aeterna ab aeterno Patre sit huic domui. Benedicta [1064D] gloria Domini de loco sancto suo. Versus meridiem:
Bene fundata est domus Domini supra firmam petram. Beati qui habitant in domo tua, in saecula saeculorum
laudabunt te. Versus orientem: Vere Dominus est in loco isto, et ego nesciebam. In domo tua, Domine, omnes
dicent gloriam. Versus septentrionem: Templum Domini sanctum est, Dei cultura est, Dei aedificatio est. Intus
vero in templo in superiori linea per circuitum oppositum est magnis litteris illud responsorium: Audi, Domine,
hymnum, etc., cum versu suo: Respice, Domine, etc.
Deinde in inferiori ambitu cum aureis litteris quidam versiculi de illo hymno: Urbs Jerusalem
beata, etc., continentur inscripti. Idem templum sic decenter compositum et ornatum, circumquaque [1065A]
habet atrium latum atque planum conjuctis lapidibus pavimentatum et stratum ac in circuitu quadratum, ad quod
a tribus partibus multis gradibus ascenditur. Est enim idem atrium ab aequalitate terrae satis artificiose elevatum,
et habet ab oriente in pariete suo latum introitum per quinque arcus, quatuor magnis columnis sibi connexos: et
hic paries sic patet versus portam Auream, per quam Dominus quinto die ante passionem suam, sedens super
asinam, solemniter introivit, susceptus a pueris Hebraeorum cum ramis palmarum, laudantibus et dicentibus:
Hosanna filio David, etc. Haec porta ex divina dispositione, licet postea Jerusalem saepe esset ab hostibus capta
et destructa, tamen semper remansit integra. Et hinc ob reverentiam divini et [1065B] mystici introitus Domini, a
Bethania per montem Oliveti Jerusalem euntis, intus clausa, foris lapidibus obstructa, nullo tempore patet, nisi in
die Palmarum, quo die omni anno ab memoriam rei gestae solemniter aperitur processioni et universo populo
peregrinorum ac civium. Tum facto a patriarcha in pede montis Oliveti ad populum sermone, et officio illa die
7

