missa paternitatis voce consecrasti; tribue, quaesumus, [1090A] ut divinis alimoniis in ejus mereamur membra
transformari, qui haec in sui memoriam fieri praecepit Jesus Christus, Filius tuus, Dominus noster, qui tecum,
etc.
XI. Kalend. Decemb. Praesentatio beatae Mariae Virginis in templo. Unde haec dicitur oratio in
eodem templo. Oratio: Deus, qui sanctam Dei Genitricem, templum Spiritus sancti, post triennium in hoc templo
Domini praesentari voluisti; respice ad devotam tibi plebem, et praesta ut qui ejus praesentationis festa
veneramur, ipsi templum in quo habitare digneris efficiamur. Per Dominum, etc.
Sequuntur aliqui versus, qui in locis sanctae civitatis diversis leguntur. Et quidem
I. In superliminari ecclesiae Sancti Sepulcri, sic:
[1090B] Quid mulier ploras? en, jam, quem quaeris, adoras.Me dignum recoli, jam vivum tangere
noli.
II. Extra in introitu Calvariae, ita:
Hic locus insignis Calvaria sanctus habetur,Pro duce, pro pretio, pro cruce, pro lavacro.Nempe
Jesu cruor, et titulus, sacra corporis unda,Nos salvat, redimit, protegit, atque lavat.
III. Intus ad depositionem Domini, hoc modo:
A charis caro chara Dei lacrymata levaturA cruce; pro miseris rex pius haec patitur.
IV. Intus prope ad Domini sepulturam, taliter:
Conditur in tumulo conditus aromate Christus,Tollitur ad superos meriti moderamine
justus,Gaudet homo, trepidant manes, gemit omnis abyssus.Est excessus Adae, Christo veniente, remissus.
[1090C] V. Item ibidem, sed per medium, hunc in modum:
Sub tumulo lapidis dum sic Christus tumulatur,Ejus ad exsequias homini coelum reseratur.
VI. In loco Nativitatis Domini. Itidem
Angelicae lumen virtutis, et ejus acumen,Hic natus vere Deus est de Virgine matre.
VII. In superliminari introitus interioris ad sepulcrum Domini.
Christo surgenti locus, et custos monumenti,Angelus, et vestis, fuit, estque redemptio testis.
Alios plures versus per Historiae contextum descripsimus.

22

