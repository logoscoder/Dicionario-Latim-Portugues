nuncupatur. Nazareth interpretatur flos vel virgultum. Nec sine causa, cum in ea flos sit ortus, ex cujus gratia est
repletus mundus. Flos ille, Virgo Maria, ex qua Gabriel [1057A] archangelus in eadem Nazareth Filium
Altissimi nasciturum nuntiavit, inquiens: Ave, Maria, etc. Cui et illa: Ecce ancilla Domini, etc. Caeterum de
Nazareth, alias natalitia Davidis urbe, eo tempore in ore ferebatur hominum: De Nazareth potest aliquid boni
esse? quasi vero magnae et sanctae animae, non nisi in magnis urbibus nascerentur.
Secundo milliario a Nazareth, Sephoris civitas est, via quae ducit Acho. Ex Sephori Anna, mater
Mariae Matris Domini nostri. In Sephori etiam dicitur fuisse nata beata Virgo Maria. Sed teste Hieronymo, ut ait
in Prologo sermonis illius quem fecit ad Heliodorum De nativitate sanctae Mariae, in ipsa civitate Nazareth nata
esse dicitur; et quidem in eodem cubiculo ubi et postmodum ex obumbratione [1057B] sancti Spiritus ad
angelicam salutationem concepit. Hoc adhuc ibidem ostenditur in loco distincto, ut praesens vidi et notavi.
Quarto milliario a Nazareth, secundo a Sephori Cana Galilaeae est ad orientem, a qua Philippus et
Nathanael, in qua puer Jesus cum matre sua discumbens in nuptiis, aquam in vinum convertit. In Nazareth labitur
fons ille exiguus, sed tamen eximius, ex quo in pueritia sua Jesus solebat haurire aquas, et inde ministrare Matri
suae.
Milliare a Nazareth, contra meridiem, est locus qui praecipitium dicitur, ex quo Jesum
praecipitare voluerunt Judaei, sed ab eis in momento disparuit: hinc vulgo dicitur is adhuc hodie locus Saltus
Domini.
[1057C] Quarto, milliario a Nazareth; contra orientem, mons Thabor est, in quo transfiguravit se
Christus apostolis suis praesentibus, nempe Petro, Joanne et Jacobo, coram Moyse et Elia. Quod festum
Jerosolymis solemniter celebratur, cum ibi vox Patris audita est: Hic est Filius meus, etc. Qui deinde Salvator
Petro, Joanni et Jacobo vetuit ne quod viderant, alicui revelarent, donec a mortuis Filius hominis resurgeret. Ibi
quoque Petrus dixit: Domine, bonum est nos hic esse.
Secundo milliario a Thabor, contra orientem, mons Hermon. In descensu Thabor montis obviavit
Abrahae redeunti a caede Amalech dominus Melchisedech, ex semine Noe, sacerdos, et rex Salem praesentans
[1057D] ei panem et vinum, per quod figurabatur altare Christi sub gratia.
Itidem secundo milliario a Thabor, via alia, Naim civitas est, ad cujus civitatis portam Jesus vitae
restituit filium viduae, quem incolae narrant Bartholomaeum fuisse, postea factum apostolum. Supra Naim mons
Endor; ad radicem ejus super torrentem Cadumin, qui et torrens Cysson, consilio Deborae prophetissae Baruch
filius Amon devicit Idumaeos, occiso Sisara; Zeb autem, et Zebee, et Salmana trans Jordanem persequens, gladio
interemit. Baruch vero in Endor et sub Endor, caeso exercitu, unde in psalmo: Thabor, et Hermon in nomine tuo
exsultabunt, etc.
Quinto milliario a Naim Jezrael civitas, quae et Zaraim, modo vero vulgo minor Gallina dicitur;
ex [1058A] qua Jezabel impiissima regina fuit, quae abstulit vineam Naboth, et pro importunitate sua de summo
palatii sui praecipitata interiit, cujus adhuc pyramis nuper superstes videbatur. Juxta Jezrael campus Mageddon,
in quo rex Ozias a rege Samariae subactus occubuit, et exinde translatus in Sion sepultus est.
Milliario a Jezrael sunt montes Gelboe, in quibus Saul et Jonathas filius ejus in praelio devicti
ceciderunt; unde David: Montes Gelboe, nec ros nec pluvia, etc.
Secundo milliario a Gelboe, contra orientem, Scythopolis, Galilaeae civitas metropolis, quae et
Bethsan, id est domus solis, nuncupatur. Supra muros hujus civitatis suspenderunt caput Saulis. Quinto milliario
a Jezrael, Genunium oppidum, quod modo crassa, [1058B] vulgo major Gallina dicitur. Inter hoc et Sebasten
ostenditur planities, quam vocant Dothaim, ubi prope viam adhuc apparet vetus illa cisterna in quam missus fuit
Joseph a fratribus suis. A Genunio oppido supradicto incipit Samaria.
Decimo milliario a Genunio [ aut Genuino] est Samaria, quae et Sebasten, et Augusta ab Augusto
civitas dicta, in qua sepultus fuit ille praecursor Domini, Joannes Baptista, ab Herode decollatus, trans Jordanem
juxta lacum Asphaltitem, in castello Masconta, inde a discipulis suis translatus Sebasten, ibique sepultus inter
Eliseum et Abdiam. Exinde vero postea a Juliano Apostata sacrum corpus raptum concrematumque fuisse
perhibetur, datis vento cineribus, sed absque capite, utpote quod prius jam [1058C] Alexandriam et postea
Constantinopolim translatum fuerat, ad ultimum vero in Galliam ad pagum Pictaviensem: et absque indice
manus dexterae, quo venientem ad baptisma Christum indicaverat dicens: Ecce Agnus Dei, etc. Hunc ipsum
3

