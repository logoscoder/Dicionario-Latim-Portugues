aliorum significet, tamen, quia ad Vetus Testamentum pertinet, tanquam in eo consummationem accipiens,
amodo cessare debeat, ut inter sacramenta Novi Testamenti circumcisio non computetur. Hinc non pertinet ad
aliquod septem sigillorum praedictorum. Sicut jam diximus, Dominus noster Jesus Christus a sua Matre in
templo est praesentatus, et in ulnas beati Simeonis receptus, spiritu prophetico inferentis: Nunc dimittis servum
tuum, Domine, etc. In templo Dominus noster Jesus Christus, jam major factus, cum moraretur Jerusalem, etiam
duodennis disputabat cum Judaeis, et licet eum odio habuerunt, tamen eos saepe docebat. Nam in templo
laudavit munus mulieris pauperis, quod in gazophylacium miserat, etc. Supra pinnaculum [1062B] templi, quod
reputatur supra latus circuitus, habens subtus se fenestras quasi pinnas vel cinnas, statuit Jesum diabolus, et tertio
eum propter baptismum et jejunium tentans dixit: Si Filius Dei es, mitte te deorsum. In hoc ipso templo Domini
XI Kalend. Decembris dicitur beata Virgo Maria jam, trium annorum parvula, oblata fuisse Deo, ut hi versiculi
docent ibidem inscripti:
Virginibus septem Virgo comitata puellis, Servitura Deo, fuit hic oblata triennis. Ibi absque dubio
saepe divinum et angelicum solatium percepit, unde rursus iste versus:
Pascitur angelico Virgo ministerio.
De templo vendentes et ementes ejecit Dominus noster Jesus Christus: ad cujus rei indicium
adhuc [1062C] in dextera parte templi ostenditur lapis cum magna veneratione luminariorum, tanquam pede
Domini calcatus et sanctificatus, eleganter ornatus, ubi nempe Christus solus virtute divina tot restitit hominibus,
eos violenter ejiciendo; qui dictus lapis adjunctus est lapidi super quem tanquam in altari depingitur oblatus
fuisse Dominus noster, uti demonstratur in pictura et superscriptione, quae talis est:
Hic fuit oblatus Rex regum virgine natus, Quapropter sanctus locus est hic jure vocatus.
Et paulo post etiam sequentes versus ibidem leguntur.
Hic Jacob scalam vidit, construxit et aram, Hinc locus ornatur, quo sanctus jure vocatur. [1062D]
Quod vero hoc ipso in lapide Jacob depingitur caput posuisse, quando dormiens vidit scalam in coelum
porrectam, per quam angeli ascenderunt et descenderunt, salva reverentia templi, verum non est; ubi et iterum
versus hic appositus est:
Haec tua sit terra, Jacob, cum prole futura,
Sed, ut supra diximus, longe in alio loco accidit, scilicet ad majorem Machumeriam ad
Mesopotamiam eunti.
In templo liberavit Dominus noster adulteram ab accusantibus, dicens: Qui sine peccato est, etc.
Qui deinde, accusatoribus tacentibus et exeuntibus, feminae dixit: Mulier, vade in pace, et jam amplius noli
peccare. Locus ille repraesentatur in parva crypta [1063A] ejusdem templi, ad quam cryptam introitus est in
sinistra parte templi et vocatur Confessio. In eumdem locum dicitur ingressus fuisse Zacharias, quando ab angelo
de conceptione Joannis est certificatus; hoc totum indicat pictura, et superscriptiones, quae tales sunt. Angelus ad
Zachariam: Ne timeas, Zacharia, exaudita est oratio tua, etc.
In superliminari conspicitur imago Christi cum hac epigraphe:
Absolvo gentes sua crimina corde fatentes.
In templo ad altare quod extra erat sub clivo, remotum a templo plusquam XX passus, Zacharias
filius Barachiae martyr occubuit; supra quod in Veteri Testamento Judaei turtures et columbas sacrifacere
consueverant, sed postea a Sarracenis mutatum [1063B] est altare illud in horologium, quod adhuc videri et
notari potest, cum plures Sarraceni, etiam hodie, orandi causa ad ipsum, versus meridiem dispositum, ad quem
meridiem ipsi orare solent, veniunt. Idem vero templum Domini miro tabulatu marmoreo intus et exterius, a
quocunque demum exstructum, formam habet decentem et rotundam, imo circulariter octogonam, id est, octo
angulos in circuitu habentem. Hujus templi paries de optimo musivo opere extrinsecus adornatus est usque ad
medietatem ejus, nam reliqua pars est de marmoreis lapidibus. Idem paries inferior est continuus, praeterquam
quod quatuor ostiis interrumpitur, habens ad orientem ostium unum, cui adjuncta est [1063C] capella in honorem
sancti Jacobi consecrata. Nam ab ea parte de tecto templi ipse praecipitatus, pertica fullonis est occisus, qui
primus pontifex fuit sub novae legis gratia in Jerusalem. Unde et hi versus sunt appositi in eadem capella, in
latere parietis:
6

