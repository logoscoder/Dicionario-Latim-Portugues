Descriptio Terrae Sanctae
Joannes Wirzburgensis
Joannes Wirzburgensis - Descriptio Terrae Sanctae
[1053]
JOANNIS WIRZBURGENSIS PRESBYTERI DESCRIPTIO TERRAE SANCTAE. (Eruit ex
cod. ms. inclyti monasterii Tegerriseensis in Boiaria admodum reverendus et cl. D. Pater Romanus Krinner,
ejusdem loci coenobita Benedictinus.—Edidit R. P. Bernardus PEZIUS, Thesaur. Anecd., tom. I, p. III, pag.
486.)

Monitum
Pezius, Bernardus
MONITUM.
[1053] Quidquid certi de auctore hujus Descriptionis terrae sanctae affirmari potest, id omne
primo proemii versu continetur, in quo se Joannem Dei gratia Wirzburgensi Ecclesia, id quod est, dicit, ex
quibus verbis eum saltem presbyterii dignitate in Ecclesia Wirzburgensi praeditum fuisse statuimus. Aetatem
praeterea suam nullibi perspicue signat, licet vel ex ipso membraneo codice Tegernseensi, unde non inelegans
opusculum nostro rogatu A. R. et cl. R. Romanus Krinner eruit, vero perquam simile reddatur, hunc Joannem
circa saeculum XIII, quo ille nempe exaratus est, animum ad ea scribenda, quae suis ipse oculis usurpavit,
appulisse. Praecipua Joannis cura fuit, ut loca venerabilia quae Dominus noster mundi Salvator una cum gloriosa
Genitrice sua Maria, virgine perpetua, et cum venerando discipulorum suorum collegio corporali santificavit
praesentia, praecipue in civitate sancta Jerusalem, quanto expressius et studiosius, potuit, denotando in eis facta,
et epigrammata, sive prosaice sive metrice, styli officio colligeret, ut ipse post initium Prologi scribit. Egregius
gentique nostrae perhonorificus locus est cap. 9, ubi late Joannes probat recuperationem terrae sanctae non sine
Germanorum injuria solis Francis attribui, quae utique Christianitatis provincia, inquit, jam dudum suos terminos
ultra Nilum versus meridiem et ultra Damascum versus orientem extendisset, si tanta copia Alemannorum,
quanta et istorum est, adesset. Germano enim milite inde discendete, ac si robur omne Christiani exercitus
discessisset, caeterae nationes omnes parum amplius aut nihil praestiterunt, etc. Caeterum hujusmodi
Descriptiones terrae sanctae ac Hodoeporica plura in Austriae ac Bavariae bibliothecis offendimus, quae cum a
nobis omnia edi nequeant, hic nominatim saltem recenseri merentur. In bibliotheca Tegernseensi exstant Joannis
Hess, presbyteri Trajectensis dioecesis Joannes Hess presbyter Trajectensis dioecesis fuit in Jerusalem, etc. Cod.
chart. 4. Ibidem habetur cujusdam Philippi liber de peregrinationibus Jerusalem, ac totius terrae sanctae, quam
auctor peragrasse se dicit, in cod. chart. fol. manu saeculi XV. Inc. opus: Istae sunt peregrinationes Jerusalem,
etc. In bibliotheca Sanct-Crucensi asservatur Anonymi Itinerarium terrae sanctae hoc initio: Ego ivi de Acon,
etc. Codex membraneus quingentorum annorum est.—Monasterium Mariaecellense in Austria retinet codicem
chartaceum in fol. trecentorum annorum, qui Anonymi descriptionem terrae sanctae continet hoc principio: Cum
in veteribus historiis legamus, sicut dicit beatus Jeronymus, etc. In fine: Explicit liber Descriptionis terrae
sanctae, cujus auctor ignoratur. Idem opus possidet bibliotheca Mellic. in cod. membr. 4, signato lit. d. 12,
annorum circiter quadringentorum. Nec praetermittenda Descriptio locorum terrae sanctae auctore Fr. Nicolao de
Farnad ord. Min. de Hungaria, cujus ne verbo meminit Lucas Wadingus in suo opere De script. Ord. Min. Ejus
exemplum typis ante annum 1500, in 4, Wiennae excusum vidimus in bibliotheca Dorotheana. Inc. praefatio:
Cum res creata, etc. Opus: Hierusalem civitas sancta, etc. In eadem bibliotheca evolvimus Ludolphi rectoris
parochialis Mariae in Suche Tractatum de terra sancta, in cod. chart. saeculi XIV. Incipit: Reverendissimo in
Christo Patri ac domino suo, domino gratioso Balderomo de Scenordia Paderwornensis Ecclesiae episcopo, etc.
Simlerus cum anno 1336 scriptum dicit, nullius tamen factae a quoquam [1055] editionis meminit. Ibidem
reperimus Joannis de Mandaville Itinerarium Hierosolymitanum, quod incipit: Cum terra Jerosolymitana, etc.
Ejus pariter meminit Simlerus, qui tamen an et ubi typis expressum sit non indicat. Certiores sumus de editione
Bernardi de Breydenbach, Fr. Gabrielis de Pech Waradino, natione Ungari, ord. S. Francisci, et Haythoni ord.
Praemonst. Nam in laudata saepius bibliotheca Dorotheana primi Transmarinas peregrinationes in terram
sanctam, per Petrum Drach anno 1502 Spirae in folio excusas: secundi Compendium locorum terrae sanctae
incerto loco et anno, ante tamen 1500, in 4 editum; tertii Librum historiarum partium Orientis sive Passagium
terrae sanctae scriptum anno 1300, impressum Haganoae per Joannem Sec, anno 1529, in 4, nostris oculis
conspeximus. In bibliotheca Claustroneoburgensi est quidam codex chartaceus, in 4, qui cujusdam Fratris Ulrici
Itinerarium terrae sanctae et aliarum peregrinarum regionum, quod is Patavii fratri Wilhelmo de Balonea Latine
1

