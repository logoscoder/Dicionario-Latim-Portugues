indicem ante saevas in sacrum corpus Juliani Apostatae flammas secum beata virgo Thecla inter Alpes detulit,
ibique cum maxima veneratione detinetur in ecclesia Moriacensi. Caeterum Samaria est nomen urbis, et patriae.
Quarto milliario a Samaria est Sebastem Neapo quae et Sichem dicitur, a Sichem, patre Emor,
nominata, inter Dan et Bethel posita. A Sichem est terra illa vocata Sichem, a Sichem scilicet, pat e [1058D]
Emor, qui Dinam filiam Jacob rapuit finibus illis deambulantem. In Sichem vero relata fuerant ossa Joseph ex
Aegypto. Porro in Sichem juxta fontem fabricavit Jeroboam duos vitulos, quos adorari fecit instar Aaron decem
tribubus, quas secum de Jerusalem adduxerat et seduxerat. Unum ex eis posuit in Dan, alium in Bethel. Sichem
urbem illam deleverunt filii Jacob; Emor quoque peremerunt, dolentes de adulterio Dinae sororis suae. Sichem
his diebus Neapolis dicitur, id est Civitas nova.
Sichar ante Sichem, juxta praedium quod dedit Jacob filio suo; in quo fons Jacob, qui et puteus,
supra quem evangelizatur fessum itinere Jesum sedisse, et sermonem habuisse cum muliere Samaritana; ubi
nunc ecclesia constituitur. Juxta Sichem [1059A] terebinthus illa est sub qua Jacob abscondit idola in Bethel.
Milliario a Sichem Luza civitas, in qua per multi temporis spatium habitavit Abraham; ubi et
Jacob dormiens scalam vidit, cujus scalae caput coelos tangebat, angelosque per eam descendentes et
ascendentes; et statim evigilans ait: Hic locus vere sanctus est, et porta coeli; erigensque lapidem in titulum
oleumque fundens desuper, appellavit nomen loci illius Bethel, qui antea Luza vocabatur. Est autem Bethel
collateralis mons Garizim, respiciens montem Gebal, ad orientem juxta Dan supra Sichem In hoc monte Bethel
dicitur Abraham filium suum mactare voluisse.
Vigesimo milliario a Sychem, quarto a Jerusalem, [1059B] via est quae ducit Diospolim, ubi
mons Silo, et civitas quae et Rama. Hic arca testamenti et tabernaculum Domini ab adventu filiorum Israel
remanserunt usque ad tempora Samuelis prophetae et David regis.
Vicesimo quarto milliario a Sichem, decimo sexto a Diospoli, decimo sexto ab Ebron, decimo a
Jericho, quarto a Bethlehem, decimo sexto a Bersabee, vicesimo quarto ab Ascalone, totidem quoque a Joppe,
decimo sexto a Ramatha, etc., Jerusalem, sanctissima Judaeae metropolis, quae et Sion, de qua dictum est:
Gloriosa dicta sunt de te, civitas Domini, quae et Aelia ab Aelio Adriano, qui eam construxit, aut potius in
civitatis formam transmutavit.

CAPUT II. Bethlehem, Ecclesia S. Charitonis martyris. Templum Salomonis, ejusdemque diversis
temporibus restaurationes. [1059C]
Bethlehem domus panis interpretatur. Bethlehem, civitas Judae, quae et Ephrata, nec sine causa,
quia de flore Nazareno processit in ea fructus vitae de virgine Maria, videlicet Filius Dei vivi, Christus Jesus, qui
est panis angelorum totiusque mundi vita. In Bethlehem juxta locum nativitatis praesepe est in quo ipse infans
Jesus latitavit; unde et propheta: Cognovit bos possessorem suum, et asinus praesepe domini sui. Ex hoc praesepi
fenum illud in quo puer Jesus latitaverat, Romam delatum fuit ab Helena regina, et honeste reconditum in
Ecclesia Sanctae [1059D] Mariae Majoris. In loco nativitatis Domini ex musivo opere deaurato hi duo versus
leguntur appositi:
Angelicae lumen virtutis, et ejus acumen, Hic natus vere Deus est de virgine Matre.
Milliario a Bethlehem refulsit stella pastoribus nato Domino, eisque apparente angelo, et dicente:
Gloria in excelsis Deo, et in terra pax hominibus bonae voluntatis. In Bethlehem nova stella duce venerunt tres
reges ab Oriente venerari natum Jesum; et regem angelorum adorantes praesentarunt ei mystica munera: aurum,
thus et myrrham. In Bethlehem ejusque finibus jussit Herodes innocentes occidi, quorum maxima pars contra
meridiem quarto milliario [1060A] a Bethlehem, secundo a Thecua sepulta quiescit.
Quarto milliario a Bethlehem, contra meridiem, ecclesia habetur beati Kariton, ubi ipso de hoc
mundo trans et obeunte, monachi quoque ejus, quibus pius pastor praefuerat, cum eo pariter agonizaverunt,
quam ipsam mortis gratiam a Deo praesciverant, eo quod Pater eorum pius exstiterat, nec post eum vivere
volebant, ejus amore ferventes: quorum singulorum compagines in ecclesia praedicta videri possint; et quidem
eo modo quo se habuerant in desolatione Patris eorum agonizantes, translati postea in Jerusalem.

4

