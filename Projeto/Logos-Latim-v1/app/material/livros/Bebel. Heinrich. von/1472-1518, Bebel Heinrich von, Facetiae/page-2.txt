Quaedam mulier dilexit iuvenem; quem cum congrue convenire non posset nec auderet alloqui, hac calliditate
usa est. Confessa est monacho cuidam, cui iuvenis vicinus erat, ita: "Habes,pater bone, vicinum iuvenem
(nominando eum), qui frequenter oberrat aedes meas meque cupide inspiciendo infamiam, ut timere licet, mihi
afferet. Cui, rogo, suadeas, ut istos suos gressus moderetur. " Per hoc enim sperabat monachum suis istis verbis
iuvenem primum incitaturum adsui amorem. Monachus autem bene pollicitus estatque rem egit cum iuvene: qui
nihil sibi conscius intellexit mulieris technas, non tamen prosequitur rem. Mulier secundo cingulum aliaque
ornamenta ex auro muliebria comparat atque monachum accedit conquerendo de rebus sibi a iuvene condonatis
atque, ut illi res suas restituat, rogat. Frater cum summa acerbitate et castigatione defert iuveni res suas, ut
credebat. Nec longe post cum maritus mulieris peregre esset profectus, rursum convenit monachum dicitque:
iuvenem per arborem propinquam domui suaepridie noctu in cubile suum ascendisse. Unde monachus magis
exasperatus dedit iuveni modum, quo tandem ad mulierem pervenit, seque ignarus gessit copulatorem illorum
amoris.
Fabula cuiusdam sarcinatoris
Venit claudus sarcinator ad portas caeli petivitque a sancto Petro intromitti. Denegavit Petrus propter crebra
furta, quae ipse fecisset, uti consuevissent sarcinatores. Ille suppliciter rogavit misericordiam seque fessum non
posse longius progredi, pollicitus est se tantum post fornacem velle delitescere sordidissimaque quaeque officia
obiturum: quod tandem multis precibus impetravit. Cum autem semel caelestis imperator cum toto caelico
exercitu in quendam hortum extra caelum pro solatio secessisset, remansit solus ille sartor. Qui cum in absentia
domini et omnium servorum cuncta loca perlustrasset, devenit tandem ad solium supremi regis; ubi cum omnia
mortalium facta conspicere posset, vidit quandam vetulam alteri in liquido rivo lavanti vestes clam furari. Unde
indignatus (in se ipso expertus, quam grave peccatum esset furtum) scabellum, quod sub pedibus habebat, in
vetulam furantem coniciebat. Dum autem reverteretur rex summus et scabellum deesse vidisset, quaesivit, quis
amovisset; repperit tandem sartorem, a quo cum causam audivisset, dixit: "O fili, si mihi ultio et vindicta tam
cordi fuisset quam tibi, iam olim nec suppedanea nec sellas nec scamna haberem."
Ad
quod
alludit
Ovidius:
Si,
quotiens
peccant
homines,
sua
fulmina
mittat
Iuppiter, exiguo tempore inermis erit.
POGGIO BRACCIOLINI: FACETIAE
De homine qui in somnis aurum reperiebat
Amicus quidam noster aurum a se repertum noctu per somnium referebat in coetu. Tum quidam: "Vide ne tibi
accidat" ait "quod meo vicino, cui aurum in stercus cecidit." Cum somnium narrari posceremus: "Vicinus" inquit
"noster somniavit ductum se a Daemone in agrum ad aurum effodiendum, et cum multum reperisset: `Non licet´
inquit Daemon `nunc auferre, sed signa locum, ut cognosci a te solo queat.´ Cum alter, quo signaculo uteretur,
peteret: `Caca hic´ Daemon inquit, `nam hoc maximo modo nullus hic esse aurum suspicabitur, et tibi soli res
nota erit.´ Annuit vir; et statim expergefactus sensit se in lecto ventrem admodum laxasse. Inter foetorem et
stercus cum surrexisset, domum exiturus capiti capputium ultimo imposuit, in quo cattus ea nocte stercus fecerat.
Iniquo foetore permotus inquinatum caput et caesariem lavit. Ita aureum somnium in merdam rediit."
De episcopo Hispano qui comedit perdices pro piscibus
Episcopus Hispanus iter faciens die Veneris ad hospitium divertit missoque servo, qui pisces emeret, non reperiri
eos venales, sed duas perdices patrono rettulit. Ille eas emi et simul coqui ac in mensam deferri iussit. Admiratus
servus, qui eas emptas pro die Dominico crederet, quaesivit ab Episcopo, num eas esset esurus, cum tali die
carnes essent prohibitae. Tum Episcopus: "Pro piscibus" inquit "utar." Multoque id magis admiranti responsum:
"An nescis" ait "me sacerdotem esse? Quid est maius ex pane corpus Christi facere an ex perdicibus pisces?"
Factoque crucis signo, cum eas in pisces verti imperasset, pro piscibus usus est.

2

