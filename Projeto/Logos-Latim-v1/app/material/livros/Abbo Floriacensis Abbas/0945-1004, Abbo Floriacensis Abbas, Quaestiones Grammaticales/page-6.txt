coniugatione i ante extremam litteram in secunda persona singulari et ante novissimam syllabam prime vel
secunde persone pluralis ubique brevis sit, nisi tantum «sis, simus, sitis, velis, velimus, velitis». Nec mirum, cum
omnia verba in eisdem locis a vel e habentia longa sint, preter unum quod sive simplex sive compositum sit, da
ante ultimam syllabam ubique corripit, ut «damus, circumdamus» et aliud, quod est «es», et ex eo composita, in
secunda persona breve est. Nos tamen regulam ob id in prefatis temporibus coniunctivi flocci pendimus, quia in
metro semel inventam Servius per systolen tradit legendam.
[34] Meam denique reprehensionem non pudet vobis exponere, qui, cum aliquando cuidam fratrum vestrati
proferenti ex Libris Moralibus «myrmicoleonta» assensum prebuissem, sannam passus reticui. Sed tamen ille, si
animadvertisset in eodem libro genitivum «myrmicoleontis», non negaret nomen appellatium desinere in -on,
cuius genitivus etiam simplicis more greco t assumit ut «leon, leontis». Hec in -on terminantia greca, que apud
illos penultimam genitivi producunt et corripiunt, aliquando more latinorum nominum apud nos in o desinunt et
tunc eandem litteram servando in obliquis casibus producunt, quam nisi sequeretur t corriperent, si a nominativo
in on terminante venirent, ut «Simon et Simo» et «Sidon et Sido»; Virgilius in primo:
Sidoniam puer ire parat mea maxima cura.
Idem in VIIII:
Cratera antiquum quem dat Sidonia Dido.
[35] «Cratera, statera, panthera», seu grece seu latine declinentur, penultimas productas invenio; nam
«cratera» in superiore versu Virgilii accusativus grecus est tertie declinationis, qui frequentius desinit in a ut
«aera, ethera».
[36] Similiter, auctore Prisciano, omnia greca in a desinentia, ei et diptongo antecedente, si ad latinam
declinationem inflectantur, mutant eandem diptongum ei in e vel i productas, «Calliopeia, Calliopea, comedeia,
comedia». Sed cum in metro i corripiatur, in prosa tamen naturalem servat accentum, excepto uno nomine
«Alexandria», quod et «Alexandrea» facit; unde producta penultima dicimus «psalmodia, melodia», ut saltem ex
hoc greca esse intelligantur. Metri causa tamen brevia sunt; Horatius in Poetria:
Effutire leves indigna tragedia versus.
Eadem dicta sint de his et similibus «spondeus, Matheus, platea, Nicea», que non esse latina monstrat
pronuntiatio ipsa. Extra hanc regulam sunt «ecclcsia, neomenia», et si qua sunt similia.
[37] Quod si modo «Heliodorus, Polidorus»; Virgilius in III:
Fas omne abrumpit, Polidorum obtruncat et auro.
Juvenalis:
Testiculi postquam coeperunt esse bilibres,
Tonsoris Licini dampno rapit Heliodorus.
Sic et reliqua «Pandorus, Cassiodorus». In -or vero propria penultimam genitivi habent correptam ut «Castor,
Castoris, Nichanor, Nichanoris».
[38] De eo quod est «bos», scitote quod dativus et ablativus plurales tertie declinationis formantur a genitivo
suo singulari, interposita - bu -, ut «pater, patris, patribus»; similiter, «bos, bovis, bovibus», cuius prima syllaba
brevis, dum semper genitivus sincopam patitur, prolongatur. Virgilius:
Ille meas errare boves.
Et {20a} Horatius saphico versu, cuius secundo loco est spondeus:
Queque vos bobus veneratur albis.
Putatur tamen mutare o in u dum producitur et hinc «buculam» et «bucolica carmina» per u productam
scribenda.
[39] «Os, ossis» et «ossum, ossi» declinaverunt antiqui et, ideo ut sit differentia singularis et pluralis numeri,
per duo u scribunt moderni. Nec mirum, cum Virgilius sola causa metri dixerit in VIII:
Alituum pecudumque genus sopor altus habebat.
6

