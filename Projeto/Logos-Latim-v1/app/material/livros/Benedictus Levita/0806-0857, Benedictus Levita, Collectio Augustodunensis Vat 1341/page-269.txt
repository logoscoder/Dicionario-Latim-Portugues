ordinari ad hoc ut vilescat nomen episcopi et auctoritas, non debent [l] illi ex alia provintia invitati facere
episcopum, in quibus antea non fuit. Item de sententia eorum qui huiusmodi ordinationes faciunt vel de his qui
contra h•c instituta canonum ordinantur. Ex concilio Tauritano titulo ubi dicit: Gestorum quoque seriem
conscribi placuit ad perpetem disciplinam, quod circa Octabium Ursionem Remigium ad Trefae episcopum
sinodus sancta decrevit. Qui in usurpationem quandam de ordinatione sacerdotum ad invidiam vocabatur, quod
ita his videtur indultum, ut de cetero hac auctoritate commoniti nihil usurpare conentur. Siquidem se ab hac
causa tali excusatione defenderint qua dicerent prius se non esse conventos, proinde iudicavit ||fol. 105ra||
sinodus, ut si quis ex hoc fecerit contra instituta maiorum sciat is qui ordinatus fuerit sacerdotis se honore
privandum. Et ille qui ordinaverit auctoritate se in ordinationibus vel in conciliis minime retenturum. Non solum
autem circa memoratum episcopum haec sententia praevalebit, sed et circa omnes simili errore deceptos qui
ordinationes huiusmodi perpetrarunt. His igitur fortissimis regulis effectum pii operis adponentes in communi
definitione elegimus ut in loco villulae supradict• Aquis, deinceps sedes episcopalis non remaneant, neque
episcopus illuc ultra constituendus existat. Hic tamen Coniuldus qui contra maiorum decreta illic videtur
institutus fuisse episcopus, nullis canonum erit ad condemnationem sui sententiis ulciscendus quia non ambitione
sed principis inpulsione constitit ordinatus. Et ideo hoc illi remedium humanitatis concedimus, ut in sedem aliam
decidentis cuiuslibet episcopi transducatur, et praedictus locus sub monastica deinceps institutione mansurus,
non episcopali ultra praevilegio fretus [m] sed sub abbatis regimine sicut hucusque fuit erit modus omnibus
mancipandus. Iam vero de cetero generale ponentes edictum, si quis contra h•c canonum interdicta venire
conatus fuerit, ut in locis illis episcopum eligat fieri, ubi episcopus numquam fuit, anathema in conspectu
omnipotentis dei et insuper tam ordinator, quam ordinatus gradus sui ordinis perdat. Quia non solum antiquorum
patrum decreta, sed et apostolica ausus est convellere instituta.
V. DE QUORUNDAM CONSUETUDINE SACERDOTUM FEDISSIMA QUI OBLATIS DEO
SACRIFICIIS NON COMMUNICANT.
Relatum nobis est quosdam sacerdotibus non tot vicibus communionis sanctae gratiam sumere quod sacrifitia in
una die videntur offerre. Sed in una die [n] si plurima per se deo offerant sacrifitia in omnibus se oblationibus a
communione suspendunt, et in sola tantum extremi sacrifitii oblatione communionis sanct• gratiam sumant quasi
non sit totiens illi vero et singulari sacrifitio participandum quotiens corporis et sanguinis domini nostri Iesu
Christi immolatio facta constiterit. Nam ecce apostolus dicit: Nonne qui edunt hostias participes sunt altaris?
Certum est quod hii [o] qui sacrificantes non edunt rei sunt dominicis sacramentis. Quicumque ergo sacerdotum
deinceps divino altario sacrifitium oblaturus accesserit, et se a com||fol. 105rb||munione suspendent ab ipsa qua
se indecenter privabit gratia communis anno uno repulsum se noverit. Nam quale erit illud sacrificium nec ipso
sacrificans particeps esse cognoscitur? Ergo modis omnibus est tenendum ut quotienscumque sacrificans corpus
et sanguinem Iesu Christi domini nostri in altario immolat, totiens perceptionis corpus et sanguinis Christi
participem se prebeat.
VI. DE CONCESSA TOLETANO PONTIFICI GENERALIS SYNODI POTESTATE, UT EPISCOPI
ALTERIUS PROVINTIAE CUM CONIBENTIA PRINCIPUM IN URBE REGIA ORDINENTUR.
Illud quoque conlatione mutua decernendum nobis occurrit quod in quibusdam civitatibus decidentibus episcopis
propriis, dum differtur diu ordinatio successoris, non minime creatur, et offitiorum divinorum offensio, dum
tractum terrarum commeantum impeditur celeritas nuntiorum, quo aut non queat regis auribus decedentis
praesulis transitus innotesci, aut de successore moventis episcopi, libera principis electio [p] prestolari, nascitur
saepe et nostro [q] ordini de relatione talium difficultas, et regiae potestati dum consultum nostrum pro
subrogandis pontificibus sustinet iniuriosa necessitas. Unde placuit omnibus pontificibus Spaniae atque Galliae
ut salvo privilegio uniuscuiusque provintiae licitum maneat deinceps Toletano pontifici quoscumque regalis
potestas elegerit, et iam dicti Toletani episcopi iudicium dignos esse probaverit, in quibuslibet provintiis in
praecedentium sedibus praeficere praesules et decedentibus episcopis eligeret successores. Hic tamen et quisquis
ille fuerit ordinatus post ordinationis suae tempus infra trium mensium spatium proprii [r] metropolitani
praesentium visurus accedat qualiter eius auctoritate vel disciplina instructus condignae susceptae sedis
gubernacula teneat. Quod si per desidiam aut neglectum quilibet constituti temporis metas excesserit, quibus
metropolitani sui nequeant optutibus praesentari, excommunicatum se per omnia noverit excepto si regia
iussione impeditum se esse probaverit. Hanc quoque definitionis famulam sicut de episcopis, ita et de ceteris
ecclesiarum rectoribus placuit observandam.
VII. DE RECEPTO TESTIMONIO PERSONARUM QUI PER LEGEM QUE DE PRODITIONE
EXERCITUS FACTA EST TESTIFICANDI LICENTIA [s] PERDIDERUNT. ||fol. 105va||
Omnis disciplina sic subiectos debet arguere ut spem veniae non videatur auferre, nec funditus curvationis
inducere iugum, sed temperantiae semper adhibere consultum. Et ideo quia legem [t] illam a domine [u]
Vvambanae principe edictam quae de proditione est adnotata, huius principis nostri et domino Ervigii [v]
mansuetudo temperare disposuit, ideo annuente nobis glorioso et religiosissimo Ervigio principe nostro

269

