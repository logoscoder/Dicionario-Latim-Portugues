dum ecclesiasticam regulam duo vel tres animositate ducti per contentionem contradicant, obtineat plurimorum
sententia sacerdotum.

VII. DE HONORE EPISCOPI HIEROSOLIMITANI.
Quoniam mos antiquus obtinuit, et vetusta traditio, ut Eliae, id est Hierosolimorum episcopo honor deferatur,
habeat consequenter honorem, manente tamen metropolitanae civitatis propria dignitate.

VIII. DE NOVATIANIS.
Si qui voluerint venire ad ecclesiam catholicam ex novatianis, placuit sancto concilio ut ordinentur, et sic
maneant in clero. Ante omnia autem hanc habeant confessionem quam per scipturam exigi oportet, ut fateantur
se communi consensu catholicae eclesiae statuta observaturos. Id est communicaturos se, et his qui forte
secundas nuptias experti sunt, vel his qui persecutionis tempore lapsi sunt. Quibus tamen lapsis, penitentiae
modus et tempus adscriptus est, ut in omnibus sequantur ea quae in ecclesia catholica observantur. Et sic ubi
idem ipsi fuerint inventi, sive in vicis seu in urbibus, clerici ordinati a catholicis sic etiam in clero persistant,
unusquisque tamen in statu suo. Si vero episcopus vel presbiter catholicae ecclesiae fuerit ad quem aliqui ex his
accedunt, certum est quod episcopus quidem catholicus suam habeat dignitatem, similiter autem presbiteri et
diaconi habeant. Hi vero qui ab istis veniunt, si forte episcopus fuerit, habeat sacerdotii dignitatem, nisi forte
placeat episcopo catholico concedere ei etiam episcopalis nominis honorem. Si vero non placuerit, inveniat ei
locum ut sit in parrochia chorepiscopus, aut in clero presbiter. Ut in civitate una non videantur duo episcopi esse,
et ille omni modis in clero permanere videatur.

VIIII. DE PRESBITERIS SINE EXAMINATIONE DIMISSIS.
Si qui sine examinatione promoti presbiteri sunt, et postea examinati confessi sunt peccata sua, et cum confessi
fuissent, contra regulam venientes homines manus eis temere inposuerunt, hos ecclesiasticus ordo non recipet. In
omnibus enim quod inreprehensibile est, defendit ecclesia.

X. DE LAPSIS CLERICIS ORDINATIS. ||fol. 9ra||
Quicumque ex lapsis per ignorantiam sunt ordinati vel contemptum eorum qui eos ordinaverunt, hoc non
praeiudicat regula ecclesiastica. Cum enim compertum fuerit, deponantur.
XI. DE HIS, QUI SPONTE LAPSI SUNT, QUALITER DEBEANT POENITERE.
Placuit sanctâ€¢ synodo licet indigni sint misericordiae tamen aliquid circa eos humanitatis ostendi. Si qui ergo ex
animo penitent, tribus annis, inter audientes habeantur. Si tamen fideles sunt, septem annis aliis, inter paenitentes
sint. Duobus autem annis idem sine oblatione in oratione sola participent populo. [l] Si qui vero per dei gratiam
vocati, primo quidem ostenderunt fidem suam, deposito militiae cingulo, post haec autem ad proprium vomitum
reversi sunt, ut et pecunias darent et ambirent redire rursum ad militiam, isti decem annis sint [m] inter
poenitentes, post primum triennium quo fuerint inter audientes. Ab omnibus vero illud praecipue [n]
observertur, ut animus eorum et fructus poenitentiae observetur. Quicumque enim cum omni timore et lacrimis
perseverantibus et operibus bonis conversationem suam non verbis locis, sed opere et veritate demonstrant, cum
tempus statutum etiam ab his fuerit impletum, et orationibus iam coeperint [o] communicare. Licebit episcopo
etiam humanius circa eos aliquid cogitare. Qui vero indifferentem habuerint lapsum, et sufficere sibi quod
ecclesiam introierint arbitrantur. Isti omni modo tempora statuta complebunt.

XII. DE EXCOMMUNICATIS A SAECULO EXEUNTIBUS.
De his vero qui recedunt ex corpore, antiquae legis regula observabitur etiam nunc. Ita ut si forte quis recedit ex
corpore, necessario vitae suae viatico non defraudetur. Quod si disperatus aliquis recepta communione
supervixerit, sit inter eos qui sola oratione communicant. De omnibus tamen his quia corpore recedunt, in
tradendo eis communionem, cura et probatio sit episcopi.
||fol. 9rb||
DE CATICUMINIS LAPSIS.
Placuit hoc sancto et magno concilio de caticuminis qui lapsi sunt, ut tribus annis inter audientes verbum sint
tantummodo. Post haec vero orent cum caticuminis.

XIIII. DE DIACONIBUS NE CORPUS CHRISTI TRADANT PRESBITERIS VEL
ANTE PRESBITEROS COMMUNICENT.
Pervenit ad sanctum concilium quod in locis quibusdam et civitatibus, presbiteris sacramenta diaconi porrigant.
Hoc neque regula, neque consuetudo tradidit, ut hi qui offerendi sacrificii non habent potestatem, his qui offerunt
corpus Christi, porrigant. Sed et illud innotuit, quod quidam diacones etiam ante episcopos sacramenta sumunt.

35

