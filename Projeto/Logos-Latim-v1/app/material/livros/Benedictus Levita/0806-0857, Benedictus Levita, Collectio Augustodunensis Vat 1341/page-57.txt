XXIIII. De rebus ecclesiasticis et episcopalibus.
XXV. Episcopum habere potestatem in rebus ecclesiasticis disponendis.
EXPLICIUNT CAPITULA.
INCIPIT CONCILIUM ANTHIOCENUM.
SANCTA ET PACATISSIMA SYNODUS IN UNUM congregata, his qui [c] per singulas provintias sunt
unanimis sanctis, et consacerdotibus in domino salutem. Gratia et veritas Iesu Christi domini et salvatoris nostri
sanctam Anthiochenam ecclesiam visitans, et in unum conectens per concordiam pacatissimi spiritus, multa
quidem et alia perfecit. In omnibus ||fol. 16vb|| autem suggerente sancto et pacifico spiritu etiam hoc perfecit, ut
quae visa sunt recte constitui cum plurima consideratione et iudicio una cum omnibus nobis Anthiochiam ex
diversis provintiis in unum collectis episcopis, in vestram notitiam deferantur. Credimus autem gratiae domini et
sancto spiritui pacis, quod ipsi conspirabitis nobis, tamquam in unam fuissetis virtutem, et nobiscum orationibus
adnitentes, magis autem muniti et in spiritu sancto praesentes isdem ipsis qu• definita sunt consentientes, et ea
quae visa sunt recta roborantes, cum sensu sancti spiritus consignabitis. Sunt autem praefiniti canones
ecclesiastici, hi qui infra sunt scripti, quos subter inserti promulgavere episcopi: Eusebius, Niceta, Anthiocus,
Archelaus [d] , Esicius, Iacobus, Heneas, Bassus, Moyses, Macedonius, Teurus, alius Teurus, Paulus, Eustatius,
Manicius, Agaphius, Alexander, Patricius, Petrus, Narcissus, Siricus, Mocimus, Etherius, Magnus, Aliphius,
Tarcodimantus [e] , Petrus, Anatholius, Cirion, ex provintiis Siriae Coelen, et Phenicis, Veris, [f] Arabiae,
Mesopotamiae, et haec constituerunt, quae infra scripta sunt.

I. NON LICERE PASCHA DIVERSO TEMPORE AGERE NEQUE CUM IUD•IS
CELEBRARE.
Omnes qui audent dissolvere regulam sancti et magni concilii Niceni quod cebratum [g] est in praesentia dei, et
amantissimi Constanti [h] imperatoris de sancta et salutari festivitate paschali salvatoris nostri, excommunicatos
et abiectos ab ecclesia esse debere. Maxime si perseverant studio contentionis, ad subvertenda ea quae optime
constituta sunt. Et haec quidem dicta sunt de laicis. Si autem de propositis eclesiae aliqui, id est vel episcopus vel
presbiter vel diaconus post hanc definitionem et hunc terminum ausi fuerint in subversionem populorum et
perturbationem ecclesiarum seorsum colligere et cum Iudaeis pascha voluerint celebrare, hunc sancta synodus
iam alienum ab ecclesia esse iudicabit, tamquam eum qui non solum proprii peccati reus sit, sed aliorum
corruptae mentis conversationis subplantator extiterit. Et non solum huiusmodi deponi a sacerdotio et ministerio
iubet, sed et eos qui ausi fuerint his communicare post dampnationem. Depositos autem etiam honore qui
extrinsecus est privari oportet, quem sanctus canon et dei sacerdotium promeruit.

II.
NON LICERE COMMUNIONEM ECCLESIAE CONTEMPNERE, AUT
EXCOMMUNICATIS COMMUNICARE. ||fol. 17ra||
Omnes qui ingrediuntur ecclesiam dei et sacras scripturas audiunt, non autem cum populo in oratione
communicanti, adversantur autem sanctam adsumptionem dominici sacramenti secundum aliquam propriam
disciplinam, hos ab ecclesia abici oportet, donec confitentes fructum poenitentiae demonstrent, et deprecati
fuerint, ut data venia suscipi mereantur. Non autem licet communicare excommunicatis neque cum his per
domos ingredi, et cum eis orare qui ecclesiae non participant in oratione, nec in alteram ecclesiam recipi, qui ab
alia excommunicantur. Quod si quis fuerit deprehensus episcoporum vel presbiterorum aut diaconorum, vel
etiam qui in canone detinentur [i] excommunicatis communicare, et hunc oportet communione privari, tamquam
ecclesiae regulas confundentem.

III.
NON DEBERE CLERICUM AD ALIAM ECLESIAM MIGRANTEM IBI
PERSEVERARE.
Si quis presbiter, vel diaconus, vel quilibet clericus deserta sua eclesia ad aliam transeundum esse crediderit, et
ibi paulatim temptet quo migravit perpetuo permanere, ulterius ministrare non debet. Praesertim, si ab episcopo
suo ad revertendum fuerit exortatus. Quod si et post evocationem sui episcopi non oboedierit, sed inboediens [k]
perseveraverit, omnimodis ab officio suo deponi debere, nec aliquando spem restitutionis habere. Si vero propter
hanc culpam depositum alius episcopus susceperit, et ipse a communi synodo poenam merebitur increpationis,
tamquam ecclesiastica iura dissolvens.

IIII. NON LICERE EPISCOPO VEL CUICUMQUE CLERICO, SI EXAUCTORATUS
57

