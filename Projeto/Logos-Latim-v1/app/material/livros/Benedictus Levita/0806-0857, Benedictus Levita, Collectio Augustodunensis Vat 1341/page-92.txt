utique apud vicinos episcopos conqueri ut ab ipsis eius causa possit audiri, ac per ipsos suo episcopo reconciliari.
Quod nisi fecerit, sed superbia quod absit inflatus secernendum se ab episcopi sui communione duxerit, ac
separatim cum aliquibus schisma faciens sacrificium deo obtulerit, loco amisso anathema habeatur, et locum ||
fol. 31ra|| ammittat. Nihilominus et de civitate et congregatione in qua fuerit, longius repellatur. Ne vel
ignorantes, vel simpliciter viventes, serpentina fraude decipiat. Quoniam secundum apostolum: Ecclesia una est,
una fides, unum baptisma. Et si quaerimoniam iustam adversus episcopum non habuerit, inquirendum erit.

VIIII. UT SI PRESBITER INCONSULTO EPISCOPO AGENDA CELEBRAVERIT
HONORE PRIVETUR.
Numidius episcopus Maxilitanus dixit: In quibusdam locis sunt presbiteri, qui aut ignorantes simpliciter, aut
dissimulantes audaciter, presente et inconsulto episcopo cum plurimis in domiciliis agant agenda, quod
disciplinae et incongruum esse cognoscit sanctitas vestra. Geneclius episcopus dixit: Fratris et coepiscopi nostri
dignae satisfactioni, respondere non moremur. Ab universis episcopis dictum est: Quisquis presbiter inconsulto
episcopo agendam in quolibet loco voluerit celebrare, ipse honori suo contrarius existit.

X. SI QUIS EPISCOPUS ABSQUE TEMPORE SYNODI IN CRIMINE DETENTUS
FUERIT A XII EPISCOPIS AUDIATUR.
Felix episcopus Selemselitanus dixit: Etiam hoc adicio secundum statuta veterum conciliorum, ut si quis
episcopus quod non optamus in reatum aliquem incurrerit, et fuerit ei nimia necessitas non posse plurimos
congregare. Ne in crimine remaneat, a duodecim episcopis audiatur, et a sex presbiter, et a tribus diaconus, cum
proprio suo, [e] episcopo. Geneclius episcopus dixit: Quid ad haec dicit sanctitas vestra? Ab universis episcopis
dictum est: A nobis veterum statuta debere servari.

XI. UT NULLUS PAROCHIAM ALIENAM PRESUMAT.
Victor episcopus Abziritanus dixit: Roboranda est ecclesiastica disciplina, ne quisquam episcoporum alterius
plebes vel diocesim sua inportunitate pulsare [f] debeat. Qui hoc facere temptaverit, quemadmodum coercendus
est. Geneclius episcopus dixit: Et lex sancta prohibet et ipsa veritas definit, non debere quemquam aliena
concupiscere. Proinde quid etiam vobis omnibus placeat, propria voce signate. Ab universis episcopis dictum
est: Placet et secundum divinae legis et sancti evangelii auctoritatem, ut nemo nostrum alienos limites
transgrediatur.

XII. UT SINE CONSULTU [g] METROPOLINI [h] NULLUS ORDINETUR
EPISCOPUS. ||fol. 31rb||
Numidius episcopus Maxilitanus dixit: Aliqui episcopi usurpatione quadam existimant contempto primate
cuiuslibet provintiae, sive ad desiderium populi episcopum ordinare sine litteris ad se primae cathedrae
manentibus, neque postea acceptis, quid de hoc statuat sanctitas vestra? Geneclius episcopus dixit: Quoniam
communis est honorificentia quae unicuique servari oportet, et ipsum fratrem [i] vestrum pronuntiare? Ab
universis episcopis dictum est: Placet omnibus ut inconsulto primate cuiuslibet provintiae, tam facile nemo
presumat licet cum multis episcopis in quocumque loco sine eius ut dictum est precepto episcopum ordinare. Si
autem necessitas fuerit, tres episcopi in quocumque loco sint, cum primatis precepto ordinare debeant
episcopum.

XIII. UT QUI CONTRA PROFESSIONEM VEL SUBSCRIPTIONEM SUAM
VENERIT IN CONCILIO DEPONATUR.
Geneclius episcopus dixit: Omnia ergo quae a coetu gloriosissimo statuta sunt, placet ab omnibus custodiri. Ab
universis episcopis dictum est: Placet ut custodiantur ab omnibus. Geneclius episcopus dixit: Si quod non
opinamur ab aliquo fuerint violata quid statuitis quid fieri debeat? Ab universis episcopis dictum est: Qui contra
suam professionem vel subscriptionem venerit, ipse se ab hoc coetu separabit. Geneclius episcopus dixit:
Gratulemur deo nostro prestante, quod pro statu ecclesiae catholicae cuncta nos salubri consilio servanda
decrevimus. Et ideo quae ab omnibus sunt dicta propria debemus subscriptione roborari. Ab universis episcopis
dictum est: Fiat fiat. Et subscripserunt. [k]

92

