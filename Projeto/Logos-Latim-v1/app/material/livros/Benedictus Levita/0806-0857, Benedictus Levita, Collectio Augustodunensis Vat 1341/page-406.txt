7.67

ITEM EPISTOLA BONIFACII PAPAE AD EPISCOPOS GALLIAE

XXXII. ITEM EPISTOLA BONIFACII PAPAE AD EPISCOPOS GALLIAE, DE MAXIMO EPISCOPO
DIVERSIS CRIMINIBUS ACCUSATO.
BONIFATIUS EPISCOPUS, PATROCLO, REMIGIO, Maximo, Ilario, Severo, Valerio, Iuliano, Castorio,
Leontio, Constantino, Iohanni, Montano, Marino, Mauritio, et ceteris episcopis per Gallias, et septem provintias
constitutis.
Valentinae nos clerici civitatis adierunt, proponentes per libellum crimina quae Maximum teste tota provintia
asserunt commisisse, delegata totiens cognitione illum constituta semper subterfugisse iuditia, nec confessum
conscientia festinasse ut si esset innocens, examinatis omnibus purgaretur. Quae totiens decreta, ex nostrarum
quoque cartarum instructione cognovimus. Qui e contrario probavit de se illa quae dicta sunt, qui ad ea
confutanda cum essent innumera a decessoribus meis provintialis est delegata cognitio. Conventus etiam dicitur
evitasse, et adesse minime voluisse. Et nullus dubitat quod ita iuditium nocens subterfugit, quemadmodum ut
absolvatur qui est innocens qu•rit. Sed astuta cavillatio eorum qui versutis agendum credunt esse consiliis,
numquam innocentiae nomen accipiet. Confitetur enim de omnibus quisquis se subterfugere iuditium
dilationibus putat. Veniet tamen aliquando ille qui talis perhibetur in medium, nec prodest illi totiens latuisse,
totiens subterfugisse, quem sui actus et commissa quocumque fugerit ea qu• obiciuntur illi si vera sunt crimina
persecuntur. Debueram quidem iam nunc dignam pro eius accusatis in nostro iuditio actibus qui cognitionem et
decretum iuditium saepe declinando credidit inludendum, ferre sententiam. Hanc ne aliquis preco quam forsitan
iudicaret, et sibi qui absens est licet sit quaesitus a nobis reservatum esse nihil diceret, maluimus intercapedine
temporis data differri. Cum hoc etiam eius accusatores asserunt, de cuius intentionibus et moribus sit securum
Maximum tanto magis dampnanda committere, quanto tardius se constituto iuditio praesentarit. Quem
Manicheorum ||fol. 156rb|| involutum caligine arguunt turpi secta olim ita, ne eum posset abluere animum
sordidasse, improbationem obiect• rei gesta sinodalia proferentes, et commissis involutum undique flagitiis
nullum eum sanitatis habuisse respectum, quem furore suo et insana temeritate ad s•cularium quoque iuditium
tribunal [a] subditum questioni, quod in vili quoque persona turpissimum est obicerent pervenisse, et homicidii
dampnatum asserunt gestis prolatis in medium. Et hunc talem post tanta taliaque commissa, episcopatus adhuc
sibi nomen in suis latibulis vindicare, in propriae civitatis infamiam nimiis doloribus conqueruntur, et sanctum
nomen vindicand• sibi velle polluere. Ideoque fratres karissimi quia audiendus hic praesentare se noluit, ne
convictus [b] forsitan ab accusantibus se clericis possit digna tandem aliquando presentatus episcopali iuditio
pronuntiationis congrue feriri sententiam. Quamquam illi cum haec edocta fuerint, quae potest huius nominis
esse iactura, qui pudorem numquam habuisse sacerdotii perhibetur, et locum suum ne modico quidem tempore
custodisse? Dilationem tamen dedimus, et decrevimus vestram debere intra provintiam esse iuditium, et
congregari sinodum ante diem kalendarum novembrium, ut si adesse voluerit praesens si confidit ad obiecta
respondeat, si vero adesse neglexerit, dilationem sententiae de absentia non lucretur. Nam manifestum est
confiteri eum de crimine, qui indulto et totiens delegato iuditio purgandi se occansione [c] non utitur. Nihil enim
interest utrum in praesenti examine omnia quae dicta sunt comprobentur, cum ipsa quoque pro confessione
procurata totiens constet absentia. Nos autem per omnes provintias litteras dirigemus ne excusationem sibi
ignorationis obtendat, ut ad provintiam venire cogatur, et illic se constituto praesentare iuditio. Quicquid autem
vestra caritas de hac causa duxerit decernendum, cum ad nos relatum fuerit, nostra ut condecet necesse est
auctoritate firmetur. Data sub die iđ iunias Monaxio, v c cons.

406

