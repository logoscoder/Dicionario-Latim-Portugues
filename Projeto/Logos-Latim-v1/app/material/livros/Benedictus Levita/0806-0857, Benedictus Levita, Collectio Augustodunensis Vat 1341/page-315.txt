saepius exagitata magis splendescit in lucem, et quod totiens repetendo admonetur, minus usurpatur. Super his
enim multa iam ab antecessoribus nostris dicta sunt, a quibus ipsi sicut nunc a nobis ita olim ab eis damnati et
prohibiti sunt. Ideo saepius repetentes omnes monemus ut vitentur huiusmodi, et a talibus se abstineant qui
noluerint una cum eis a sacerdotali ministerio ut rebelles fieri alieni. Quod ita demum probare poterimus si tales
extirpare et non eis [t] favere decertaveritis, et ita in postmodum de tali re quaerela cessabit. Quia contumeliae
studio fit, quicquid interdictum totiens usurpatur. Omnia haec decretalia et cunctorum decessorum nostrorum
constituta quae de ecclesiasticis ordinibus et canonum promulgata sunt disciplinis. Ita vobis et omnibus episcopis
ac cunctis generaliter sacerdotibus custodiri debere mandamus, ut si quis in illa commiserit, ve||fol. 122vb||niam
sibi deinceps noverit denegari. Quoniam occurreret veritas, si falsitas displiceret. Et merito nos qui summa [u]
ecclesiae tenere debemus gubernacula causa respicit, si silentio faveamus errori. Data k≈Ç IUN, Libio, et
Teodosio, vv, cc. conss.

315

