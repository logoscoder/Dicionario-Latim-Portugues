XXI. De regulis fidei catholice contra priscillianos.
INCIPIT CONSTITUTIO CONCILII EPISCOPORUM DECEM ET OCTO TOLETO HABITA,
ARCADII ET HONORII TEMPORIBUS SUB DIE VII ID SEP, STILICONE [f] VC.
Convenientibus episcopis in ecclesia Toleto, id est, Patronus, Marcellus, Alicianus, Afrodosius [g] , Iocundus,
Olimpius, Severus, Articius, Leonas, Asturius, Helarius, Lampius, Serenus, Florus, Leporius, Eustochius,
Aurelianus, Lampadius, Exsuperantius, de Gallia Lucentius, is conventus municipii Celenis actus est, omnes
decem et novem. Isti sunt qui et in aliis gestis, adversus Priscilli sectatores et heresem quam adstruxerat
libellarem dedere sententiam. Consedentibus presbiteris, adstantibus diaconibus et ceteris qui intererant concilio
congregatis, Patronus [h] episcopus dixit: Quoniam singuli coepimus in ecclesiis nostris facere diversa, et inde
tanta scandala sunt quae usque ad scisma perveniunt, si placet communi consilio decernamus, quid ab omnibus
episcopis in ordinandis clericis sit sequendum. Mihi autem placet constitutum primitus concilii Niceni,
perpetuum esse servandum, nec ab hoc esse recedendum. Universi episcopi dixerunt: Hoc nobis placet. Ita ut si
quis cognitis gestis concilii Niceni aliud quam statutum est facere praesumpserit, et non in eo perseverandum
putaverit, tunc excommunicatus habeatur, nisi per correptionem fratrum emendaverit errorem.
I.
Placuit ut diacones, si vel integri vel casti sint, et continentis vitae, etiam si uxores habeant in ministerio
constituantur, ita tamen ut si qui etiam ante interdictum quod perro priores [i] ante nos episcopos constitutum
est, ||fol. 62rb|| incontinenter cum uxoribus suis vixerint, presbiteri honore non cumulentur. Si quis vero ex
presbiteris ante interdictum filios susceperit, de presbitero, ad episcopatum non admittatur.
II.
Item placuit ut paenitentes non admittantur ad clerum, nisi tantum si necessitas aut usus exegerit, inter hostiarios
deputentur, vel inter lectores. Ita ut evangelia aut apostolum non legant. Si qui autem ante ordinati sunt
subdiacones, inter subdiacones habeantur. Ita ut manum non inponant nec sacra non contingant. Ex eo vero
paenitente dicimus qui post baptismum aut pro homicidio, aut pro diversis criminibus gravissimisque peccatis,
publicam paenitentiam gerens sub cilicio divino fuerit reconciliatus altario.
III.
Item constituit sancta synodus ut lector fidelis si viduam alterius uxorem acceperit, amplius nihil sit, sed semper
lector habeatur, aut forte subdiaconus.
IIII.
Subdiaconus autem defuncto [k] uxore, si aliam duxerit uxorem, ab officio in quo ordinatus fuerat removeatur,
et habeatur inter hostiarios vel inter lectores, ita ut evangelium et apostolum non legat. Propterea ne qui ecclesiae
servierit publicis officiis servire videatur. Qui vero tertiam quod nec dicendum est acceperit, abstentus biennio,
postea inter [l] laicos reconciliatus per paenitentiam communicet.
V.
Presbiter vel diaconus vel subdiaconus, vel quilibet ecclesiae deputatus clericus, si intra civitatem fuerit vel in
loco in quo ecclesia est, aut castelli [m] aut vicis aut villâ€¢, si ad ecclesiam aut sacrificium cotidianum non
venerit, clericus non habeatur. Si castigatus per satisfactionem veniam ab episcopo noluerit promereri.
VI.
Itemque puella dei nec familiaritatem habeat cum confessore aut cum quolibet laico sanguinis alieni, aut
convivium sola, nisi ubi sit seniorum aut honestorum, aut viduarum honestarumque frequentia, ubi honeste
confessor quilibet cum plurimorum testimonio testium convivio interesse possit. Cum lectoribus autem in
ipsorum domibus non admittendas penitus nec videndas, nisi forte si consanguinea soror sit, vel uterina.
VII.
Placuit ut si quorumcumque clericorum uxores peccaverint ne forte licentiam peccandi plus habeant, accipiant
mariti earum hanc potestatem praeter necem ||fol. 62va|| custodiendi ligandi in domo sua, ad ieiunia salutaria,
non mortifera eas cogentes. Ita ut invicem sibi clerici pauperes auxilium ferant si servitia non habeant, cum
uxoribus autem ipsis quae peccaverunt, nec cibos sumant, nisi forte ad timorem dei acta penitentia revertantur.
VIII.
Si quis post baptismum militaverit, et clamidem sumpserit aut cingulum ad necandum fideles, etiam si gravia

191

