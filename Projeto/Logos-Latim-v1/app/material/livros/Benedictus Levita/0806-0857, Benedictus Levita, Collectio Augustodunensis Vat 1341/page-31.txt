Si quis episcopus aut presbiter aut diaconus depositus iuste super certis criminibus ausus fuerit adtrectare
ministerium dudum sibi commissum hic ab ecclesia penitus abscidatur.
XXX.
Si quis episcopus aut presbiter aut diaconus per pecunias hanc obtinuerit dignitatem deiciatur et ipse et ordinator
eius et communione modis omnibus abscidantur sicut Simon magus a Petro.
XXXI.
||fol. 7va|| Si quis episcopus saecularibus potestatibus usus ecclesiam per ipsos obtineat deponatur, et segregentur
omnes quique illi communicant.
XXXII.
Si quis presbiter contemnens episcopum suum seorsum collegerit et altare aliud erexerit nihil habens quod
reprehendat episcopum in causam pietatis et iustitiae, deponatur quasi principatus amator existens, est enim
tyrannus, et ceteri clerici quicumque tali consentiunt. Laici vero segregentur, haec autem post unam et secundam
et tertiam episcopi obsecrationem fieri conveniat.
XXXIII.
Si quis presbiter aut diaconus ab episcopo suo segregatur hunc non licere ab alio recipi, sed ab ipso qui eum
sequestraverat, nisi forsitan obierit episcopus ipse qui eum segregasse cognoscitur.
XXXIIII.
Nullus episcoporum peregrinorum aut presbiterorum aut diaconorum sine commendaticiis suscipiatur epistolis,
et cum scripta detulerint discutiantur adtentius, et ita suscipiantur, si praedicatores pietatis extiterint, minus ne
quae sunt necessaria subministretur eis, et ad communionem nullatenus admittantur quia per subreptionem multa
proveniunt.
XXXV.
Episcopos gentium singularum scire convenit, quis inter eos primus habeatur, quem velut caput existiment et
nihil amplius preter eius conscientiam gerant quam illa sola singuli quae paroeciae propriae et villis quae sub ea
sunt conpetunt sed nec ille preter omnium conscientiam faciat [i] aliquid. Sic enim unianimitas erit et
glorificabitur deus per Christum in spiritu sancto.
XXXVI.
Episcopum non audere extra terminos proprios ordinationes facere in civitatibus et villis quae illi nullo iure
subiect• sunt, si vero convictus fuerit hoc fecisse preter eorum conscientiam qui civitates ipsas et villas detinent,
et ipse deponatur et qui ab illo sunt ordinati.
XXXVII.
Si quis episcopus non susceperit officium et curam populi sibi commissam hic communione privetur quoadusque
consentiat oboedientium commodans, similiter autem et presbiter et diaconus, si vero perrexerit nec receptus
fuerit non pro sua sententia sed pro malitia populi ipse quidem maneat episcopus. Clerici vero civitatis
communione priventur quod eruditores inoboedientis populi non fuerunt.
XXXVIII.
Bis in anno episcoporum concilia celebrentur ut inter se invicem, dogmata pietatis explorent, et emergentes
ecclesiasticas contentiones amoveant, semel quidem, quarta septimanae pentecostes, secundo vero duodecimo
die mensis, Hyperveretei, id est iuxta Romanos IIII idus octobris.
XXXVIIII.
Omnium negotiorum ecclesiasticorum curam episcopus habeat et ea velut deo contemplante dispenset nec ei
liceat ex his aliquid omnino contingere, aut parentibus propriis quae dei sunt ||fol. 7vb|| condonare. Quod si
pauperes sunt, tamquam pauperibus subministret nec eorum occasione ecclesiae negotia depraedentur.
XL.
Presbiteri et diaconi preter episcopum nihil agere pertemptent, nam domini populus ipsi commissus est et pro
animabus eorum hic redditurus est rationem. Sint autem manifestae res propriae episcopi si tamen habet proprias
et manifeste dominic• ut potestatem habeat de propriis moriens episcopus sicut voluerit, et quibus voluerit
delinquere, ne sub occasione ecclesiasticarum rerum, quae episcopi esse probantur intercidant. Fortassis enim aut
uxorem habet aut filios aut propinquos aut servos, et iustum est hoc apud deum et homines, ut nec ecclesia

31

