6.17

SYNODUS TOLETANA DECIMA

IN NOMINE DOMINI HABITA SYNODUS IN TOLETANA URBE. INCIPIT DIE KALENDARUM
DECEMBRIUM, ANNO OCTAVO GLORIOSI DOMINI RELIGIOSISSIMI, RECCESVINDI [a]
PRINCIPIS AERA DCLXVIII.
Gratulationem nobis spiritalem divina contulit gratia, quando tribuit inter nos et salutaris disciplinae frequentiam,
et convenire [b] ad pacificorum studia preoptata. Congregatis ergo nobis et in concordiam animi et in conventu
loci, referentes gratias invisibili deo et glorioso rerum domino Reccesvindo [c] regi, cuius salutissimo voto
retenta paternitatis sanct• traditione ad sacrum quivimus adunari conventum, has subter adnexas, regulas
concordi definitione prolatas aeterna statuimus manere lege praefixas.
I.
De c•lebritate festivitatis dominic• matris, cum nihil fidei sinceritas per diversitatem adversum incurrat, et
unitatem catholicae regulae varietas nulla decerpat, est tamen quod nisi temporum unitate servetur, et discidium
indiscisse unitatis parturiat et sacramentorum unitate [d] constare non valeat. Hinc est enim quod paschale
festum uno die celebramus et tempore, ne in Iudaicum decidamus errorem. Hinc adventum sancti spiritus post
resurrectionem domini, nisi expectemus tempore definito dierum numerum [e] , non possumus impleri eiusdem
spiritus dono, quoniam si caret plenitudinis numero, carere potest et misterii sacramento. Hinc nativitatis
dominic• sacrum quo evidenter de utero virginali verbum prodiit caro factum, absque dubio servat, et temporis
cursum, et representat ||fol. 96ra|| speciale die monimentum. Si ergo nativitatis et mortis incarnatio huius verbi
dies absque inmutatione ita certus habetur, ut absque diversitate in orbe toto terrarum ab omni concordi ecclesia
c•lebretur, cur non festivitas glorios• matris eius eadem observantia uno simul ubique die simulque habeatur
honore? Invenitur etenim in multis Spaniae partibus huius sancte virginis festum, non uno die per omnes
annorum circulos agi. Quo enim transducit homines diversitas temporum dum varietatem c•lebritatis non habere
probantur? Qua de re quoniam die qua invenitur angelus virgini verbi conceptum et nuntiasse verbis et indidisse
miraculis eadem festivitas non potest c•lebrari condigne. Quod interdum quadragesima vel paschale festum,
videatur incumbere, in quibus nihil de sanctorum sollempnitatibus sicut ex antiquitate regulari cautum est
convenit caelebrari. Cum etiam et ipsam [f] incarnationem verbi non convenit et [g] tunc celebritatibus
praedicari, quando constat in idipsum post mortem carnis gloria resurrectionis attolli. Ideo speciali [h]
constitutione sancitur ut ante octavum diem quo natus est dominus genetricis quoque eius dies habeatur
caeleberrimus et preclarus. Ex pari enim honore constat ut sicut nativitatem filii sequentium dierum insequitur
dignitas, ita festivitatem matris tot dierum sequatur sacra sollempnitas. Nam quid festum est matris nisi
incarnatio verbi? Cuiusque festum, ita debet esse sollemne, sicut est et eiusdem nativitas verbi. Quod tamen nec
sine exemplo decentis moris, qui per diversas mundi partes dinoscitur observari, videtur institui. In multis itaque
ecclesiis a nobis et spatio remotis et terris hic mos [i] agnoscitur retineri. Proinde ut de cetero quicquid est
dubium sit remotum sollempnitas dominicae matris die quintodecimo kalendarum ianuariarum omnimodo
c•lebretur, et nativitas filii [k] eius salvatoris nostri die, VIII kalendarum, earundem sicut mos est sollemnis in
omnibus habeatur [l] .
II.
Frequentium molestiarum nocens impulsus contempni quidem magnitudine decentis poterit gravitatis. Sed quia
honesta sollicitudo cohibere properat quod frequentata usitatio vitare non curat, ideo cum et quorundam
paternorum sanctionibus decretorum et institutionibus sit legalibus cautum, ne contra salutem principum
gentisque aut patriae quisquam [m] meditari conetur adversum, ||fol. 96rb|| hoc unum specialiter nunc
depromitur observandum, ut si quis religiosorum ab episcopo usque ad extremum ordinis clericorum sive
monachorum, generalia iuramenta in salutem regiam gentisque aut patriae data repperiatur violasse voluntate
profana, mox propria dignitate privatus et loco et honore habeatur exclusus. Id miserationis obtentu tantummodo
reservato, ut an locum an honorem an utraque possideat concedendi ius licentiamque principalis potestas
obtineat.
III.
Reverentiae totius auditui percipiatur quia res dura, frustra cogitur hac duriori extirpare censura. Agnovimus
enim quosdam pontifices praecepti principis apostolorum, qui ait: Pascite qui in vobis est gregem non coacte sed
spontaneae, neque dominantes in clero, sed forma facti gregi, ita esse inmemores, ut quibusdam [n] monasteriis
parrochiabusque [o] ecclesiis, aut suae consanguinitatis personas, aut favoris participes iniquum saepe statuunt

253

