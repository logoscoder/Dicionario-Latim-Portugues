potuerunt, in eisdem esse cautum sancimus. Quapropter quae tunc decreta sunt, valitura esse censemus.
IIII. DE DAMNATIONE CLERICORUM PER PECUNIAM ECCLESIASTICOS GRADUS
ADSEQUENTIUM.
SAEPE PULLULANTIA PRAvitatis germina licet s•pissima patrum iusta noverimus severitate damnata, tamen
quia crebris [x] conspiciuntur, denuo vigere radicibus, iustitiae acriori vigore radicitus amputare sancimus.
Proinde quicumque Symonis imitator [y] symoniacae quoque heresis extiterit sectator, ut ecclesiasticorum
ordinum gradus, non dignitate morum optineat, sed munerum impensione conquirat, et per oblata munera capiat
quibus hanc nec rationis ordo, nec dignitas morum ulla commendat, talis inventus, sacrorum ordinum apices
penitus adipisci nullomodo permittatur. Sed et si adeptus fuerit communione privatus cum ordinatoribus suis
propriorum bonorum amissione damnetur.
V. DE STIPENDIIS CLERICORUM NE IURE ALIENENTUR ECCLESIARUM.
SAEPE FIT UT PROPRIETATI ORIGInis, obsistat longinquitas temporis. Quapropter providentes decernimus,
ut quisque clericorum, stipendium de rebus ecclesiae, cuiuscumque episcopi percipit largitate, sub precari•
nomine debeat professionem scribere, nec per retentionem diuturnam iudicium afferat ecclesiae. Et quaecumque
in usu perceperit, debeat utiliter laborare, ||fol. 81vb|| ut nec res divini iuris videantur aliqua occasione neglegi, et
subsidium ab ecclesia cui deserviunt percipere possint clerici. Quod si quis eorum contempserit facere, ipse se
stipendio suo videbitur privari [z] .
VI. DE VIRIS AC FEMINIS SACRIS, PROPOSITUM TRANSGREDIENTIBUS SACRUM.
PROCLIVIS CURSUS EST AD VOluptatem, et imitatrix natura vitiorum. Quamobrem quisquis virorum vel
mulierum habitum semel induerint vel induerunt spontaneae religiosum, aut si vir deditus ecclesiae, vel femina
fuerit aut fuit delegata puellarum monasterio, in utroque sexu prevaricator ad propositum invitus reverti cogatur,
ut vir detondeatur et puella monasterio regrediatur. Si autem quolibet patrocinio desertores permanere voluerint,
sacerdotali sententia ita a christianorum coetu habeantur extorres, ut nec locus eis ullus sit communionis. Viduae
quoque sicut universalis iam dudum statuit synodus professionis vel habitus sui desertrices, superiori sententia
condempnentur.
VII. DE POENITENTIBUS TRANSGRESSORIBUS.
QUAMVIS PRIORA NUMQUAM siluerint de tanto facinore concilia, ratio tamen poscit ut ea quae frequenti
praevaricatione iterantur, frequenti sententia condempnentur [a] . Et ideo tanta extitit perversitas hominum, ut hi
quos sub religioso habitu paenitentiae professio, pro peccatorum venia ad manum sacerdotis deducit vel adduxit,
iterum rediviva malitia, ad vitae pristinae sordes revocet. Huius rei causa sancta synodus decernit, ut si quis
ingenuorum utriusque sexus sub nomine penitentis in habitu religioso sunt conversati. [b] Post haec autem
comam nutrientes, vel vestimenta ||fol. 82ra|| saecularia sumentes ad id quod reliquerant redierunt, ab episcopo
civitatis in cuius territorio sunt conversi prehensi rursus legibus poenitentiae in monasteriis subdantur inviti.
Quod si fieri propter alicuius potestatis vigorem difficile fuerit, tunc sicut priscorum canonum statuerunt decreta,
quousque ad dimissum ordinem revertantur, excommunicati et anathemate condempnati habeantur. Similiter et
hi qui post communionem vel interdictum cum ipsis communicaverint. Sacerdos autem ad quem pertinere
noscuntur, si eos quolibet munere vel favore aut neglegentia ammonere noluerit, aut revertentes suscipiat, aut
contempnentes de ecclesia reiciat, simili sententia plectatur, quousque emendationis eorum vel damnationis ab
eo sententia promulgetur.
VIII. QUOD QUIBUSDAM PENITENTIBUS PRISTINA REDDANTUR CONIUGIA.
ANTIQUI ET SANCTISSIMI EST PAtris sententia papae Leonis, ut is qui in aetateis adulescentia positus dum
mortis formidat casum pervenerit ad poenitentiae remedium, si coniugatus forte fuerit incontinens, ne postea
adulterii incurrat lapsum, redeat ad pristinum coniugium, quousque possit adipisci temporis maturitate
continentiae statum. Quod nos sicut de viris, ita et de feminis aequo modo censemus. Non quidem hoc
generaliter et canonice praeceptum, sed constat a nobis pro humana fragilitate indultum, ea dumtaxat ratione ut si
is qui poenitentiae non est legibus deditus, antea ab hac vita discesserit, quam ex consensu ad continentiam
eorum, unde fuerit regressus, superstiti non liceat denuo ad uxoris transire amplexus. Si autem illius vita extiterit
superstes [c] , qui non accepit benedictionem paenitentis, nubat si se continere non potest, et ulterius [d]
consortio fruatur uxoris. Quod de utroque ||fol. 82rb|| sexui [e] pari modo a nobis manifestum est decrevisse. Ita
videlicet ut in his omnibus sacerdotis ordinatio exspectetur, ut iuxta quod aetatem aptam prospexerit continentiae
absolutionis vel districtionis tribuat legem.
VIIII. DE PROFESSIONIBUS ET OBOEDIENTIA LIBERTORUM [f] ECCLESIAE.
LONGINQUITATE SAEPE FIT TEMPOris, ut non pateat conditio originis. Unde iam decretum est in anteriori
universalis concilii canone, ut professionem suam liberti ecclesiae debeant facere, qua profiteantur se et de

230

