6.12

CONCILIUM TOLETANUM QUINTUM

INCIPIT CONCILIUM TOLETANUM VIGINTI QUATTUOR EPISCOPORUM HABITUM ERA
DCLXXXIIII. INCIPIUNT TITULI EIUSDEM CONCILII.
ANNO PRIMO DOMNO CHINTHILLANI REGIS. [a]
I. De institutione novarum laetaniarum.
II. De custodia salutis regum et defensione prolis presentium principum.
III. De reprobatione personarum quae prohibentur adipisci regnum.
IIII. De his qui sibi regnum blandiuntur spe rege superstite.
V. De his qui principes maledicere praesumunt.
VI. Ut regum fideles a successoribus regum rerum iure non fraudentur pro servitutis mercede.
VII. Quod in celebritate cunctorum conciliorum synodus Toletana temporibus Sisenandi habita per
probationem vocis clare ob custodiam sui cunctis debeat innotescere.
VIII. De indulgentia principum noxiis reservata.
VIIII. De favore principum concilii [b] adclamationi concesso.
EXPLICIUNT CAPITULA. [c]
||fol. 79rb||
APUD URBEM TOLETANAM DIVERSIS EX PROVINCIIS SPANIAE sacerdotes domini qui in uno pacis
osculo in basilica sancti [d] martyris Leocadi• consedimus gratiarum actiones omnipotenti domino persolvimus,
propter suam magnam misericordiam, cuius nutu in hanc convenimus concordiam, et gloriosi principis nostri
Chintalanae regis initia, ob cuius salutis et felicitatis constantiam supernam imploramus clementiam. Qui se in
medio nostri coetus ingressus cum optimatibus et senioribus palatii sui supplex omnium orationibus
commendavit, suosque fideles ita facere sancta exhortatione [e] coegit, atque hanc institutionem quam ex
precepto eius et decreto nostro sancimus divina inspiratione permisit [f] .
I. DE INSTITUTIONE NOVARUM LAETANIARUM.
Scilicet ut in cuncto regno a deo sibi concesso specialis et propria haec religiosa omni tempore teneatur
observantia, ut a die iduum decembrium laetania triduo ubique annua successione peragatur, et indulgentia
delictorum lacrimis impetretur. Quod si dies dominica intercesserit, in sequenti ebdomada celebrentur. Ut
quoniam abundante [g] iniquitate efficitur ut usque quaque prolata malitia nova exerceant facinora, nova quoque
haec ipsa surgat consuetudo quae possit, ante omnipotentis oculos nostra esse purgatio.
II. DE CUSTODIA REGUM ET DEFENSIONE PROLIS PRESENTIUM PRINCIPUM.
Summa autem nobis vigilantia et grandi religionis cura providendum est, ut mala quae assidue [h] prohibita
perpetrantur, circumspecta disciplina ecclesiastica extirpentur. Non enim incassum [i] scriptum est pestilente
flagellato stultus sapientior erit. Quamobrem quoniam preponderante onere delictorum, experientia pene semper
ac saepe fieri discimus, quod magnopere [k] vitare debemus. Quod etiam custo||fol. 79va||ditur cum hoc quod
divinis sacramentis spopondimus, temeritate violamus. Ideoque frequenter est conpescendum quod crebro
invenitur transgressum. Sed ne succedentes precedant ac deinde sequentes invideant anterioribus, et cuncta
quieta et pacata permaneant. Haec in concilio communiter considerata defertur sententia, ut servetis quaecumque
in universali et magna synodo provisa conscriptaque circa principum salutem et utilitatem sunt. Haec quoque
adiecta custodiantur. Videlicet ut omni benignitate omnique firmitate, circa omnem potestatem principis nostri
Chintillani regis teneatur dilectio et prebeatur rationabile defensionis adminiculum, ne res iust• provisae aut

225

