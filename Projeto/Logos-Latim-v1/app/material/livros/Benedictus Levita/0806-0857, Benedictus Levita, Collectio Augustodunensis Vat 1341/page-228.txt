6.13

CONCILIUM TOLETANUM SEXTUM

ITEM CONCILII TOLETANI VI INCIPIUNT TITULI.
I. De plenitudine fidei catholicae.
II. De observatione laetaniarum.
III. De custodia fidei Iud•orum.
IIII. De damnatione clericorum per pecuniam ecclesiasticos gradus adsequentium.
V. De stipendiis clericorum ne a iure alienentur ecclesiarum.
VI. De viris ac feminis sacris propositum transgredientibus sacrum.
VII. De poenitentibus transgressoribus.
VIII. Quod quibusdam poenitentibus pristina tradantur coniugia.
VIIII. De professionibus et oboedientia libertorum ecclesiae.
X. De progeniae libertorum ecclesiae ne eis vel pronuntiatione ab ecclesia liceat evagare.
XI. Ne sine accusatore legitimo quispiam condemnetur [a].
XII. De confugientibus ad hostes.
XIII. De honore primatum palatii.
XIIII. De remuneratione conlata fidelibus regum.
XV. De incolumitate et adhibenda dilectione regi• prolis.
XVI. De his qui rege superstite aut sibi, aut aliis ad futurum provident regnum et de personis quae
prohibentur ad regnum accedere.
XVII. De custodia vitae principum et defensione pr•cedentium regum [b] a sequentibus adhibenda.
XVIII. De gratiarum actionibus in confirmatione [c] concilii deo et principi datis. ||fol. 80va||
CONVENIENTIBUS NOBIS SPANIARUM Galliaeque pontificibus cum ortodoxi et gloriosi Chintilani regis
salutaribus ortamentis absque impedimento in pretorio Toletano, in ecclesia sanctae Leochadi• martyris sedibus
conlatis, sub die VI idus ianuarias, anno primo predicti principis et triumphatoris Christi, era DCLXXX
statuimus subter inserta capitula.
I. DE PLENITUDINE FIDEI CATHOLICAE.
CUM [d] PRIMUM OMNIPOTENTI DOMINO pro corona fratrum ita numerosae gratiae nobis fuissent
peractae, nihil melius nihilque salubrius omnium insedit [e] animo quam [f] more synodi universalis post
sollempnia perfunctae orationis quod mente interius ruminabamus, lingua manaremus, et quod corde
credebamus, ore ructaremus, superna faventes [g] sententia quae ait: Eructavit cor meum verbum bonum, et
iuxta prophetam, verbum fecit dominus adbreviatum super terram. Quamobrem ex abundantia nostri cordis sit
confessio vocis, ut fidem quam omnium mens intrinsecus gestat, in confessione interpres lingua foras effundat.
Itaque credimus et profitemur sacratissimam omnipotentissimam trinitatem, patrem et filium et spiritum
sanctum, unum deum solum, non solitarum, unius essentiae, virtutis, potestatis, maiestatis, uniusque naturae,
discretam inseparabiliter personis, indiscretam essentialiter substantiam deitatis, creatricem omnium

228

