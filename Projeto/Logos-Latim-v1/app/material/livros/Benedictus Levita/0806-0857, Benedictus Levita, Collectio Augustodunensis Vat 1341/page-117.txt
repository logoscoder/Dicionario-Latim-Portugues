Novatus episcopus legatus Mauritaniae Sitifensis dixit: Nunc meminimus in hoc praesenti commonitorio lectum
etiam de presbiteris sive diaconibus contineri, qualiter audiri ab episcopis suis vel a finitimis debeant, quod in
Niceno concilio minime legimus, unde hoc ipsum iubeat sanctitas vestra nobis recitari. Aurelius episcopus dixit:
Recitetur ad locum, etiam hoc quod deposcitur. Danihel notarius recitavit: De apellationibus [u] autem
clericorum, id est minoris loci restat ipsius synodi certa responsio. De qua re quid acturi sitis credimus inserenda
quod taliter dictum est ex Sardicensi concilio. Osius episcopus dixit: Quid adhuc moveat me reticere non debeo.
Si episcopus forte iracundus quod esse non debet cito aut aspere commoveatur adversus presbiterum sive
diaconum suum, et exterminare eum de ecclesia voluerit, providendum est ne innocens damnetur, aut perdat
communionem. Habeat potestatem eiectus, ut finitimos interpellet episcopos ut causam suam audiant et
diligenter tractent, quia non oportet negari audientiam roganti. Et ille episcopus qui eum [v] aut iuste aut iniuste
reiecit [w] pacienter accipiat, ut negotium discutiatur, ut aut probetur eius aut reemendetur sententia. Et cetera.
VII.
Cumque recitaretur, Augustinus episcopus ecclesiae Hypponi regiensis, legatus provintiae Numidiae dixit: Et
hoc nos servaturos profitemur salva diligentiore inquisitione concilii Niceni. Aurelius episcopus dixit: Si hoc
etiam omnium vestrae caritati placet, responsione firmate. Universum concilium dixit: Omnia quae in Niceno
concilio statuta sunt, nobis omnibus placent. Iocundus episcopus ecclesiae Suffitulae, legatus provintiae
Bizacen• dixit: Quod statutum est in Niceno concilio, violari a quoquam nullatenus potest.
VIII.
Faustinus episcopus legatus ecclesiae Roman• dixit: Adhuc secundum professionem sanctitatis vestrae tam sancti
Alipii quam etiam fratris nostri Iocundi aliqua firmari credo aliqua infirmari debeant, cum iam in dubium ipsi ||
fol. 39ra|| canones venerint. Ergo ut placet et nobis et beatitudini vestrae ad sanctum et venerabilem ecclesiae
Roman• Bonifatium episcopum vestra scribere dignetur sanctitas, ut et ipse quod sanctus Augustinus statuere
dignatus est deliberare possit, utrum et hoc concedendum sit. An reticendum, hoc est de appellationibus
inferioris gradus. Si ergo adhuc in dubium venit de hoc capitulo iustum est ut beatissimae Roman• sedis
episcopus informari debeat, si tamen in approbatis canonibus hoc inveniri possit.
VIIII.
Aurelius episcopus dixit: Etiam quae dudum vestrae caritati intimavimus, nunc patimini exemplaria statutorum
Niceni concilii, sed et quae hic salubriter a nostris decessoribus secundum eiusdem concilii normam formata sunt
vel quae nunc a nobis ordinata sunt recitari, et gestis inseri. Omne concilium dixit: Exemplaria fidei et statuta
Niceni synodi quae ad nostrum concilium [x] per beat• recordationis olim praedecessorem [y] tuae sanctitatis
qui interfuit Cecilianum episcopum adlata sunt, sed et quae patres exemplaria sequentes hi [z] constituerunt vel
nunc communi tractatu statuimus, his gestis ecclesiasticis inserta manebunt, ita ut superius dictum est,
venerabilibus viris Antiocen• et Alexandrinae, sed et Constantinopolitanae ecclesiarum episcopis scribere vestra
beatitudo dignetur, ut exemplaria verissima concilii Niceni sub stipulatione litterarum suarum dirigant quo clara
veritas ea capitula quae in commonitorio [a] presens frater et coepiscopus noster Faustinus, et conpresbiteri
Phylippus et Asellus secum attulerunt, aut ibidem reperta a nobis firmabuntur aut si non inveniantur collecta
synodo de hoc in sequenti tractabimus. Danihel notarius Niceni concilii professionem fidei vel eius statuta
recitavit in concilio Africano.

X. PROFESSIO FIDEI NICENI CONCILII.
Credimus in unum deum patrem omnipotentem omnium visibilium et invisibilium [b] conditorem, et in unum
dominum Iesum Christum filium dei natum de patre unigenitum, hoc est de substantia patris, deum de [c] deo
lumen de lumine, deum verum de deo vero, natum non factum unius substantiae cum patre quod Greci dicunt
homousion, per quem omnia facta sunt, sive quae in celis sive qu• in terris. Qui propter nos homines et propter
nostram salutem descendit et incarnatus est et homo factus, passus est et resurrexit tertia die ascendit in celos
sedet ad dexteram patris inde venturus est iudicare vivos et mortuos, et in spiritum sanctum, eos autem, ||fol.
39rb|| qui dicunt: Erat quando non erat et priusquam nasceretur non erat, et quia ex nullis exsistentibus factus est
vel alia substantia vel natura dicentes mutabilem et convertibilem filium dei, hos anathematizat catholica et
apostolica ecclesia.

XI. EPISTOLA AD BONIFATIUM URBIS ROM• EPISCOPUM AB AURELIO ET
RELIQUIS AFRICANE PROVINTIE EPISCOPIS PER SUPERIUS denominatos [d]
ROMAN• ECCLESI• LEGATOS PRO EODEM IPSO CONCILIO DIRECTA.
Domino beatissimo et honorabili fratri Bonifatio Aurelius Valentinus prim• sedis provintiae Numidiae, et ceteri
qui praesentes adfuimus numero CCXVII ex omni concilio Afric•. Quoniam domino placuit ut de his quae
nobiscum egerunt sancti fratres nostri coepiscopus Faustinus et conpresbiteri Phylippus et Asellus, non beat•

117

