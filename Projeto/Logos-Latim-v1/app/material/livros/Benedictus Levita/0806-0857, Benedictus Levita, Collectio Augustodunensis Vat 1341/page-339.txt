fragilitatis non de caelo secum [d] detulit, sed de utero virginis matris adsumpsit.
Quicumque ergo illi sunt ita obc•cati et a lumine veritatis alieni ut verbi dei a tempore incarnationis denegent
veritatem, ostendant in quo sibi christianum nomen usurpent, et cum evangelio veritatis aequa ratione concordent
si per virginis partum aut caro sine deitate, aut deitas est orta sine carne. Sicut enim negari non potest,
evangelista dicente, quod verbum caro factum est et habitavit in nobis, ita negari non potest, beato apostolo
Paulo predicante quod deus erat in Christo mundum reconcilians sibi. Quae autem reconciliatio esse posset, qua
[e] humano generi repropiciaretur deus, si hominis causam mediator dei hominumque non susciperet? Qua vero
ratione veritatem mediatoris impleret, nisi qui in forma dei aequalis est patri, in forma servi particeps esset et
nostri? Ut mortis vinculum unius prevaricatione contractum, unius morte qui solus morti nihil debuit solveretur?
Effusio enim iusti sanguinis Christi, tam fuit dives ad precium, ut si universitas captivorum in redemptorem
suum crederet, nullum diaboli vincula retinerent. Quoniam sicut apostolus ait: Ubi abundavit peccatum, ||fol.
133vb|| superabundavit et gratia. Et cum sub peccati praeiudicio nati, potestatem acceperint ad iustitiam
renascendi, validius factum est donum libertatis, quam debitum servitutis. Quam itaque sibi in huius sacramenti
praesidio spem relinquunt qui in salvatore nostro negant humani corporis veritatem? Dicant quo sacrificio
reconciliati, dicant quo sanguine sunt redempti, quis est ut apostolus ait, qui tradidit semetipsum pro nobis,
oblationem et hostiam domino in odorem suavitatis. Aut quod umquam sacrificium sacratius fuit, quam quod
verus et aeternus pontifex altari crucis per immolationem suae carnis imposuit? In conspectu domini, praeciosa
iustorum mors fuit. Nullius tamen insontis occisio, redemptio fuit mundi. Acceperunt iusti, non dederunt
coronas. De fortitudine fidelium exempla nata sunt pacientiae, non dona iustitiae. Singulares quippe in singulis
mortes fuerunt, nec alterius quisquam debitum suo fine persolvit. Cum filius hominis unus solus dominus noster
Iesus Christus, qui vere erat agnus inmaculatus extiterit, in quo omnes crucifixi, omnes mortui, omnes sepulti,
omnes sunt etiam suscitati. De quibus ipse dicebat: Cum exaltatus fuero a terra, omnia traham ad meipsum. Fides
etenim iustificans impios et creans iustos, ad humanitatis retracta participium, in illo adquirit salutem, in quo
solus homo se invenit innocentem. Liberum habens per gratiam dei de eius potentia gloriari, qui contra hostem
humani generis in carnis nostrae, humilitate congressus, his victoriam suam tribuit in quorum corpore
triumphavit. Licet ergo in uno domino Iesu Christo vero dei atque hominis filio verbi et carnis una persona sit,
quae inseparabiliter atque indivise communes habeat actiones, intellegendae tamen sunt ipsorum operum
qualitates. Et sic vere fidei contemplatione cernendum est ad [f] qu• provehatur humilitas carnis, et ad quae
inclinetur altitudo deitatis. Quid sit quod caro sine verbo non agit? Et quid sit quod verbum sine carne non
efficit? Sine verbi enim potentia, nec conciperet virgo nec pareret. Et sine veritate carnis, abvoluta pannis
infantia non iaceret. Sine verbi potentia non adorarent magi puerum, stella indice declaratum. Sine veritate
carnis, non iuberetur transferri in Aegyptum puer, et ab Herodis persecutione subduci. Sine verbi potentia non
fieret, vox patris ||fol. 134ra|| missa de caelo: Hic est filius meus dilectus, in quo mihi bene complacui, ipsum
audite. Et sine veritate carnis, non protestaretur Iohannes: Ecce agnus dei ecce qui tollit peccata mundi. Sine
verbi potentia, non fieret redintegratio debilium et vivificatio mortuorum, et sine veritate carnis, nec cibus ieiuno,
nec somnus esset necessarius fatigato. Postremo sine verbi potentia, non se dominus patri profiteretur aequalem,
et sine veritate carnis non idem diceret patrem se esse maiorem. Cum catholica fides utrumque suscipiat,
utrumque defendat, qui secundum confessionem beati apostoli Petri unum Christum dei vivi filium et hominem
credit, et verbum. Quamvis itaque in illo ex quo in utero virginis verbum caro factum est, nihil umquam in
utramque formam aliquid divisionis extiterit, et per omnia incrementa corporea unius personae fuerint totius
temporis actiones. Ea ipsa namque ut ita dicam qu• inseparabiliter facta sunt nulla commixtione confudimus, sed
quid cuiusque form• sit ex operum qualitate sentimus. Dicant ergo isti hypocrite qui cecis mentibus lumen nolunt
recipere veritatis, in qua forma crucis ligno dominus maiestatis Christus adfixus sit, quid iacuerit in sepulchro et
revoluto monumenti lapide quae tertia die caro surrexit. Et quia post resurrectionem suam non credentes
quosdam discipulos arguebat, et hesitionem [g] cunctantium confutabat cum diceret: Palpate et videte, quia
spiritus carnem et ossa [h] non habet sicut me videtis habere, et apostolo Thomae: Infer manum tuam in latus
meum et vide manus meas et pedes, et noli esse incredulus sed fidelis. Qua utique manifestatione corporis sui,
iam hereticorum mendatia destruebat, ut universa ecclesia Christi innovando doctrinis, hoc non sibi dubitaret
credendum quod apostoli susceperant praedicandum. Ac si in tanta luce veritatis tenebras suas heretica obturatio
non relinquit, ostendant [i] unde sibi spem vitae polliceantur aetern•, ad quam nisi per mediatorem dei et
hominum hominem Iesum Christum non potest perveniri. Sicut enim ait beatus Petrus apostolus: Non est aliud
nomen datum hominibus sub caelo, in quo oporteat nos salvos fieri, nec est redemptio captivitatis humanae nisi
in sanguine eius qui dedit semetipsum redemptionem pro omnibus. Et qui sicut praedicat apostolus Paulus, cum
in forma dei esset non rapinam arbitratus est esse se aequalem deo, semetipsum ex||fol. 134rb||inanivit formam
servi accipiens, in similitudine hominum factus et habitu inventus ut homo, humiliavit semetipsum, factus
oboediens patri usque ad mortem mortem autem crucis. Propter quod et deus illum exaltavit et donavit illi nomen
quod est super omne nomen, ut in nomine Iesu omne genu flectatur, caelestium terrestrium et infernorum. Et
omnis linqua [k] confiteatur, quia dominus Iesus Christus in gloria est dei patris. Cum ergo unus sit dominus

339

