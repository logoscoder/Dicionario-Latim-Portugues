XX.
Ut nulli civium paschae natalis domini vel quinquagesimae sollempnitatem in villa liceat celebrare, nisi quem
infirmitas probabitur tenuisse.

XXI. ||fol. 55va||
Cum ad celebrandas missas in dei nomine convenitur populus non ante discedat quam missae sollempnitas
compleatur. Et ubi episcopus fuerit benedictionem accipiat sacerdotis.
XXII.
Rogationes id est laetanias ante ascensionem domini placuit caelebrari. Ita ut permissum triduanum ieiunium in
dominic• ascensionis sollempnitate solvatur. Per quod triduum servi et ancillae ab opere relaxentur, quo magis
plebs universa conveniat. Quo triduo omnes abstineant, et quadragesimalibus cibis utantur.
XXIII.
Clerici vero qui ad opus sanctum adesse contempserint secundum arbitrium episcopi ecclesiasticam suscipiant
disciplinam.
XXIIII.
CAPITULUM DE FAMILIARITATE EXTRANEARUM MULIERUM TAM EPISCOPI QUAM PRESBITERI
VEL DIACONI PRETERITORUM CANONUM STATUTA CUSTODIANT. [r]
XXV.
Si quis clericus monachus, vel saecularis divinationem vel auguria crediderit observanda, vel sortes quas
mentiuntur esse sanctorum, quibuscumque putaverint intimandas cum his qui eis crediderint ab ecclesiae
communione pellantur.
XXVI.
Episcopus si [s] infirmitate non fuerit impeditus ecclesiae cui proximus fuerit, die dominico deesse non [t]
debet. Similiter et alii qui mecum scripserunt numero XXXIII.
HUC USQUE GALLI• ECCLESIASTICARUM GESTARUM REGUL• DISPOSIT• SUNT.

167

