3.2

CANONES APOSTOLORUM NUMERO L

INCIPIUNT CANONES APOSTOLORUM NUMERO L.

I [a].
EPISCOPUS A DUOBUS AUT TRIBUS episcopis ordinetur.
II [b].
Presbiter ab uno episcopo ordinetur, et diaconus, et reliqui clerici.
III [c].
Si quis episcopus aut presbiter praeter ordinationem domini alia quaedam in sacrificio offerat super altare, id est
aut mel aut lac aut pro vino sicera [d] et confecta quaedam aut volatilia aut animalia aliqua aut legumina: contra
constitutionem domini faciens, congruo tempore deponatur.
IIII [e].
Offerri non liceat aliquid ad altare preter novas spicas, et uvas et oleum ad luminaria et thimiama, id est
incensum tempore quo sancta celebratur oblatio.
V.
Reliqua poma omnia ad domum primitiae episcopo et presbiteris dirigantur nec offerantur in altare. Certum est
autem quod episcopus et presbiteri, [f] dividant et diaconibus et reliquis clericis.
VI.
Episcopus aut presbiter uxorem propriam nequaquam sub obtentu religionis abiciat, si vero reiecerit
excommunicetur sed si perseveraverit deiciatur.

VII. ||fol. 7ra||
Episcopus aut presbiter aut diaconus nequaquam saeculares curas adsumat. Sin aliter deiciatur.
VIII.
Si quis episcopus aut presbiter aut diaconus sanctum pasch• diem ante vernale aequinoctium cum Iudaeis
celebraverit abiciatur.
VIIII.
Si quis episcopus aut presbiter aut diaconus vel quilibet ex sacerdotali cathalogo facta oblatione, non
communicaverit, aut causam dicat, ut si rationabilis fuerit veniam consequatur, aut si non dixerit communione
privetur, tamquam qui populo causa l•sionis extiterit, dans suspitionem de eo qui sacrificavit quod recte non
obtulerit.
X.
Omnes fideles qui ingrediuntur ecclesiam et scripturas audiunt, non autem perseverant in oratione, nec sanctam
communionem percipiunt, velut inquietudines ecclesi• commoventes, convenit communione privari.
XI.
Si quis excommunicato saltim in domo simul oraverit iste communione privetur.
XII.
Si quis cum damnato clerico veluti cum clerico simul oraverit iste damnetur.
XIII.
Si quis clericus aut laicus a communione suspensus seu communicans ad aliam properet civitatem et suscipitur
preter commendatitias litteras, et qui susceperunt et qui susceptus est communione priventur. Excommunicato
vero proteletur ipsa correptio tamquam qui mentitus sit et ecclesiam dei seduxerit.
XIIII.
Episcopo non licere alienam paroeciam propria relicta pervadere licet cogatur a plurimis, nisi forte quis eum
rationabilis causa compellat tamquam qui possit ibidem constitutus plus lucri conferre, et in causa religionis

29

