7.70

ITEM EIUSDEM CAELESTINI PAPAE AD EPISCOPOS GALLIAE

||fol. 159ra||
XXXV. ITEM EIUSDEM CAELESTINI PAPAE AD EPISCOPOS GALLIAE.
INCIPIUNT TITULI.
I. Quod non debeant sacerdotes aut clerici amicti palliis et praecincti lumbis in ecclesia ministrare.
II. Quod nulli sit ultima poenitentia deneganda.
III. Quod per gradus ecclesiasticos ad episcopatus debeat officium pervenire.
IIII. Quod unaqu•que provintia suo metropolitano debeat esse contenta.
V. Quod nolentibus clericis vel populis nemo debeat episcopis ordinari.
VI. Quos ab inlicitis sit ordinationibus abstinendum.
CAELESTINUS, UNIVERSIS EPISCOPIS PER VIENNENSEM ET NARbonensem provintiam constitutis, in
domino salutem. Cuperemus quidem de vestrarum ecclesiarum ita ordinatione gaudere, ut congratularemur
potius, de provectu quam aliquod admissum contra disciplinam ecclesiasticam doleremus. Ad nostram enim
laetitiam et benefacta perveniunt, ac meroris aculeis nos quae fuerint malefacta conpungunt. Nec silere possumus
cum ut ab inlicitis revocemus aliquos, officii nostri provocemur instinctu, in speculis a deo costituti [a] , ut
vigilanti• nostr• diligentiam comprobantes, et quae coercenda [b] sunt resecemus, et qu• observanda sunt
sanciamus. Et quamvis circa longinqua spiritalis cura non deficiat, sed se per omnia qua nomen dei praedicatur
extendat. Nec notitiam nostram subterfugiunt, quae in eversionem regularum novell• praesumptionis auctoritate
temptantur.
I. QUOD NON DEBEANT SACERDOTES AUT CLERICI AMICTI PALLIIS ET PRECINCTI
LUMBIS IN ECCLESIA MINISTRARE.
DIDICIMUS ENIM QUOSDAM DOMINI sacerdotes superstitioso potius cultu inservire, quam mentis vel fidei
puritati. Sed non mirum si contra ecclesiasticum morem faciunt, qui in ecclesia non creverunt. Sed alio venientes
itinere secum haec in ecclesiam quae in alia conversatione habuerunt intulerunt. Amicti pallio et lumbos
praecincti credunt se sanctae scripturae fidem non per spiritum sed per litteram completuros. Nam si ad hoc ista
praecepta sunt ut taliter servarentur, cur non fiunt pariter quae secuntur, ut lucernae ardentes immanibus [c] una
cum baculo ||fol. 159rb|| teneantur? Habent suum ista misterium, et intellegentibus ita clara sunt, ut ea magis qua
decet significatione serventur. Nam in lumborum praecinctione castitas, in baculo regimen pastorale, in lucernis
ardentibus boni fulgor operis indicatur. De quo dicitur: Sic opera vestra luceant. Habent tamen istum forsitan
cultum morem potius quam rationem sequentes, qui remotioribus habitant locis, et procul a ceteris degunt. Unde
hic habitus in ecclesiis Gallicanis, ut tot annorum tantorumque pontificum in alterum habitum consuetudo
vertatur? Discernendi [d] a plebe vel ceteris sumus, doctrina non veste, conversatione non habitu, mentis
puritate non cultu. Nam si studere incipimus novitati, traditum nobis a patribus ordinem calcabimus, ut locum
supervacuis [e] superstitionibus faciamus. Rudes ergo fidelium mentes, ad talia non debemus inducere. Docendi
enim sunt potius, quam inludendi. Nec imponendum eorum est oculis, sed mentibus infundenda precepta sunt.
Erant quidem multa quae pro disciplina ecclesiastica vel ipsius rei dicere ratione possemus, sed ab his ad alia
devocamur [f] .
II. QUOD NULLI SIT ULTIMA POENITENTIA DENEGANDA.
Agnovimus enim poenitentiam morientibus denegari, nec illorum desideriis annui, qui obitus sui tempore hoc
animae suae cupiunt remedio subveniri. Horremus fateor tantae impietatis aliquem ut de dei pietate disperet,
quasi non possit ad se quovis tempore concurrenti succurrere, et periclitantem sub onere peccatorum hominem
perdere, quo se velle expediri desiderat liberari. Quid hoc rogo aliud est quam morienti mortem addere, eiusque
animam sua crudelitate ne absolvi possit occidere? Cum deus ab subveniendum sit paratissimus et invitans ad
poenitentiam, sic promittat: Peccatori inquit, quacumque die conversus fuerit peccata eius non imputabuntur ei.
Et iterum: Nolo mortem peccatoris, sed tantum ut con||fol. 159va||vertatur et vivat. Salutem ergo homini adimit,

412

