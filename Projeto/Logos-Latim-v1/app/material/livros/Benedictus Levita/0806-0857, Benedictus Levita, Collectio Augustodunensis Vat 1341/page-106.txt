Lector cum ordinatur, faciat de illo verbum episcopus ad plebem, indicans eius fidem ac vitam atque ingenium.
Post haec spectante plebe, tradat ei codicem de quo lecturus est dicens ad eum: Accipe et esto relator verbi dei,
habiturus si fideliter et utiliter impleveris officium, partem cum eis qui verbum dei ministraverint.
VIIII.
Hostiarius cum ordinatur, postquam ab archidiacono instructus fuerit qualiter in domo dei debeat conversari ad
suggestionem archidiaconi tradat ei episcopus claves ecclesiae de altario dicens ei: Sic age quasi redditurus deo
rationem, pro his rebus quae istis clavibus recluduntur.
X.
Psalmista id est cantor, potest absque scientia episcopi sola iussione presbiteri officium suscipere cantandi,
dicente sibi presbitero: Vide ut quod ore cantas, corde credas, et quod corde credis operibus probes.
XI.
Sanctaemonialis virgo cum ad consecrationem sui episcopo offertur in talibus vestibus applicetur, qualibus
semper usura est, professioni et sanctimoniae aptis.
XII.
Viduae vel sanctimoniales quae ad ministerium baptizandarum mulierum eliguntur instruct• sint ad officium, ut
possint aperto et sano [v] sermone docere imperitas et rusticas mulieres tempore quo baptizandae sunt, ||fol.
35vb|| qualiter baptizatori interrogat• respondeant, et qualiter accepto baptismate [w] vivant.
XIII.
Sponsus et sponsa cum benedicendi sunt a sacerdote a parentibus suis vel a paranimfis offerantur. Qui cum
benedictionem acceperint, eadem nocte pro reverentia ipsius benedictionis in virginitate permaneant.
XIIII.
Ut episcopus non longe ab ecclesia hospiciolum habeat.
XV.
Ut episcopus vilem supellectilem et mensam ac victum pauperem habeat et dignitatis suae auctoritatem fide et
vit• meritis quaerat.
XVI.
Ut episcopus gentilium libros non legat, hereticorum autem pro necessitate et tempore.
XVII.
Ut episcopus gubernationem viduarum et pupillorum ac peregrinorum, non per se ipsum sed per
archipresbiterum aut per archidiaconem agat.
XVIII.
Ut episcopus tuitionem testamentorum non suscipiat.
XVIIII.
Ut episcopus nec provocatus pro rebus transitoriis litiget.
XX.
Ut episcopus nullam rei familiaris curam ad se revocet, sed ut lectioni et orationi et verbo praedicationis
tantummodo vacet.
XXI.
Ut episcopus ad synodum ire sine satis gravi necessitate inhibeatur, sic tamen ut in persona sua legatum mittat
suscepturus salva fidei veritate quicquid synodus statuerit.
XXII.
Ut episcopus sine consilio clericorum suorum clericos non ordinet, ita ut civium conhibentiam et testimonium
quaerat.
XXIII.
Ut episcopus nullius causam audiat, absque presentia clericorum suorum, alioquin irrita erit sententia episcopi,

106

