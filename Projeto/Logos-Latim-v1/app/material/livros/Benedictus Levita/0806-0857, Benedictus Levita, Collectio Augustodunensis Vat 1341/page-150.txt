Si quis episcoporum in alienae civitatis territorio ecclesiam aedificare disponit, vel pro fundi sui negotio aut
ecclesiasticia utilitate, vel pro quacumque sua oportunitate permissa licentia aedificandi quia prohiberi nefas est,
non praesumat dedicationem, quae illi omnimodis reservatur in cuius territorio ecclesia adsurgit. Reservata vero
aedificatori episcopo hac gratia, ut quos desiderat clericos in re sua videre ipsos ordinet is cuius territorium est.
Vel si ordinati iam sunt ipsi habere adquiescat. Et omnis ecclesiae ipsius gubernatio ad eum in cuius civitatis
territorio ecclesia surrexerit pertinebit. Quod si etiam saecularium quicumque ecclesiam aedificaverit, et alium
magis quam eum in cuius territorio aedificat, invitandum putaverit, tam ipse cui contra constitutionem ac
disciplinam gratificare vult quam omnes episcopi qui ad huiusmodi dedicationem invitantur, a conventu
abstinebunt. Si quis excesserit, in reatum devocabitur. Si quis excesserit, ordinem recognoscat canonicum.
XI.
Placuit in reatum venire episcopum qui admonitus de excommunicatione, cuiuscumque sine reconciliatione eius
qui eum excommunicavit ei communicare praesumpserit, ut integra omnia si reconciliatio intercesserit de
iniustitia vel iniquitate excommunicationis proxim• [k] synodo reserventur.
XII.
Subito obmutescens prout statutum est baptizari et paenitentiam accipere potest, si voluntatis preterit•
testimonium aliorum verbis habet aut praesentis in suo nutu.
XIII.
Amentibus qu•cumque pietatis sunt conferenda.
XIIII.
Inerguminis baptizatis si de purgatione sua curant et se sollicitudini clericorum tradunt, monitisque obtemperant,
omnimodis communicent, sacramenti ipsius virtute vel muniendi ab incursu daemonum quo infestantur, vel
purgandi quorum iam ostenditur vita purgatior.
XV.
In quantum vel neccessitas exegerit vel oportunitas permiserit, de baptismate consulendum.
XVI.
Inergumini non solum adsumendi sunt ad ullum ordinem ||fol. 50ra|| clericatus, sed etiam illi qui ordinati sunt,
ab inposito officio sunt repellendi.
XVII.
Admixtionem eucharistiae simul consecrandam censuimus.
XVIII.
Placuit caticuminis, non legi evangelium in ecclesia.

XVIIII. [l]
Caticumini numquam admittendi sunt, etiam inter domesticas orationes.
XX. [m]
Segregandi informandique sunt caticumini ut se revocent, et signandos vel benedicendos semotim offerant eos
fideles.
XXI.
Duo si praesumpserint ordinare episcopum in nostris provintiis, placuit de praesumptoribus ut si ubi contigerit
duos episcopos episcopum invitum facere, auctoribus dampnatis, unius eorum ecclesiae ipse qui passus est
substituatur, si tamen vita respondet. Et alter in alterius deiecti loco nihilominus ordinetur. Si voluntarium duo
fecerint, et ipse dampnabitur. [n] Quo cautius ea quae sunt antiquitus instituta serventur.
XXII.
Sedit preterea ut deinceps non ordinentur diacones coniugati, nisi qui prius conversionis proposito confessi
fuerint castitatem.
XXIII.
Si quis autem post acceptam benedictionem leviticam, cum uxore sua incontinens invenitur ab officio abiciatur.

150

