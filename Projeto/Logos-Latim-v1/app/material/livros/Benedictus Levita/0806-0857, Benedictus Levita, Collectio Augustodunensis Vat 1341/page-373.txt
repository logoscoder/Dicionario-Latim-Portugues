7.40

EIUSDEM LEONIS AD MARTIANUM

LV. EIUSDEM LEONIS AD MARTIANUM, DE DIRECTA VICIS
CONSTANTINOPOLIM PRO CALCIDONENSEM CONCILIO FACIENDO.

SUE

LEGATIONE

LEO EPISCOPUS, MARTIANO AUGUSTO.
Poposceram quidem a gloriosissima clementia vestra, ut sinodum quam pro reparanda orientalis ecclesiae pace
etiam a nobis petitam necessariam iudicastis, aliquantis per differri ad tempus oportunius iuberetis, ut
liberioribus ab omni perturbati||fol. 147vb||one animis hic quoque episcopi quos hostilitatis metus detinet
convenirent. Sed quia pio studio humanis negotiis divina praeponitis, et rationabiliter ac regiose [a] regni vestri
viribus creditis profuturum, si nulla sit in sacerdotum sensibus dissonantia, nulla sit in evangelii praedicatione
discordia, ego etiam vestris dispositionibus non renitor, optans ut omnium cordibus catholica fides qu• non
potest nisi una esse firmetur. A cuius integritate et Nestorius antea, et nunc Eutices diversis quidem callibus sed
impietate non impari deviarunt. Abominandi prorsus in persuasionibus suis quas contra sincerum veri luminis
fontem de cenosis lacis diabolic• falsitatis hauserunt. Prior itaque sinodus Ephesina Nestorium cum dogmate suo
merito iusteque dampnavit, et quisquis in illo errore persistit, ad nullius potest spem remedii pertinere. Sequens
vero in praedicta civitate non potest vocari concilium, quod in eversionem fidei fuisse constat agitatum. Quod
vestra clementia more veritatis catholicis adfutura aliud statuendo cassabit gloriosissime imperator. Unde per
ipsum dominum nostrum Iesum Christum qui regni vestri est auctor et rector obtestor et obsecro clementiam
vestram, ut in praesenti sinodo fidem quam beati patres nostri apostoli sibi traditam praedicaverunt, non
patiamini quasi dubiam retractari. Et qu• olim maiorum sunt auctoritate damnata, redivivis non permittatis
conatibus excitari. Illudque potius iubeatis, ut antiqu• Nicen• sinodi constituta, remota hereticorum
interpretatione permaneant. Nec me quoque ut voluit vestra clementia ab illo credatis abesse concilio in his
fratribus quos direxi, id est Pacasino episcopo Bonifatio et Basilio presbiteris, sed et in fratre meo Iuliano, quem
eorum volui esse participem, etiam mea est aestimanda praesentia, quos auxiliante divina gratia ita auctores [b]
esse confido, ut ea qu• domino nostro placeant decernantur, accedente pietatis [c] tu• studio [d] , quod et paci
prosit et religionis custodie veritatis. Data VI kl iulias, Adelfio vc consule era q s.

373

