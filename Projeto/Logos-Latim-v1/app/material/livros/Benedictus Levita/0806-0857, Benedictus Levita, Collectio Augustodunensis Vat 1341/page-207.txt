gloria dignata est iudicibus earundem partium imperare, ut amovendum tantum facinus diligenter cum sacerdote
procurent, et habita severitate prohibeant. Ergo et sacerdotes locorum eorundem in quibus sceleris huius
immanitas peragitur sancta synodus precipiendo convenit, ut idem scelus cum iudice curiosius quaerant, et sine
capitali vindicta acriori disciplina prohibeant.
XVIII.
Praecepit haec sancta et universalis synodus ut stante priorum auctoritate canonum quae bis in anno praecepit
congregare [b] concilia consulta itineris longitudine et paupertate ecclesiarum Spaniae, semel in anno in loco
quem metropolitanus elegerit episcopi congregentur. Iudices vero locorum vel actores fiscalium patrimoniorum
ex decreto domini nostri simul cum sacerdotum concilio autumnali tempore, die kalendarum novembrium in
unum conveniant, ut discant quam pie et iuste cum populis agere debeant, ne in angariis aut in operationibus
superfluis, sive privatum onerent, sive fiscalem gravent. Sunt etenim perspectatores episcopi secundum regis
ammonitionem qualiter iudices cum populis agant, ut ipsos praemonitos corrigant, aut insolentias eorum auribus
principum innotescant. Quod si correptos emendare nequiverint, et ab ecclesia et a communione suspendant. A
sacerdote vero et senioribus deliberetur quid [c] per provintias in suo detrimento prestare debeat iudices, si ad
concilium non venerint. Concilium autem, non solvatur nisi locum prius elegerint quo succedente [d] tempore
iterum ad concilium veniatur, ut iam non necesse habeat ||fol. 70rb|| metropolitanus episcopus pro congregando
concilio litteras destinare, sive priori concilio tempus omnibus denuntiatur et locus.
XVIIII.
Quidam contra omnem auctoritatem sic ecclesias quas aedificaverint postulant consecrari, ut dotem quam eidem
ecclesiae contulerint, censeant ad episcopi ordinationem non pertinere. Quod factum est taliter in praeterito
corrigatur, et in futuro ne fiat prohibeatur, sed omnia secundum constitutionem antiquam ad episcopi
ordinationem et potestatem pertineant.
XX.
Quia cognovimus episocopos per parrochias suas non sacerdotaliter sed crudeliter des•vire, et dum scriptum sit:
Forma estote gregi, non ut dominantes in clero exactionesque diocesi suae vel damna infligant, ideoque
censemus excepto quod veterum constitutiones a parrochiis habere iubent episcopos ut alia illis quae hucusque
praesumpta sunt denegentur. Hoc est neque in angariis presbiteri aut diacones, neque in aliquibus fatigentur
iudicibus, ne videamur in ecclesia dei exactores potius quam dei pontifices nominari. Hi vero clerici tam vocales
[e] quam diocesani qui se ab episcopo gravare cognoverint, quaerelas suas ad metropolitanum deferre non
differant, ut metropolitanus non moretur eiusmodi praesumptiones coercere.
XXI.
Ecclesiarum servos et episcoporum, vel omnium clericorum a iudicibus vel actoribus publicis in diversis angariis
fatigari dolemus. Propter quod omne concilium a pietate gloriosissimi domini nostri poposcit, ut tales deinceps
ausus inhibeat. Sed servi suprascriptorum officiorum in eorum usibus vel ecclesiae laborent. Si qui vero iudicum
aut actorum, clericum aut servum clerici vel ecclesiae in publicis ac privatis negotiis occupare voluerit, a
communione ecclesiastica cui impedimentum facit, efficiatur extraneus.
XXII.
Qui divina vocatione ab hac vita recedunt, cum psalmis tantummodo et psallentium vocibus debere ad sepulchra
deferri. Nam funeris precamen quod vulgo defunctis cantari solet, vel pectoribus se aut proximos aut familias
cedere omnino prohibemus. Sufficiat autem quod in spe resurrectionis christianorum corporibus famulatum
divinorum impenditur canticorum, prohibet enim nos apostolus sanctus ||fol. 70va|| lugere defunctos dicens: De
dormientibus autem nolo vos contristari, sicut et ceteri qui spem non habent. Et dominus non flevit Lazarum
mortuum, sed ad huius vitae •rumnas ploravit resuscitatum. Si enim potest hoc episcopus, omnes christianos
prohibere agere non moretur. Religiosis [f] tamen omnino aliter fieri non decere censemus. Sic enim
christianorum per omnem mundum humari oportet corpora defunctorum.
XXIII.
Inreligiosa consuetudo est quam vulgus per sanctorum sollempnitates agere consuevit. Populi qui debent officia
divina attendere saltationibus turpibus invigilant, cantica non solum mala canentes, sed et religiosorum officiis
perstrepentes. Hoc et enim ut ab omni Ispania depellatur sacerdotum et iudicium a concilio sancto curae
committitur.
INCIPIT EDICTUM REGIS IN CONFIRMATIONE CONCILII.

207

