ECCLESIASTICA COMMUNIONE PRIVANDE SINT.
SI AUTEM ALIQUE MULIERES ITA POSTERIORUM virorum amor• sunt capt•, ut malint his coherere quam
ad legitimum redire consortium, merito sunt notand•, ita ut etiam ecclesiastica communione priventur quae de re
excusabili contaminationis criminis elegerunt.
Ostendentes sibimet pro sua incontinentia placuisse, quod iusta remisio [e] poterat expiare. Redeant ergo in
suum statum voluntaria redintegratione coniugia, neque ullo modo ad obprobrium male voluntatis trahatur, quod
conditio necessitatis extorsit. Quia secuti [f] h•c mulieres qu• reverti ad viros suos nolunt impie sunt habend•, ita
ille quae in affectum ex deo initium [g] redeunt merito sunt laudand•.
V. CAPTIVIS AUTEM ERRORE AUT FAME NON VENERATIONE CIBOS IM||fol. 168rb||
MOLATIVOS [h] AEDERE COMPULSIS POENITENTIAM CONCEDENDA.
De his autem christanis qui inter eos a quibus fuerant captivati immolaticiis cibis asseruntur esse polluti,
consultationi caritatis tue hoc etiam respondendum esse credimus, ut poenitenti• satisfactione purgentur. Qu• non
tam temporis longitudine quam cordis conpunctione pensanda est. Et sive hoc terror extorserit, sive fames
suaserit, non dubitetur abolendum cum huiusmodi cibus premetu aut indigenda non pro religionis veneratione sit
sumptus.
VI. QUOD HI QUI AD ITERATIONEM BAPTISMI VEL VI VEL TIMORE COACTI ANIMOS
INCLINARUNT POENITENTI• SINT SUBLEVANDI REMEDIO, ITA UT SENILIS AETATIS
PERICULORUM QUOQUE ET EGRITUDINUM CETERARUMQUE NECESSITATUM, HABEATUR
SOLLICITA CONSIDERATIONE RESPECTUS.
Hi vero de quibus similiter dilectio tua nos credidit consulendos qui ad iterandum baptismum vel metu coacti vel
errore traducti sunt, et nunc se contra catholic• fidei sacramentum egisse cognoscunt, ea esse custodienda
moderatio, quae in societatem nostram nisi per paenitenti• remedium et per inpositionem episcopalis manus
communionis, recipiant unitatem. Tempora poenitudinis habita moderatione custodenda [i] iudicio, prout
conversorum animos prospexeris esse devotis. Pariter etiam habentes, aetatis senilis intuitum et periculorum
quorumque aut egritudinum respicientes necessitates, in quibus si quis [k] ita graviter urgueatur ut dum adhuc
paenitet de salute ipsius desperetur, oportet ei per sacerdotalem sollicitudinem communionis gratia subveniri.
VII. UT HI QUI AB HERETICIS BAPTIZATI SUNT SOLA SANCTI SPIRITUS INVOCATIONE
FIRMENTUR.
Nam hi qui baptismum ab hereticis acceperunt cum baptizati antea non fuissent, sola sancti spiritus invocatione
per inpositionem manus confirmandi sunt, quia formam tantum baptismi sine sanctificationis [l] virtute
sumpserunt. Et hanc regulam ut scitis servandam in omnibus ecclesiis predicamus, ut lavacrum semel initum,
nulla iteratione violetur. Dicente apostolo: Unus deus, una fides unum baptisma, cuius ablutio nulla iteratione
temeranda est. Sed ut diximus sola sanctificatio sancti spiritus invocanda, ||fol. 168va|| ut quod ab hereticis nemo
accipit, a catholicis sacerdotibus consequatur. Hanc autem epistolam nostram quam ad consulationem [m] tuae
fraternitatis emisimus ad omnes fratres et conprovintiales tuos episcopos facias pervenire ut omni observatione
data prosit auctoritas.

435

