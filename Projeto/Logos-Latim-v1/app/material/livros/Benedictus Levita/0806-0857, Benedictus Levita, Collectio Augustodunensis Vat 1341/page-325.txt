7.13

ITEM EIUSDEM INNOCENTII PAPAE AD VICTORICUM ROTOMAGENSEM EPISCOPUM

VII. ITEM EIUSDEM INNOCENTII PAPAE AD VICTORICUM ROTOMAGENSEM EPISCOPUM.
I. Quod extra conscientiam metropolitani non sint ordinandi episcopi.
II. De his qui post baptismum cingulum militiae s•cularis acceperunt non debere ad clericatus ordinem
admitti.
III. De causis clericorum [a] quae in provintia iuste non finiuntur ut ab apostolica sede terminentur.
IIII. De uxoribus clericorum ut virginibus socientur et secundam non ducat uxorem.
V. Ut si laicus viduam duxerit clericus non fiat.
VI. Ut clericus non sit qui secundam duxerit.
VII. Ut alterius clericum nullus episcopus ordinare usurpet.
VIII. Ut non rebaptizentur qui a novationis [b] vel montensibus veniunt.
VIIII. Ut sacerdotes et laevite [c] cum mulieribus coherere non debeant.
X. Ut monachus si clericus factus fuerit, propositum servare debeant [d].
XI. Ut ex curialibus clericus non fiat propter voluptates quas diabolo inventas exhibere compellitur.
XII. De virginibus sacratis si lapse fuerint.
XIII. De virginibus non velatis si deviaverint.
ITEM EIUSDEM INNOCENTII PAPAE AD VICTORICUM ROTOMAGENSE EPISCOPUM.
INNOCENTIUS, VICTORICIO EPISCOPO ROTOmagensi salutem. Etsi tibi frater carissime pro merito et
honore sacerdotii quo plurimum polles vivendi et docendi ecclesiasticae regulae nota sunt omnia, neque est
aliquid quod de sacris lectionibus tibi minus collectum esse videatur, tamen quia Romanae ecclesiae normam
atque auctoritatem magnopere postulasti voluntati tuae morem admodum gerens digestas vitae et morum
probabilium disciplinas, annexas ||fol. 127rb|| litteris meis misi, per quas advertant ecclesiarum regionis vestrae
populi, quibus rebus et regulis christianorum vita in sua cuiuscumque professione debeat contineri. Qualisque
servetur in urbis Rom• ecclesiis disciplina, erit dilectionis tuae per plebes finitimas et consacerdotes nostros qui
in illis regionibus propriis ecclesiis pr•sident, regularum hunc librum quasi didascalicum atque monitorem sedulo
insinuare. Ut et nostros cognoscere et ad fidem confluentium mores valeant docendi sedutilitate [e] formari. Aut
enim propositum suum ex hac nostra congruenti lectione cognoscent, aut si quid adhuc desideratur facile
poterunt ex his bona imitatione supplere. Incipiamus igitur annuente [f] deo et sancto dei apostolo Petro, per
quem et apostolatus et episcopatus in Christo coepit exordium. Ut quoniam plures saepe emerserunt causae quae
in aliquantis non ea causae sed crimina, ut de cetero sollicitudo sit unicuique sacerdoti in sua ecclesia curam
huiusmodi habere, sicut beatus apostolus predicat Paulus talem ecclesiam deo exhibendam non habentem
maculam aut rugam ne alicuius morbus de ovis afflatu conscientia nostra comminata violetur. Propter eos igitur
qui vel ignorantia vel desidia non tenent ecclesiasticam disciplinam et multa non presumenda presumunt, recte
postulasti ut in illis partibus istiusmodi quam tenet ecclesia Romana forma servetur. Non quod nova precepta
aliqua imperentur, sed ea quae per desidiam aliquorum neglecta sunt ab omnibus observari cupiamus quae tamen
apostolica et patrum traditione sunt constituta. Scriptum est ad Thessalonicenses secunda, et ad Timotheum
apostolo Paulo monente: State et tenete traditiones nostras quas tradidi vobis, sive per verbum sive per
epistolam. Illud certe tuam debet mentem vehementius excitare, ut ab omni labe saeculi istius immunis ante
conspectum et securus inveniaris. Cui multum enim creditur, plus ab eo exigitur. Ergo quoniam non pro nobis
tantum, sed pro populo [g] Christi cogimur prestare rationem, idcirco disciplina dei sanctificare populum et

325

