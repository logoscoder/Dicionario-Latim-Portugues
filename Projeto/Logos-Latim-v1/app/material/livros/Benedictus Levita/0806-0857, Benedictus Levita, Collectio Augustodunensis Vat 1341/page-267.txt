XIII. Conclusio definitionum, in qua et deo gratiae referuntur et pro principe exoratur.
DE AGNITA ET CONFIRMATA PRAELATIONE FASTIGII PRINCIPALIS IN NOMINE GLORIOSI
DOMNI NOSTRI ERVIGII REGIS.
Primo die sinodali exordio consedentibus episcopis atque senioribus palatii universis habita primo de sancta
trinitate conlatio, non quae novello exactionis stilo definita patesceret, sed quae verbis simplicioribus sese prigris
[s] sensibus patefacta monstraret. Ubi praemissa semper lectio pr•cederet, quod sequens expositio aperiret.
Credentes pariter et docentes de eadem sanctae fidei puritate, quicquid evangelica et apostolica traditio sanxit,
quicquid sancta sinodus Nicaena constituit quicquid Constantinopolitana patrum adgregata collectio
promulgavit. Quicquid Defesini [t] coetus definitio docuit. Sicut multorum aliorum catholicorum ||fol. 103vb||
patrum documento expositum traditumquae nobis accepimus, sicut etiam in missarum sollemniis patulis
confessionum vocibus exclamamus:
Credimus in unum deum patrem omnipotentem factorem caeli et terrae, visibilium omnium et invisibilium
conditorem. Et in unum dominum Iesum Christum filium dei unigenitum, ex patre natum ante omnia saecula.
Deum ex deo, lumen ex lumine, deum verum ex deo vero. Natum non factum homousion patri, hoc est eiusdem
cum patre substantiae. Per quem omnia facta sunt, quae in caelo et quae in terra. Qui propter nos et propter
nostram salutem descendit, et incarnatus est de spiritu sancto et Maria virgine. Homo factus, passus sub Pontio
Pilato et sepultus tertia die resurrexit. Ascendit in caelos sedet ad dexteram patris, iterum venturus in gloria
iudicare vivos et mortuos, cuius regni non erit finis. Credimus in spiritum sanctum dominum et vivificatorem ex
patre et filio procedentem. Cum patre et filio adorandum et glorificandum, qui locutus est per prophetas, unam
catholicam atque apostolicam ecclesiam confitemur unum baptisma in remissionem peccatorum, expectamus
resurrectionem mortuorum, et vitam futuri saeculi Amen.
DE UNCTIONE ET REGIS ELEVATIONE.
Post pacifica igitur huius sanct• fidei, conlationum studia illa se primum nostris sensibus salvatoris cognitio
cognoscendam invexit, quae tanto corda omnium ardore caritatis astrinxit, quanto se per eandem ipsa cognitio in
conventu generalis concilii, prenoscendam exilivit. Etenim sub qua pace vel [u] ordine serenissimus, Ervigius
princeps regni conscenderit culmen, regnandique per sacrosanctam unctionem susceperit potestatem, ostensa nos
scripturarum evidentia docet. In quibus et preceptis, et Vvamb• principis paenitentiae susceptio noscitur, et
translatus regni honor in huius nostri principis nomine dirivatur. Id est Vvamba dum inevitabili necessitudinis
teneretur eventu, suscepto religionis debito cultu et venerabili tonsurae sacrae signaculo, mox per scripturam
definitionis su•, hunc inclitum dominum nostrum Ervigium post se prelegit regnaturum et sacerdotali
benedictione unguendum. Vidimus enim et pariter patulo alternae visionis intuitu pr•lucente perspeximus, huius
praemissi ordinis scripturas id est notitiam manu senorium palatii roboratam, coram quibus antecedens princeps
et religionis cultum et tonsur• ||fol. 104ra|| sacr• adeptus est venerabile signum. Scripturam quoque definitionis
ab eodem edicto ubi gloriosum dominum nostrum Ervigium post se fieri regem exoptat. Alium quoque
informationem iam dicti viri in nomine honorabilis et sanctissimi fratris nostri Iuliani Toletane sedis [v]
episcopi, ubi eum separavit pariter et instruxit, ut cum omni diligentiae ordinem iam dictum dominum nostrum
Ervigium in regno ungere deberet, et sub omni diligentia unctionis ipsius c•lebritas fieret. In qua scriptura et
subscriptio nobis eiusdem Vvambae principis claruit, et omnis evidentia confirmationis earundem scripturarum
sese manifeste monstravit. Quibus omnibus approbatis atque perlectis dignum sane nostro coetui visum est ut
praedictis definitionibus scripturarum nostrorum omnium confirmatione apponatur, ut qui ante tempora [w] in
occultis iudiciis prescitus est regnaturus, nunc manifesto in tempore generaliter omnium sacerdotum habeatur
definitionibus consecratus. Et ideo soluta manus populi ab omni vinculo iuramenti quae praedicto viro Vvambae
dum regnum adhuc tenere testum [x] allegata, hunc solum permansit serenissimum Ervigium principem
obsequenda gratae servitutis famulatu sequatur et libera. Quem et divinum iudicium in regno praelegit, et
decessor princeps successorem sibi instituit, et quod superest quem totius populi amabilitas exquisivit. Unde his
precognitis atque praescitis serviendum est deo soli et praedicto principi nostro [y] Ervigio regi ei quae pia
devotione obsequendum et promptissima voluntate, agendum et enitendum quicquid eius saluti proficiat
quicquid gentis suae utilitatibus et patriae consuluerit. Unde non erit iam deinceps aut anathematis sententia
alienus aut a divinae animadversionis ultione securus quisquis contra salutem eius deinceps aut erexerit vocem
aut commoverit cedem, aut quamque exquisierit ledendi occasionem.
II. DE HIS QUI PAENITENTIAM NON CONSENTIENTES ACCIPIUNT.
Plerumque hi qui miseratio domini etiam nolentibus subvenit beneficiis dei [z] videntur esse ingrati et abuti
gratia largitoris. Quam bene usi poterant consequi abolitionem facinoris. Inpugnant saepe quod honorare
debuerunt, et profanis questibus indultae gratiae munus a se reiciunt quod summis votis amplecti debuerunt.
Etenim multos ||fol. 104rb|| saepe aspeximus in salute positos ultimum desiderantes paenitentiae fructum, et
rursus nimietate egritudinis, ita loquendi et sentiendi perdidisse naturale offitium, ut nulla illis cura salutis suae

267

