arguendum non admittatur nisi proprias causas, non tamen ecclesiasticas si asserere voluerit.

VIII. DE PRESBITERIS VEL CLERICIS ACCUSATIS.
Si autem presbiteri vel diaconi fuerint accusati, adiuncto sibi ex vicinis locis proprius episcopus legitimo numero
collegarum, quos ab eodem accusati petierint, id est una secum in presbiteri nomine episcopi sex, in diaconi tres,
qui ipsorum causas discutiant. Eadem dierum et dilationum, et a communione remotionum, et discussione
personarum inter accussatores [i] et eos qui accussantur forma servata. Reliquorum autem clericorum causas,
etiam solus episcopus loci agnoscat et finiat.
VIIII.
De diversis ordinibus ecclesiae servientibus, ut si quis in causam criminis incurrerit et abnuerit iudicium
ecclesiasticum debeat periclitari. Et ut filii sacerdotum spectacula s•cularia non adeant. Item placuit quisquis
episcoporum presbiterorum et diaconorum [k] seu clericorum cum in ecclesia ei crimen fuerit intentum [l] vel
civilis causa fuerit commota si derelicto ecclesiastico iudicio publicis iudiciis purgari voluerit, etiam si pro ipso
fuerit prolata sententia, locum suum amittat. Et hoc in criminali actione, in civili vero perdat quod evicit, si
locum suum obtinere maluerit. Siquidem ad eligendos iudices undique ecclesiae consortio iudicat, qui de
universa ecclesia male sentiendo de iudicio s•culari poscit auxilium, cum privatorum causas apostolus etiam ad
ecclesiam deferri atque ibi determinari precipiat.
X.
Hoc etiam placuit ut a quibuscumque iudicibus ecclesiasticis ad alios iudices ecclesiasticos ubi est maior
auctoritas fuerit provocatum, non eis obsit quorum fuerit soluta sententia si convinci non potuerint vel inimico
animo iudicasse, ||fol. 32va|| vel aliqua cupiditate aut gratia depravati. Sane si ex consensu partium iudices electi
fuerint, etiam a pauciore numero quam constitutum est non liceat provocari.
XI.
Ut filii sacerdotum vel clericorum spectacula s•cularia non exhibeant, sed nec spectent. Quanquam quidem ab
spectaculo, et omnes laici prohibeantur. Semper enim christianis omnibus hoc interdictum est, ut ubi blasphemi
sunt non accedant [m] .
XII.
Item placuit ut filii vel filiae episcoporum vel quorumlibet clericorum gentilibus vel hereticis aut scismaticis
matrimonio non iungantur.
XIII.
Ut episcopi vel clerici in eos qui catholici christiani non sunt, etiam si consanguinei fuerint, per donationes rerum
suarum nihil conferant.
XIIII.
Ut episcopi vel clerici filios suos a sua potestate per emancipationem exire non sinant, nisi de moribus eorum
fuerint, et aetate securi ut possint ad eos iam propria pertinere peccata.
XV.
Item placuit ut episcopi presbiteri et diaconi vel clerici non sint conductores aut procuratores, neque ullo turpi
vel inhonesto negotio victum qu•rant, quia respicere debent scriptum esse: Nemo militans deo implicat se
negotiis s•cularibus.
XVI.
Ut nullus clericorum amplius recipiat quam accommodaverit. Si pecuniam, pecuniam accipiat. Si speciem,
eandem speciem quantum dederit accipiat, et quicquid aliud tantum quantum dederit recipiat.
XVII.
Ut cum omnibus omnino clericis extrane• feminae non cohabitent, sed sol• matres, aviae et materter• amit•
sorores, et filiae fratrum aut sororum, et quaecumque ex familia domestica necessitate, etiam antequam
ordinarentur iam cum eis habitabant. Vel si filii eorum iam ordinatis parentibus uxores acceperunt, aut servis non
habentibus in domo quas [n] ducant, aliunde ducere necessitas fuerit.
XVIII.
Ut episcopi et presbiteri et diaconi non ordinentur, priusquam omnes qui sunt in domo eorum christianos
catholicos fecerint.

96

