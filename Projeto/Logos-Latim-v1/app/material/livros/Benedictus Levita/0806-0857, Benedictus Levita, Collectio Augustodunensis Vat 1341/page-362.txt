7.30

ITEM LEONIS PAPAE AD PULCHERIAM AUGUSTAM

LXV. ITEM LEONIS PAPAE AD PULCHERIAM AUGUSTAM, UNDE SUPRA.
GLORIOSISSIM• ATQUE PIISIM• PULCHERI• AUGUS. Gaudere me plurimum et exultare in domino pietatis
[a] tu• scripta fecerunt, quibus evidenter ostenditur quantum catholicam diligas fidem, et quantum hereticum
detestaris errorem. Heresis quippe est nimis impia, et evvangelicae [b] veritatis inimica, quae non portionem
aliquam l•dere, sed ipsa christian• religionis conatur fundamenta convellere. Negans sempiterni patris filium
sempiternum, de utero beat• virginis matris veram carnem nostr• sumpsisse natur•, et eos damnatione percellens,
qui ab evangelica [c] et apostolica fide nullo deduci errore potuerunt. Illudque frustra praetendens quod Nicen•
sinodi fidem teneat, cuius eum constat esse alienum gloriosissima augusta. Unde quia non deserit ecclesiam
suam divina protectio dicente domino: Ecce ego vobiscum sum omnibus diebus usque ad consummationem
saeculi, eodemque opere eadem mente spiritus dei et clementie vestr• sollicitudinem et curam nostri cordis
accendit, ut de remediis procurandis eademque utrique cuperemus, qu• prius petivi, nunc quoque instantius peto,
maiore utens fidutia depraecandi posteaquam praesidium venerande exortacionis accepi. Spero autem adfuturam
misericordiam dei, quod cooperante vestra clementia pestiferi erroris possit morbus auferri, ut quicquid ipso
inspirante atque auxiliante potuerit salubriter fieri, cum vestr• fidei laude peragatur. Quoniam res omnes aliter
tute esse non possunt, nisi quae ad divinam confessionem pertinent et regia et sacerdotalis defendat auctoritas.
Data XVI kl APR, Valentino augusto septies, et Avieno, vv cc consulibus era CCCCLXXXVIII.

362

