temptaverit, et communione et consortio privetur ecclesiae. Quia durum est ut ad illam conveniat quam expoliare
non metuit, nisi forte spiritu meliori correptus, dum a praesumptione cessaverit, recuperet indulgentiam. Si
autem rationabiliter modesteque unusquisque repetit quod sibi iure debetur, ei absque aliqua animadversione a
metropolitano vel cui iniunxerit, aut res [m] aut ratio non negetur. Hos etiam omnes canones constringunt, qui
tam in praeteritum quam in futurum res ecclesiae vel episcopi usurpantes diripuerint.
IIII.
Illud etiam provido consilio decernentes ut quia saepe sanctorum antestitum per abstinentiam commendatoris
episcopi exsequiae differuntur, ita ut veneranda pontificis membra dum tardius funerantur iniuriae omnino
subiaceant, episcopus qui post mortem fratris ad sepeliendum eum solet invitatus occurrere infirmum magis et
adhuc in corpore positum ammonitus visitare non differat, ut aut de relevatione sacerdotis amplius gaudeat, aut
certe de ordinatione domus suae fratrem ammoneat, eiusque probabilem voluntatem in effectum transmittat, ac
recedentem a saeculo oblatum in eius commendatione sacrifitium deo mox sepulturae tradat diligentissime et
superius constituta canonice non differat adimplere. Si autem ut fieri solet antestis obitu repentino discesserit et
conlimitanei sacerdotes de longinquo minime adesse potuerint, uno die tantum cum sua nocte exanimatum
corpusculum sacerdotis manet, ne sine fratrum ac religiosorum frequentia vel psallentium excubatione ||fol.
61vb|| servatum a presbiteris cum omni diligentia in loculo conditum seorsum non statim humetur, sed
honorifice commendetur. Donec sine mora invitato undecumque pontifice ab ipso ut condecet sollempniter
tumuletur, ut et iniuriae tollatur occasio et mos antiquus in sepeliendis sacerdotibus observetur.
V.
Hoc etiam placuit ut vagus atque instabilis clericus, sive etiam in diaconi ministerio, vel presbiteri offitio
constitutus, si episcopus [n] a quo ordinatus est praeceptis non oboedierit, ut in delegata sibi ecclesia offitium
dependat assiduum, quousque in vitio permanserit, et communione et honore privetur.
VI.
Ut nullus alienum clericum secundum decreta canonum sine consensu episcopi sui audeat ordinare, sed nec
ullum sanctorum sacerdotum quispiam ordinet qui localem se futurum primitus non spoponderit, ut per hoc
nullus a regula vel disciplina ecclesiastica deviare permittatur impunae.
VII.
Celsinus in Christi nomine episcopus, kk, subscripsi. Setabius episcopus, subscripsi. Benagius episcopus,
subscripsi. Ampelius, episcopus, subscripsi. Salustius archidiaconus, vicarius domini mei, Marcelli episcopi
subscripsi.

189

