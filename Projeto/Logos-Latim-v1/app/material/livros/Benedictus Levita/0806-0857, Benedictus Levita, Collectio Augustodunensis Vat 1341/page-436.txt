7.82

EIUSDEM LEONIS AD AFRICANOS EPISCOPOS

LXXI. EIUSDEM LEONIS AD AFRICANOS EPISCOPOS.
I. Ne inlicitae person• ad episcopatum provehantur.
II. De Donato novatianorum episcopo et de Maximo ex donastis [a].
III. De Aggario et Tiberino qui ex laicis fuerant ordinati.
IIII. De virginibus qui vim barbaricam pertulerunt.
V. De statutis canonum conservandis.
LEO UNIVERSIS EPISCOPIS PER AFRIcam constitutis in domino salutem. Cum de ordinationibus
sacerdotum quaedam apud vos [b] inlicite usurpata celebrior ad nos fama narraret, ratio pietatis exegit, ut pro
sollicitudinem quam universe •cclesi• ex divina institutione dependimus, rerum fidem studeremus cognoscere.
Vicem curae nostrae proficiscenti a nobis, fratri et consacerdoti nostro potentio iniungentes qui secundum scripta
quae per ipsum ad vos direximus de episcopis quorum culpabilis ferebatur electio quid veritas haberet inquireret,
nobisque omnia fideliter indicaret. Unde quia idem plenissime notiti• nostrae cuncta reseravit, et sub quibus
qualibusque rectoribus, quaedam Christi plebes in partibus provinti• Cesariensis habeantur sincera nobis
relatione patefecit, necessarium fuit ut dolorem cordis nostri quod pro dominicorum gregum periculis aestuamus,
datis nunc ad vos litteris promeremus. Mirantes tantum apud vos per occasionem temporis inpacati aut
ambientium presumpsitionem [c] , aut tumultum valuisse popularem, ut indignis quibusque et longe extra
sacerdotale meritum constitutis, pastorale fastigium et gubernatio ecclesie crederetur. Non est hoc consulere
populis, sed nocere. Nec praestare regimen, sed augere discrimen. Integritas enim praesidentium, salus est
subditorum. Et ubi est incolumitas oboedienti•, ibi sana est forma doctrin•. Principatus autem quem aut seditio
extorsit, aut ambitus occupavit, etiam si moribus atque actibus non offendit, ipso tamen initii sui est pernitiosus
exemplo, et difficilis est ut bono peragantur exitu, quae malo sunt inchoata principio. Quod si in quibuslicet
ecclesie gradibus providenter scienterque ||fol. 168vb|| curandum est ut in domo domini nihil sit inordinatum
nihilque preposterum quanto magis elaborandum est, ut in electione eius qui supti [d] omnes gradus constituitur
non erretur? Nam totius famule domini status et ordo notabitur si quod requiritur in corpore, non invenitur in
capite. Ubi est illa beati Pauli apostoli per spiritum dei emissa preceptio qua in persona Timothei omnium
sacerdotum Christi numerus eruditur, et inde unicuique nostrum dicitur: Manus cito nemo inposueris neque
communicaberis [e] peccatis alienis? Quid est cito manus imponere, nisi ante aetatem maturitatis, ante tempus
examinis, ante meritum laboris ante experientiam disciplinae [f] sacerdotalem honorem tribuere non probatis? Et
quid est communicare peccatis alienis? Nisi talem effici ordinantem qualis ille est qui non meruit ordinari? Sicut
enim boni operis sibi comparat fructum qui rectum tenet in eligendo sacerdote iudicium, ita gravi semetipsum
afficit dampno, qui ad suae dignitatis collegium sublimat indignum. Non enim in cuiusquam persona
praetermittendum est quod institutis generalibus continetur. Ne putandus est honor ille legitimus, qui fuerit
contra divin• legis precepta [g] conlatus. Dicente enim apostolo, ut inter alias electionis regulas is episcopus
ordinetur, quem unius uxoris virum fuisse aut esse constiterit, tam sacra semper habita sit ista praeceptio ut etiam
de muliere sacerdotis eligendi eadem intellegeretur servanda conditio. Ne forte illa prius quae in matrimonium
eius veniret qui aliam non habuisset uxorem alterius viri esset experta coniugium. Quis igitur dissimulare audeat
quod in tanti sacramenti perpetratur iniuriam? Cum huic magno venerandoque misterio ne divinae quidem legis
statuta defuerint, quibus evidenter est definitum, ut virginem sacerdos accipiat, et alterius thorum nesciat
coniugis, quae uxor futura est sacerdotis. Iam tunc enim in sacerdotibus figurabatur Christi et •cclesi• spiritale
coniugium. Et quoniam vir caput est mulieris, discat sponsa verbi non alium virum nosse quam Christum qui
merito unam elegit, unam diligit, et aliam praeter ipsam suo consortio non adiungit. Si ergo etiam in Veteri
Testamento h•c sacerdotalium coniugiorum forma servata est, quanto magis sub evvangelii iam gratia constituti,
apostolicis debemus servire preceptis, ut quamlibet quis bonis moribus preditus et sanctis operibus inveniatur ||
fol. 169ra|| ornatus. Nequaquam tamen vel ad diaconii gradum, vel ad presbiterii honorem, vel ad episcopatus
culmen ascendat, si aut ipsum non unius uxoris virum, aut uxorem eius non unius viri fuisse constiterit. Monente
vero apostolo atque dicente: Hi autem probentur primo et sic ministrent, quid aliud intellegendum putamus, nisi
ut in his provectionibus non solum matrimoniorum castimoniam, sed etiam laborum merita cogitemus? Ne aut
baptismo rudibus aut a seculari actu, repente conversis officium pastorale credatur, cum per omnes gradus militi•

436

