viscera per carnem humanam adsumpsisse naturam, nec apostecrie [m] factum intra vulvam naturarum
munitione divisum. Nam sicut non est in eo humanitas sine deo edita, sic in cruce non est inpassibilis divinitas a
carnis passione divisa. Quod virgini partus et intemerata fecunditas, et singularis a mortuis resurrectio, et ad
celos declarat ascensio. H•c sic quemadmodum a patribus constituta sunt servata credant, nec definita
transcendant. A quo tramite [n] qui declinant, ipsi sibi nebulam dubitationis obtendunt, nos autem illud
apostolicum contemplantes contentiosis, respondere non necesse est, et nos hanc consuetudine non habeamus
nec ecclesia dei. Haec ideo breviter, quia nec ambigi convenit de rebus, ita per fidem definitis sepius. Et poene
supervacua est alligatio, quae adhibetur instructis, cum super h•c ad clementissimum principem non parva iam
perstrinxerimus. Et quia de Hierosolimitanorum pro confessione respondimus, hoc quoque estimavimus salutis
eorum causa conpetenter addendum ut si communionis apostolice se dederunt unitati professionem suam scripto
indicent, quam legatis nostris apud Constantinopolim positis offerant, aut per suos ad nos dirigant, aut fraternitati
vestre tradant. Eodem tamen sicut diximus tenore conscriptam, qu• ad nos modis omnibus sub nostra ordinatione
deferatur. De Tesalonicensibus quorum ad nos legati per clementissimi et fidelissimi principis filii nostri
ordinationem venerunt ne quid omississe credantur, nosse vos volumen [o] secundum hoc quod domino nostro
Iesu Christo inspirante placuerit causam omnem nostram dispositionem tractandam, et sicut oportet impleri
ordinandam. Haec per fratrem et coepiscopum nostrum venerabilem virum Iohannem sed et filios nostros
Eradium [p] probum et Constantinum diacones ecclesiastico honore dignissimos ad causa [q] pertinentia
rescripsisse contenti, gratulati sumus in viro ordinis nostri emeritum et reliosum [r] nos invenisse propositum, et
cum legationis mandato sapientia et moribus congruens. Votiva eorum res et plena gaudii, ut sint iuxta
estimatione probabiles quos communionis offitii contigerit esse consortes.

477

