negotio terminum inponant, faciet quod sapientissimo consilio suo iudicaverit.

VIII. UT EPISCOPI PASSIM AD COMITATUM NON PERGANT.
Osius episcopus dixit: Inportunitatis nostrae nimia frequentia et iniustae petitiones fecerunt, nos non tantam
habere gratiam aut fiduciam, dum quidam non cessant, ad comitatum ire episcopi et maxime Afri. Qui sicuti
cognovimus sanctissimi fratris, et coepiscopi nostri grati salutaria consilia spernant atque contempnunt, et non
solum ad comitatum, multas et diversas eclesi•, non profuturas perferant causas ut fieri solet aut oportet, ut [g]
aut pauperibus, aut viduis aut pupillis subveniatur, sed et dignitates saeculares, et administrationes quibus quam
postulant. Haec itaque pravitas, olim non solum murmorationes, sed et scandala excitant. Honestum est autem ut
episcopus intercessionem suam his praestet, qui aliqua iniqua vi [h] obprimuntur, aut si vidua affligatur, aut
populus expolietur. Tamen et ista omnia si iustam habeant causam et petitionem. Si vobis ergo fratres karissimi
placet, decernite ne episcopi ad comitatum accedant, nisi forte hi qui religiosissimi imperatoris litteris vel invitati
fuerint vel vocati. Sed quoniam saepe contingit ut ad misericordiam ecclesiae confugiant qui iniuriam patiuntur,
et qui peccantes in exilium vel insulas damnantur, aut certe quamcumque sententiam suscipiunt. Ideoque
subveniendum est his, et sine dubitatione eis petenda per ecclesiam indulgentia, si vero hoc vobis placet,
statuatur. Universi dixerunt: Placet, et constituatur.

VIIII. DE QUIBUS SUPRA. ||fol. 15va||
Osius episcopus dixit: Haec quoque prudentia vestra tractare debet, ut quia decrevistis ne episcopi improbitas
notetur ad comitatum pergendo. Quicumque ergo quales superius memoravimus preces habuerint vel acceperint,
per diaconum suum mittant. Quia persona ministri non erit invidiosa, quae celerius poterit quae impetraverit
referre. Et hoc consequens esse videtur, ut unusquisque qui preces habuerit, eas ad fratres et coepiscopos nostros
qui in maxima civitate, id est qui in metropoli consistunt mittant, et illi per suos diaconos destinent tribuendo
commendaticias epistolas, pari ratione ad fratres et coepiscopos nostros qui in illo tempore in his regionibus et
urbibus morantur, in quibus felix et beatus Agustus rem publicam gubernat. Si vero habet quis episcoporum
amicos in palatio qui cupit aliquid quod tamen honestum est impetrare, non prohibeatur per diaconum suum
rogare, et significare eis quos scit benigna intercessione sibi absenti posse praestare. Qui vero Romam venerit
sicut dictum est, sanctissimo fratri et coepiscopo nostro Romanae ecclesiae preces quas habet tradat. Ut et ipse
prius examinet si honeste et iuste [i] sunt, et prestet diligentiam atque sollicitudinem ut ad comitatum
perferantur. Universi dixerunt, placere sibi.
X. DE QUIBUS SUPRA.
Alipius episcopus dixit: Si propter pupillos et viduas vel laborantes qui causas non iniquas habent susceperint
peregrinationis incommoda, habebunt aliquid iust• rationis. Nunc vero cum ea postulent quae sine invidia
omnium, et reprehensione esse non possunt, non necesse est ire [k] illos ad comitatum.

XI. DE QUIBUS SUPRA.
Gaudentius episcopus dixit: Ea quae salubriter providistis convenienti aestimatione omniumque deo placitura et
hominibus tenere hactenus [l] fortitudinem possunt, si metus huic sententiae coniungatur. Scimus enim etiam
ipsi saepissime propter paucorum inpudentiam, sacrum ac religiosum sacerdotale nomen fuisse reprehensum. Si
igitur contra omnium sententiam aliquis visus fuerit, ambitioni magis placere quam deo, debet scire causis
redditis honorem atque dignitatem se amissurum. Hoc autem sciri et comperi poterit, si unusquisque nostrum qui
in canali constitutus est, cum progredientem episcopum viderit, inquirat transitum eius, causas videat, quo tendit
agnoscat. Et si quidem eum agnoverit ire ad comitatum, requirat illud quod superius comprehensum est ne forte ||
fol. 15vb|| invitatus sit, ut ei facultas eundi permittatur. Sin vero ut superius meminit sanctitas vestra propter
desideria et ambitiones ire ad comitatum temptaverit, neque litteris eius subscribatur, neque in communionem
recipiatur. Si vobis placet, debet omnium sententia confirmari. Universi dixerunt hoc honestum esse, et placere
sibi constitutionem.

XII. DE QUIBUS SUPRA.
Osius episcopus dixit: Sed et moderatio necessaria est dilectissimi fratres, ne subito adhuc quidam nescientes
quid decretum sit in synodo, venerint subito ad civitates eas quae in canali sunt, debet episcopus civitatis ipsius
admonere et instruere illum, et ex eo loco ille mittat diaconum. Admonitus tamen ipse, redeat ad parrochiam
suam.

XIII. UT NE EX LAICO QUOLIBET EPISCOPUS ORDINETUR.
Osius episcopus dixit: Necessarium arbitror, ut diligentissime [m] tractetis si forte aut dives aut scolasticus de
foro aut ex administratore episcopus fuerit postulatus, non prius ordinetur, nisi ante et lectoris munere et officio
diaconi et presbiteri fuerit perfunctus. Et ita per singulos si dignus fuerit, ascendat ad culmen episcopatus. Potest

53

