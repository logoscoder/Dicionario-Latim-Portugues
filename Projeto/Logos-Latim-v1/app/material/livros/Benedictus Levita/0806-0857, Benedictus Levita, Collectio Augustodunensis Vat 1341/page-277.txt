V.
Si quis animas humanas vel angelos ex dei credidit ||fol. 108vb|| substantia extitisse, sicut Manicheus et
Priscillianus dixerunt, anathema sit.
VI.
Si quis animas humanas dicit prius in caelesti [i] habitatione peccasse, et pro hoc in corpora [k] humana [l] in
terra deiectas, sicut Priscillianus dixit, anathema sit.
VII.
Si quis dicit diabolum non fuisse prius bonum angelum a deo factum nec dei opificium fuisse naturam eius, sed
dicit eum ex tenebris emersisse, nec aliquem sui habere auctorem, sed ipsum esse principium atque substantiam
mali, sicut Manicheus et Priscillianus dixerunt, anat¶em.
VIII.
Si quis credit quod aliquantas inmundas creaturas diabolus fecerit, et tonitrua et fulgora et tempestates et
siccitates ipse diabolus sua auctoritate faciat, sicut Priscillianus dixit. Anathema sit.
VIIII.
Si quis animas et corpora humana fatale signo credit adstringi sicut pagani et Priscillianus dixerunt anathema sit.
X.
Si quis duodecim signa id est sidera qu• mathaematici observare solent per signa animae vel corporis membra
dissipata credunt, et nominibus patriarcharum adscripta dicunt, sicut Priscillianus dixit. Anat¶.
XI.
Si qui [m] coniugia humana dampnat, et procreationem [n] nascentium perhorrescit, sicut Manicheus et
Priscillianus dixerunt, anathema sit.
XII.
Si quis plasmationem [o] humani corporis diabolum dicit esse figmentum et conceptionis in uteris matrum
operibus dicit d•monum fieri, propter [p] quod et resurrectionem carnis non credit, sicut Manicheus et
Priscillianus dixerunt. Anathema sit.
XIII.
Si quis dicit creationem universae carnis, non opificium [q]
Manicheus et Priscillianus dixerunt, anat¶m.

dei, sed magnorum esse angelorum, sicut

XIIII.
Si quis inmundos putant cibos carnium quam deus in usu hominum dedit, et non propter afflictionem corporis sui
sed quasi inmunditiam putaverit, ita abstineat ab eis ut nec olera cocta cum carnibus [r] pregustet, et sicut
Manicheus et Priscillianus dixerunt. Anathema sit.
XV.
Si quis clericorum praeter matrem aut germanam, vel etiam qui proximi consanguinitate iunguntur alias aliquas
quasi adoptivas feminas secum retinent et cum ipsis habitant, sicut Priscilliani secta ||fol. 109ra|| dicunt,
anathema sit.
XVI.
Si quis quinta feria paschalia quae vocatur caena domini hora legitima post nonam ieiunus in ecclesia missas non
tenet, sed secundum [s] sectam Priscilliani festivitatem ipsius diei ab hora tertia per missas defunctorum solito
ieiunio colit anathema sit.
XVII.
Si quis scripturas quas Priscillianus secundum suum depravavit errorem vel tractatus Dictinii quos ipse Dictimus
[t] antequam converteretur scripsit, sub nomine patriarcharum prophetarum vel apostolorum, et suo errori
consona confixit legit et impia eorum figmenta sequitur aut defendit, anathema sit.
Propositis his capitulis, et relectis. [u] Lucretius episcopus dixit: Quoniam ea qu• catholicis abominata sunt et

277

