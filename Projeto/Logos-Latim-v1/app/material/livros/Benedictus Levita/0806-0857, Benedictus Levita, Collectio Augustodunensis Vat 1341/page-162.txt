dixerint, ab officii honore depositi, in monasterium retrudantur, et ibi tantum||fol. 53vb||modo quamdiu vixerint,
laicam communionem accipiant.

LI. DE EPISCOPIS QUI PER TESTAMENTUM DE REBUS ECCLESIAE ALIQUID
CONTULERINT.
Si episcopus condito [g] testamento aliquid de ecclesiastici iuris proprietate legaverit aliter non valebit nisi
tantum de iuris proprii facultate suppleverit.

LII. DE CLERICIS QUI SINE EPISTOLA SUI PONTIFICIS PROFICISCUNTUR.
Presbiter aut diaconus vel clericus sine antistitis sui epistolis ambulans, communionem ei nullus inpendat.

LIII. DE PRESBITERIS PARROCHITANIS RES ECCLESIAE DISTRAHENTIBUS
[h].
Quicquid parrochiarum presbiter de ecclesiastici iuris possessione distraxerit, inane habeatur et vacuum
venditore conparantis, et actione vendentis.

LIIII. DE EISDEM
COMPARETUR.

UT

QUICQUID

EMERINT

IN

NOMINE

ECCLESI•

Presbiter dum diocesim tenet de his qu• emerit ad ecclesi• nomen scripturam faciat aut ab eius quam tenet
ecclesiae ordinatione discedat.

LV. UT SACERDOTES ET LEVITE CANES AD VENANDUM ET ACCIPITRES
NON HABEANT.
Episcopis presbiteris diaconibus, canes ad venandum aut accipitres habere non liceat. Quod si quis talium
personarum in hac voluntate detectus fuerit, si episcopus est tribus mensibus se a communione suspendat,
presbiter duobus mensibus se abstineat, diaconus uno ab omni officio vel communione cessabit.

LVI. DE VENDITIONIBUS QUAS ABBATES FACERE PRAESUMUNT.
In venditionibus quas abbates facere praesumunt, haec forma servetur, ut quicquid sine episcopi notitia venditum
fuerit ad potestatem episcopi revocetur. Mancipia vero monachis donata, ab abbate non liceat manumitti.
Iniustum enim putamus ut monachis cotidianum rurale opus facientibus, servi eorum libertatis otio potiantur.
LVII.
Unum abbatem duobus monasteriis interdicimus praesidere.
LVIII.
Cellulas novas aut congregati unculas [i] monachorum absque episcopi notitia prohibemus institui.
LVIIII.
Clerici quilibet quaecumque diuturnitate temporis de ecclesiae remuneratione possederint, in ius proprium
praescriptione temporis non vocetur, dummodo pateat ecclesiae rem fuisse, ne videantur etiam episcopi
administrationes prolixas aut praecatorias cum ordinati sunt facere debuisse, aut diu retentas facultates, in ius
proprietatis suae posse transscribere.
LX.
Lapsis id est qui in catholica fide baptizati sunt si praevaricatione damnabili post in heresim transierint, grandem
redeundi difficultatem sanxit antiquitas. Quibus nos ||fol. 54ra|| annorum multitudinem breviatam, paenitentiam
biennii conditione infrascriptae observationis inponimus. Ut praescripto biennio, tertio sine relaxatione ieiunent.
Et ecclesiam studeant frequentare in paenitentum loco standi et orandi humilitatem ita noverint observandam ut
etiam ipsi cum caticumini egredi commonentur abscedant. Hoc si observare voluerint constituto tempore
admittendis ad altarium observatio relaxetur. Quod si ardua vel dura forte putaverint, statuta praeteritorum
canonum implere debebunt.

LXI. DE INCESTIS CONIUGIIS.
De incestis coniunctionibus nihil prorsus veniae reservamus, nisi cum adulterium separatione sanaverint.
Incestos vero nullo coniugii nomine deputandos quos etiam designare funestum est, hos enim esse censemus: Si
quis relictam fratris quae pene prius soror extiterat, carnali coniunctione polluerit. Si quis frater germanam
uxorem acceperit. Si quis novercam duxerit. Si quis consobrin• se sociaverit [k] . Si quis relictae vel filiae

162

