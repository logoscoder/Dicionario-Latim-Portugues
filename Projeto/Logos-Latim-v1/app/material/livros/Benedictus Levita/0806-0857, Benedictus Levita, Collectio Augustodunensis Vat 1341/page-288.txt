Episcopum non liceat ante finem vitae alium in loco suo constituere successorem. Si quis autem hoc usurpare
temptaverit, talis constitutio irrita erit. Non ergo aliter fieri oportet nisi cum consilio et iudicio episcoporum, qui
post exitum precessoris potestatem habent dignum eligere.
VIIII. DE INRUPTIONE VACANTIS ECCLESI•.
Si quis episcopus vacans in eclesiam non habentem episcopum subripiens populos sine concilio integri ordinis
inruerit etiamsi populus quem seduxit desideret illum alienum eum ab eclesia esse oportet. Integrum autem et
perfectum concilium dicimus illud in quo metropolitanus episcopus fuerit.
X. DE EPISCOPO NECESSITATE VACANTEM.
Si quis ordinatus per contentionem populi aut pro aliqua ratione et non pro sua culpa in parroechia quae ei fuerit
data non erit hunc oportet honorem sacerdotii tantummodo contingere, ita ut de rebus eclesiae in qua convenit
sibi nihil pr•sumat. Sustineat autem quid de eo sanctum concilium iudicare voluerit.
XI. DE CONTEMPTORE EPISCOPO.
Si quis episcopus ab eo ordinatus noluit agere sacerdotium, neque consenserit sibi commissa eclesia ambulare
istum talem excommunicare oportet. Quod si coactus consenserit sanctum concilium quod placet de eodem
terminet.
XII. DE SEDITIOSO EPISCOPO.
Si quis episcopus ordinatus fuerit et non vult ipsam parroechiam suscipere in qua nominatus est, sed alibi vult
ordinari, et vim facit, ac seditiosus concitat contra eos qui illum ordinaverunt, hunc ab honore oportet removeri.
Si quis autem in pristino honore presbiterii vult stare, non vetetur, ut gradum quem habuit retineat. Quod si
reluctatus fuerit etiam de honore presbiterii deponatur.
XIII. DE DISSENSIONE IUDICII.
Si quis episcopus in aliquibus causationibus iudicatur, et viderit ipsos episcopos qui in provintia sunt inter se
iudicio discrepare, ut alii videantur eum qui iudicatur iustificare alii condemnare pro definitione huius
dissensionis hoc placuit sancto concilio ut de provintia vicina alter metropolitanus convocetur episcopus, ut per
eum confirmetur, quod secundum rectum placuerit canonem.
XIIII. DE PRESUMPTIONE EPISCOPI IN REBUS ECCLESIAE.
Si quis episcopus nulla ecclesiasticae rationis necessitate conpulsus in suo clero aut ubi forte non est presbiter de
rebus ecclesiasticis aliquid praesumpserit ||fol. 112va|| vendere, res ipsas ecclesie propri• restaurare cogatur, et in
iudicio episcoporum deiciatur auditus, et tamquam furti, aut latrocinii reus a suo privetur honore.
XV. DE REBUS •CCLESIAE GUBERNANDIS.
Quae sunt eclesi• conservari communi diligentia et bona conscientia et fide dei qui omnia videt et iudicat
gubernari oportet cum iudicio et potestate episcopi, cui etiam omnis populus et congregatio commissa est
animarum. Manifesta autem debent esse quae ad eclesiam pertinent in conscientia eorum qui circa episcopos
sunt, presbiter et diaconus, ut hi omnes sciunt quae sunt eclesiae propri•, ut si episcopi contigerit transitus, eos
nihil latere possit, ex his qu• ad eclesiam pertinent, ut nullomodo possint minui et perire. Neque res propriae
episcopi debent inportunitatem pro rebus eclesi• pati [r] . Dignum vero et iustum est apud deum et homines, ut ea
qu• episcopi propria sunt cui voluerit derelinquat, et quae eclesiae sunt eidem conserventur eclesiae, ut nec
eclesia patiatur damnum, neque episcopus pro rebus eclesi• in suis scribantur, ne post eius obitum in causis
incidant qui ad eum pertinent nec ipse in maledictum incidere videatur.
XVI. DE REBUS ECCLESIAE DISPENSANDIS.
Episcopus habeat potestatem in rebus eclesi• ut dispenset necessitatem habentibus cum omni reverentia et timore
dei. Participare et eum oportet qu• necessaria sunt, si tamen ipse aut qui cum eo sunt, fratres indiguerint [s]
aliquid ut necessitatem nullomodo patiantur, secundum apostolum dicentem: Victum [t] et tegumento his
contenti sumus. Si autem res ecclesiasticas episcopus in suas voluntates usurpare voluerit, et loca eclesi• et
frugus agrorum non cum presbiterorum vel diaconorum consilio contaminaverit aut fratribus vel filii [u] vel
quibuscumque propinquis suis dederit potestatem ut per eos latenter res ledantur eclesi•, hunc oportet obnoxium
esse concilio. Sin aliter episcopus vel qui cum eo sunt presbiteri aut diaconi accusentur, quia qu• ex reditum, vel
ex quolibet actu eclesiae veniunt, in suos sinus colligunt, et pauperibus fraudant, et fame conficiunt. Hoc enim
corripi oportet secundum quod ordinatum fuerint a sancto concilio.
XVII. DE HIS QUI DE MINISTERIO ECCLESIAE ALIQUID VENDIDERINT.
Si quis presbiter aut diaconus inventus fuerit aliquid de ministeriis eclesi• venundasse, quia sacrilegium

288

