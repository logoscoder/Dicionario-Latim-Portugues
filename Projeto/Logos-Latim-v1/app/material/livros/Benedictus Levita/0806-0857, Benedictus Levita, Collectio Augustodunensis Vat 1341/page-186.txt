tamen ut omni tempore vitae suae fletibus et humilitati [i] insistant. Si vero clerici fuerint offitium eis
ministrandi recuperare non liceat. Attamen in choro psallentium a tempore recept• communionis intersint ipsis
beneficis. In exitu tantum si facinora sua omni tempore vitae suae defleverint, communio eis tribuatur [k] .
III.
De monachis vero id observari placuit quod synodus Agatensis noscitur decrevisse: Hoc tantummodo adiciendo
ut cum pro ecclesiae utilitate aliquos episcopus probaverit, in clericatus offitio promovendos cum abbatis
voluntate debeant ordinari. Ea vero quae in iure monasterii de facultatibus offeruntur, in nullo diocesana lege ab
episcopis contingantur. Si autem ex laicis, quisquam a se factam ||fol. 60va|| basilicam consecrari desiderat,
nequaquam eam sub monasterii specie ubi congregatio non colligitur vel regula ab episcopo non constituitur, a
diocesana lege audeat segregare.
IIII.
De his qui se incesti pollutione commaculant placuit quousque in ipso detestando et inlicito carnis contubernio
perseverant usque ad missam tantum caticuminorum in ecclesia admittantur. Cum quibus etiam nec cibum
sumere ulli christianorum, sicut apostolus iussit oportet.
V.
Hi qui altario dei deserviunt, si subito in flenda carnis fragilitate corruerint et domino respiciente digne
p•nituerint [l] , ita ut mortificato corpore cordis [m] contriti sacrifitium deo offerant, maneat in potestate
pontificis vel veraciter afflictos non diu suspendere, vel desidiosos prolixiore tempore ab ecclesiae corpore
segregare. Ita tamen ut sic offitiorum suorum loca recipiant, ne possint ad altiora offitia ulterius promoveri. Quod
si iterato velut canes ad vomitum reversi fuerint, non solum dignitate offitii careant, sed etiam sanctam
communionem nisi in exitu non [n] percipiant.
VI.
Qui penitenti viduae vel virgini religios• vim stupri intulerit, si se ab eo sequestrare noluerit, pariter a
communione [o] christianorum consortio segregentur. Si vero illa quae vim pertulit ad sanctam religionem
redierit, in illo solo sententia excommunicationis teneatur quoadusque publice peniteat.
VII.
Qui sacramento se obligaverit ut litigans cum quolibet, ad pacem nullomodo redeat, pro periurio uno anno a
communione corporis et sanguinis domini segregatus, reatum suum elemosinis, fletibus et quantis potuerit
ieiuniis absolvat. Ad caritatem vero quae operit multitudinem peccatorum celeriter venire festinet.
VIII.
Nullus clericorum servum aut discipulum suum ad ecclesiam confugientem extrahere audeat, vel flagellare
praesumat, quod si fecerit donec digne peniteat, a loco cui honorem non dedit segregetur.
VIIII.
De his qui in praevaricatione rebaptizati [p] sine aliqua necessitate vel tormento dilapsi sunt, placuit ut circa eos
illa Niceni synodi statuta serventur. Quae de praevaricatoribus censita esse noscuntur. Id est ut septem annis inter
caticuminos orent, et [q] duos inter catholicos, et postea moderatione et clementia episcopi, fidelibus in ||fol.
60vb|| oblatione eucharistiae communicent.
X.
Qui iubente sacerdote pro quacumque culpa ab ecclesia exire contempserit, pro noxa contumatiae tardius [r]
recipiatur ad veniam.
XI.
Si qui clerici in mutuam cedem proruperint prout dignitas offitiorum in tali excessus contumelia pertulerit a
pontifice districtius vindicetur.
XII.
Qui contra decreta canonum indiscrete clericos usque nunc ordinaverunt, eis dominus vel sancta et ecclesiastica
caritas ignoscat. Amodo vero si in tali causa proruperint [s] , decretum canonum quod circa eorum personas
statutum est, id est ut nullum iam ordinare audeant observetur, vel qui deinceps ordinati fuerint deponantur. Hi
vero qui tales hactenus [t] ordinati sunt nullo tempore promoveantur.
XIII.

186

