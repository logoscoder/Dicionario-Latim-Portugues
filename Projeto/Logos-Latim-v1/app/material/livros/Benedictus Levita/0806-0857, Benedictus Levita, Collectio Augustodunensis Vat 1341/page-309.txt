fraterno amore cuncta peragere, et quod sibi quis fieri iuxta dominicam vocem non vult, alii inferre non
pr•sumat, et in qua mensura mensi fueritis, remetietur vobis. Ea vero quae apostolorum pr•dicatione et patrum
instructione praecepimus, semper tenere debemus, ne aliqua nova cudere aut ad noxam fratrum super intendere
videamur, sed alterutrum onera [k] portemus, ut iuxta apostolum legem domini implere valeamus. Tempus enim
congruum praevideri oportet, quando uniuscuiusque accusat• person• causa rectissime in medio producatur,
quatenus gravitatem eius et consonantiam quae contra patrum decreta vel synodum confessionem prodi minime
cognoscatur. Quam ordinabiliter omnes intendant, ut ad eam in omnibus rationabiliter respondeant, et iuste se
velle manifeste ostendant, nullus autem introducatur personaliter, sed accusatores et accusati, aequa audiantur
ratione iuxta quod gestorum ordo exigit. Accusatores vero et iudices, non idem sint, sed per se accusatores, per
se iudices, per se testes, per se accusati, unusquisque in suo ordinabiliter ordine. Nam inscriptio primo semper
fiat, ut talionem calumniator recipiat, quia ante inscriptionem nemo debet iudicari, vel dampnari, cum et saeculi
leges, haec eadem retineant. ||fol. 119ra|| De quibus omnibus vera semper fiat aequitas, quatinus accusationis et
iuditii ac testimonii mercedem per veritatem gestorum consequi valeant. Scriptum est enim: Abhominatio
domino labia mendatia, et testem fallacem proferentem mendacia et seminantem inter fratres scandala atque
litigia [l] . Ipso monente atque dicente: Non facies calumniam proximo tuo, nec vi opprimes eum, non facies
quod iniquum est, nec iniuste iudicabis, non considerabis personam pauperis, nec honores vultum potentis, iuste
iudica proximo tuo, et quod tibi non vis fieri, alteri ne facias et reliqua. Et maxime pr•ceptum habentes
apostolicum, attendere nos ipsos, et gregi in quo nos spiritus sanctus posuit episcopos regere dei ecclesiam quam
adquisivit per sanguinem suum proprium. convenit. Et iterum: Attendere lupos, attendere malos operarios qui
perversa faciunt, et adversa locuntur, ut detrahere semper discipulos domini et infamare queant. Quos corrigere
vos et omnes domini sacerdotes summo studio oportet, quia peius malum non est, quam ut cives civibus
invideant, et sacerdotes vel clerici, sacerdotibus vel pontificibus insidientur. Testante etiam veritatis voce: Qui
vos tangit, tangit pupillam oculi mei, et qui scandalizaverit unum de pusillis istis, melius est illi ut suspendatur
mola asinaria in collum eius, et demergatur in profundum maris. ET ITEM: Beatus qui non fuerit scandalizatus
in me. Ille procul dubio scandalizatus est in deum, qui eius scandalizat episcopum vel sacerdotem, et multa talia
qu• hic non inseruntur, ne nimis prolixa efficiatur epistola. Monentes quoque instruere debetis, memoratos
vicinos vestros ut a talibus se subtrahant et quae inlicite circa praefixos fratres egerunt cito corrigant, et quos
nobis inconsultis l•serunt nobis inconsultis plena satisfactione sanent, et cito sibi eos reconcilient si noluerint
apostolice sedis suscipere censuram. Nam si quid fortasse in eis aut contra eos emerserat, nostrum fuerat
expectandum examen, ut nostra [m] ut semper huic sedi fuit concessum privilegium aut condempnarentur
auctoritate, aut fulcirentur auxilio. Neque enim suo pro libitu nostra debuerant iura pervadere, absque apostolic•
sedis dispositione mandante. A talibus deinceps omnes se abstineant sacerdotes, qui noluerint ab apostolicae
petr• super quam Christus ut pr•dictum est universalem construxit ||fol. 119rb|| aecclesiam cui episcoporum
summa iudicia atque maiorum causas sicut paulo superius memoratum est reservat• sunt soliditate atque
sacerdotali honore secludi. Induci• enim accusatis in criminalibus episcopis sex mensium vel eo amplius si
necesse fuerit concedend• sunt, quoniam et laicis hoc permissum, nullus s•cularibus imbutus disciplinis ignorat,
quanto magis sacerdotibus qui superiores esse eis non dubitantur. Habetur quoque in decretis patrum sancitum
non fore canonicum quenquam sacerdotum iudicare vel dampnare antequam accusatores canonice examinatos
praesentes habeat, locumque defendendi accipiat, id est inducias •cclesiasticas ad abluenda crimina et cetera.
Nec extra propriam fiat provinciam primo discussionis accusatio sine apostolica praeceptione cui in omnibus
causis debetur reverentia custodiri, quoniam et antiqua docet hoc patrum regula in qua et imperialia pariter
statuta concinunt. Criminum inquiunt discussio ibi agitanda est ubi crimen admissum est. Non aliubi criminum
reus prohibetur audiri. Et alibi in canonibus pr•cipitur, qu•cumque negotia in suis locis ubi orta sunt finienda et
reliqua talia et his similia salva tamen in omnibus apostolica auctoritate, ut nihil in his diffiniatur priusquam ei
placere cognoscatur, qua omnes suffultos esse oportet. Et si quid eis grave intolerandumque acciderit, eius est
semper expectanda censura. Neque enim proterve aut stimulo su• cogitationis impulsus ut s•pe actum agnovimus
detrahere aut accusare praesumat quemquam sacerdotum, quia iniuria eorum ad Christum pertinet, cuius vice
legatione pro populo Christi sanguine redempto funguntur. Causas enim eorum quia dei caus• sunt eius esse
iuditio reservandas, qui valet corpus occidere et animam mittere in gehennam, qui dicit: Mihi vindictam et ego
retribuam. Apud quem conscientia nuda est, cui non absconduntur occulta. Instruendi etiam omnes sunt,
quoniam per nos illis Christus intonuit, non esse ovium lupi insidias praevidere, sed pastoris. Monet igitur beatus
apostolus Paulus ne de his temere leviterque praesumatur iudicium, de quibus nemo potest verius vel melius
iudicare quam deus. Tu autem inquit quare iudicas fratrem tuum, aut cur spernis eum? Omnes enim stabimus
ante tribunal dei. Scriptum est enim: Vivo ego dicit dominus, quoniam mihi flectet omne genu, et omnis lingua
confitebitur domino. Itaque unusquisque nostrum ||fol. 119va|| pro se rationem reddet deo. In hoc ergo non sibi
quispiam temerarios ausus usurpet ut preter quod ad concordiam pertinet aliud agat unde unitas •cclesi•
dissipetur. Non ergo leviter quisquam assentiat in detractione vel iudicatione aut dampnatione fratrum,
maximeque sacerdotum qui proximiores sunt deo, et qui proprio ore Christi corpus conficiunt, quia ob hoc venit
ira dei in filios pr•varicatorum, qui Christum in suis persecuntur membris. Nolite fratres nolite effici participes
eorum, nec communicetis peccatis talium aut infructuosis verbis illorum. Magis autem et redarguite talium

309

