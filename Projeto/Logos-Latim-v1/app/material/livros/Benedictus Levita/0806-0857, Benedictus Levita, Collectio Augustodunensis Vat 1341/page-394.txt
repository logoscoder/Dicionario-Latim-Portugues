7.60

ITEM INNOCENTII PAPAE AD LAURENTIUM SINIENSEM EPISCOPUM

XXV. ITEM INNOCENTII PAPAE AD LAURENTIUM SINIENSEM EPISCOPUM.
I. De bonosiacis quod Iudeis sint comparandi.
II. De suscipiendis clericis quos Bonosus antequam damnaretur ordinasse cognoscitur.
INNOCENCIUS, LAURENTIO EPISCOPO SINIENSI. DIU MIrati sumus dilectionis tu• litteris lectis hereticos
Photini vena [a] sectantes, in territorio dilectionis tu• non solum esse, sed et publice sibi conventicula in
aliquorum possessionibus praeparare. Cum de toto pene orbe nusquam tam multi quam apud vos delegerint
habitare. Quorum doctrin• nefarie, auctor Marcus dudum de urbe pulsus, temeritatis tante est ductus audatia, ut
primum sibi inter eos vindicet locum. Sed ne ulterius debacchandi habeant facultatem, et animas simplicum ac
rusticanorum secum in gehennam, cui destinati sunt trahant, actum est adversum eos a defensoribus ecclesi•
nostrae, quod eos possint expellere. Ut qui Christum deum et patris substantia ante saecula negant genitum, hi
cum Iudeis qui eius deitatem negaverint et nunc usque negant, participium habeant dampnationis. Tuum est
frater karissime qu• precepta sunt non segnius, ne plebem tibi creditam dissimulatione disperdas et incipias deo
de perditis reddere rationem.
II. DE SUSCIPIENDIS CLERICIS QUOS BONOSUS ANTEQUAM DAMNARETUR ORDINASSE
COGNOSCITUR. ||fol. 152ra||
Innocentius Martiano episcopo Naisitano: Superiori tempore si tamen recte recordor memini me tam, ad
dilectionem tuam quam ad fratres et coepiscopos nostros Rufum et ceteros huiusmodi litteras de clericis
Naissensibus transmisisse [b] . His videlicet qui se ante dampnationem Bonosi asserebant ab eodem tam
presbiteros quam diaconos ordinatos. [c] Ut si relicto atque dampnato eius errore vellent ecclesi• copulari,
libenter reciperentur, ne forte qui essent digni recuperand• salutis in eodem errore reciperent. Verum nunc [d] in
Ravennati urbe mihi constituto propter Romani populi necessitates [e] creberrimas, Germanium qui se asserit
esse presbiterum atque Lupentium qui se diaconum dicit, multorum talium quasi legatione suscepta prece fusa
dolores proprios exprimere gestiverunt. Asserentes se quidem ecclesias dilectionis tu• quidem constitutas
parrochias retinere, sed tuam communionem non potuisse mereri. Ea videlicet ratione, quia Rustitius quidam
nomine iterata ordinatione presbiterum [f] suscepisset. Et non levi impedimento fit, dum aut illi dolent
huiusmodi hominem in ecclesia retineri, aut ille si peccare debere in alios arbitretur, quemadmodum in se
agnoscit esse peccatum, et quamvis de eadem re plenius litter• meae contineant quas superius memoravi, tamen
etiam nunc admonendam duximus fraternitatem tuam, ut si vere constat aliquos ante dampnationem Bonosi ab
eodem ordinatos postea voluisse vel nunc velle reverti, eos recipiendos esse censemus. Maxime cum [g]
memorati asserant se in tantum anteriori tempore ordinatos, ut sanct• recordationis virum Cornelium episcopum
Sirmensis urbis necnon et fratrem nostrum Nicetam aliosque nonnullos fuisse praesentes, cum honoribus quos se
habere commemorant augerentur. Unde frater karissime si eorum assertio fidem recipit veri, suscipiendos esse
ambigere non debes, quos tamdiu ecclesias sibi creditas passus es retinere.

394

