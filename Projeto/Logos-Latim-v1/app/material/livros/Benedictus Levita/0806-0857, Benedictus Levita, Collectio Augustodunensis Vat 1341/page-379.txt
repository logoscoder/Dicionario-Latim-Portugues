7.45

ITEM INNOCENTII AD MAXIMUM ET SEVERUM EPISCOPOS

X. ITEM INNOCENTII AD MAXIMUM ET SEVERUM EPISCOPOS, DE HIS QUI IN PRESBITERIO
FILIOS GENUERINT, UT AB OFFICIO REMOVEANT.
INNOCENTIUS, MAXIMO ET SEVERO EPISCOPIS PER BRitios. Ecclesiasticorum canonum norma nulli
esse debet incognita sacerdoti, quia nesciri h•c a pontifice satis est indecorum. Maxime cum a laicis religiosis
viris, et sciatur et custodienda esse ducatur. Nuper quidem Maximillianus filius noster agens in rebus huiusmodi
qualem querelam detulerit, libelli eius series adnexa declarat.
XI. QUOD HI QUI IN PRESBITERIO FILIOS GENUERINT REMOVERI AB OFFICIO DEBEANT.
Qui zelo fidei ac disciplin• ductus, non patitur ecclesiam pollui ab indignis presbiteris quos in presbiterio filios
asserit procreasse. Quod non licere exponerem, nisi nossem vestram [a] prudentiam legis totius habere notitiam.
Et ideo fratres karissimi libelli qui subiectus est tenore perspecto, eos qui talia perpetrasse dicuntur, iubebitis eos
in medio collocari. Discussisque obiectionibus qu• ipsis presbiteris impinguntur, si convicti fuerint a sacerdotali
removeantur officio. Quia qui sancti non sunt, sancta tractare non possunt, atque alieni efficiantur a ministerio,
quod vivendo inlicite ||fol. 149va|| polluerunt. Miramur autem h•c eorum dissimulare episcopos ut aut conhibere
aut nescire esse inlicita iudicentur.

379

