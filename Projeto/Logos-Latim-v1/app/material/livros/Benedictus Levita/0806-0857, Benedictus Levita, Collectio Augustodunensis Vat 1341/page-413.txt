quisquis mortis tempore poenitentiam denegaverit. Et desperavit de clementia dei, qui eum ad subveniendum
morienti sufficere vel momento posse non credit [g] . Perdidisset latro in cruce premium ad Christi dexteram
pendens, si illum unius horae poenitentia non iuvisset. Cum esset in poena poenituit, et per unius sermonis
promissionem habitaculum paradisi deo promittente promeruit. Vera ergo ad deum conversio in ultimis
positorum, mente potius est aestimanda non tempore. Propheta hoc taliter asserente: Cum conversus ingemueris,
tunc salvus eris. Cum ergo dominus sit cordis inspector, quovis tempore non est deneganda poenitentia
postulanti, cum illi se obliget iudici, cui occulta omnia noverit revelari.
III. QUOD PER GRADUS ECCLESIASTICOS AD EPISCOPATUS DEBEAT OFFICIUM PERVENIRI
[h].
ORDINATOS VERO QUOSDAM fratres karissimi episcopos qui nullis ecclesiasticis ordinibus ad tant•
dignitatis fastigium fuerint instituti, contra patrum decreta huius usurpatione qui se hoc recognoscit fecisse
didicimus, cum ad episcopatum his gradus [i] quibus frequentissime cautum est debeat perveniri, ut a minoribus
initiati officiis ad maiora firmentur. Debet enim ante esse discipulus quisquis doctor esse desiderat, ut possit
docere quod didicit. Omnis vitae institutio, ad id quo tendit se ratione confirmat. Qui minime litteris operam
dederit, preceptor esse non potest litterarum [k] . Qui non per singula stipendia creverit, ad meritum ordinem
stipendii non potest pervenire. Solum sacerdotium inter ista rogo vilius est? Quod facilius tribuitur, cum
difficilius impleatur. Sed iam non satis est laicos ordinare, quos nullus fieri ordo permittit, sed etiam quorum
crimina longe lateque per omnes poene sunt nota provintias pontifices ordinantur. Daniel enim nuper missa
relatione ex orientalibus ad nos partibus ab omni quod tenuerat virginum ||fol. 159vb|| monasterio, nefariis est
obiectionibus accusatus. Multa de multis obiecta flagitia. In quanam [l] lateret terrarum parte qu•situs est, ut si
su• innocentiae confideret, contra iuditium postulatum minime declinaret. Missae ad Aralatensem [m]
episcopum per Fortunatum subdiaconum nostrum praeceptiones ut ad iuditium destinaretur episcopale. Tantis
gravatus testimoniis, tanta facinorum accusatione pulsatus, sacrarum ut dicitur virginum pollutus incesto,
episcopus asseritur ordinatus et ut in nostris libellis scrinii [n] continetur, quorum ad vos quoque exemplaria
direximus, in pontificii dignitatem hoc tempore quo ad causam dicendam missis a nobis litteris vocabatur,
obrepsit. Sacro nomini, absit iniuria. Facilius est ut hanc dignitatem tali dando ipse amiserit ordinator, quam eam
optineat ordinatus. Cui comvicto [o] sociabitur, qui eum sibi credidit largiendo pontificium sociandum. Qualis
enim ipse sit, quisquis tales ordinarit, ostendit. His ergo in medium nunc deductis cum plerique vestrum sint qui
apostolicae sedis statuta cognoverint, nobiscum tempore aliquanto versati ad disciplinae normam nostris
conventa adortationibus omnia fraternitas vestra revocare festinet.
IIII. QUOD UNAQUAEQUE PROVINTIA SUO METROPOLITANO DEBEAT ESSE CONTENTA.
Primum iut [p] iuxta decreta canonum unaquaeque provintia suo metropolitano contenta sit, ut decessoris [q]
nostri data ad Narbonensem episcopum continent constituta. Nec usurpationi locus alicui sacerdoti in alterius
concedatur iniuria, sit concessis sibi contentus unusquisque limitibus, alter in alterius provintia nihil presumat.
Nec emeritis in suis ecclesiis, peregrini et extranei et qui ante ignorati sunt ad exclusionem eorum qui bene de
suorum civium merentur testimonio, preponantur, ne novum quod ante coepiscopi non fuit institutum videatur
esse collegium.
V. ||fol. 160ra|| QUOD NOLENTIBUS CLERICIS VEL POPULIS NEMO DEBEAT EPISCOPUS
ORDINARI.
Nullus invitis detur episcopus. Cleri plebis et ordinis consensus et desiderium requiratur. Tunc alter de altera
eligatur ecclesia, se de civitatis ipsius clero cui est episcopus ordinandus, nullus dignus quod evenire non
credimus potuerit repperiri. Primum enim illi reprobandi sunt, ut aliqui de alienis ecclesiis merito preferantur.
Habeat unusquisque suae fructum militiae in ecclesia, in qua suam per omnia officia transegit aetatem. In aliena
stipendia minime alter obrepat, nec alii debitam alter sibi audeat vindicare mercedem. Sit facultas clericis
renitendi, si se viderint pregravari. Et [r] quos sibi ingeri ex transverso agnoverint, non timeant refutare. Qui si
non debitum premium, vel liberum de eo qui eos recturus est debent habere iuditium.
VI. QUOD AB INLICITIS SIT ORDINATIONIBUS ABSTINENDUM.
ABSTINEATUR ETIAM AB INLICITIS ORDINATIONIBUS. NULLUS ex laicis, nullus digamus, nullus qui
sit vidu• maritus aut fuerit ordinetur, sed inreprehensibilis et qualem elegit [s] apostolus fiat. Per Moysen
dominus precepit: Virginem accipiat sacerdos uxorem, subsequitur et supplet apostolus eodem loquutus spiritu,
unius uxoris virum debere episcopum consecrari. Ad hanc ergo eligantur formulam sacerdotes et si quae factae
sunt ordinationes inlicit• removeantur. Quoniam stare non possunt, nec discussionem nostram subterfuge [t]
poterint, quamvis latere se •stiment qui aliter pervenerunt, et ut nulla religionis reverentia obscuritate fuscetur,
non sit vana gloriatio palliatis, episcopalem morem qui episcopi sunt sequantur. Daniel ut diximus qui
accusationem pontificali honore subterfugere se posse credidit et ad fastigium tantum accusatores suos latendo
pervenit, a sanctitatis vestr• ||fol. 160rb|| coetu interim se noverit segregatum, qui se nostro iuditio debet obicere,

413

