Eugenius indignus Toletane sedis, metropolitanus episcopus haec nostrarum definitionum [y] statuta subscripsi,
similiter et alii episcopi scripserunt [z] , numero XVI [a] .
ITEM DECRETUM PRO POTAMIO EPISCOPO.
Adsumere poteramus canonicam, in cantum fratern• laetitiae tibiam quia divina pietas conventum nostrum ad
concordi• convocaverat studia, et convenerat mestitiam vitare quoniam visitatione disciplinae videbamur,
paternas regulas [b] innovasse sed gravius sistrum pro cimbalo sumimus, et funus ||fol. 97ra|| pro carmine
decantamus. Gementesque cum Hieremiae questibus dicimus: Dissolutum est gaudium cordis nostri versum est
luctum chorus noster. Unde et vae coram nobis conspicimus, quoniam cecidisse coronam capitis nostri videmus,
dum tam nobile in infimum corruit, quod instans sublime sanctitatis optimum stetit. Ecce etenim tractantibus
nobis in pace de ecclesiasticis regulis delatum est conventui nostro epistolium confus• confessionis et abolendae
subscriptionis quod Potamius Bacarensis [c] ecclesi• episcopus de factis propriis suis verbis suis annotarat [d]
articulis. Quo reserato quid obliteranda pagina, et abolenda litterarum panderent elementa, fletibus potius quam
sermonibus lacrimosa contio recensuit, tunc salutari• tantum secretimque adunatis pontificibus dei praedictum
episcopum adesse fecimus coram nobis. Quem singultibus adgredientes amplius quam loquelis, reseratam illi
suae deformitatis, et nostrae confusionis protulimus scripturam. Quam accipiens ac recurrens sciscitantibus nobis
utrum sui operis et suae adnotationis intimatio esset. Ille suum actum suique oris eloquium suorumque digitorum
esse robur adseruit, quod illic relegendo praevidit. Rursum divini nominis contestatione hunc adiurantes obtestati
sumus, ut an de se sponte mendacium diceret, aut alicuius violentia praeventus [e] et perterritus talia [f]
enarraret veraciter indicaret. Qui mox flebili voce luminibusque ploratu madentibus et fragore singultuum cum
unius dei nominis iuramento clamavit [g] se, et vera eadem mala de se confiteri, et ad haec confitenda nulla se
violentia praegravari. Unde etiam ferme per novem menses sponte deseruisse regimen eclesiae et ergastulo
quodam pro admisso flagitio acturus paenitentiam se conclusisse praedixit. Tunc per fidelem confessionem et
agnito quod tactu femineo sorduisset declarata licet hunc antiquitas paterna sacris regulis deicere ab honore
decerneret, nos tamen miserationis iura servantes non abstulimus nomen honoris quod ipse sibi sui criminis
confessione. Iam tulerat, sed valida auctoritate decrevimus perpetua poenitentia hunc inservire offitiis et
erumnis. Providentes melius illum per asperam ire paenitentiae solitudinem, ut quandoque perveniret, ad
refrigerii mansionem, quam relictum in voluntatis suae latitudine ad precipitium deici aeterna dampnatione. Tunc
venerabilem Fructuosum eclesiae Dumlensis [h]
episcopum communi omnium nostrorum electione
constituimus eclesi• Bracarensis guberna||fol. 97rb||cula continere. Ita ut omnem metropolim provintiae Gallitiae
cunctosque episcopos populosque conventus ipsius omniumque curam animarum Bracarensis eclesiae
gubernandam suscepiens ita conponat atque conservet, ut et dominum nostrum de rectitudine operis sui
glorificet, et nobis de incolumitate eclesiae eius gaudium prestet. Quia vero ad futurum prospicere convenit ne
exoriri in statu pacis qu•dam commotio litis patrum sententiam qu• iam dictum Potamium episcopum rectitudine
dampnat huic decreto conectere vigilantia nostra procurat.
HIC DATUS CANON EX CONCILIO VALENTINO TITULO IIII.
Nec illud scribere alienum ab eclesiae utilitate censuimus ut sciretis quicumque sub ordinatione vel diaconatus
vel presbiterii vel episcopatus mortali crimine dixerint se esse pollutos, a supradictis ordinibus submovendos,
reos scilicet vel veri confessione vel mendatio falsitatis. Neque enim absolvi potest in his si in se ipsos dixerint,
quod dictum in alios puniretur. Quoniam omnis qui sibi fuerit mortis causa maior homicida est. Multae quidem
et aliae sententiae huic poterant [i] innecti decreto quae praedictum Potamium episcopum severissima austeritate
abicere iubent, sed ex omnibus hanc conscriptam ponere sententiam maluimus, ne si tota condempnationis [k]
edicta replicassemus gravissim• ultionis auctores exsistere videremur. Factum decretum sub die kł deceb anno
feliciter octavo regni gloriosissimi domini [l] Reccesvindi regis. Eugenius indignus Toletane sedis
metropolitanus episcopus, hoc iudicii nostri decretum subscripsi, similiter et alii episcopi subscripserunt id
numero XVI.
ALIUD DECRETUM.
Vidimus tractatibus invenire quod iustum est et experientia esse iudicantium conprobatum, et iuxta summi iudicii
statuta plenior invenitur auctoritas. Ideo mentis intentionem morisque simul studia deducentes in cognitionem
audiendi negotii dilatum est ad nos conventum sancti concilii et directo gloriosi, domini nostri Reccesvindi regis
per illustrem virum VVambanem testamentum gloriosae memoriae [m] sancti Martini eclesie Bracarensis
episcopi qui et Dumlense [n] monasterium visus est construxisse ut reserato eo quid hic memoratus beatissimus
vir decrevisset nostr• cognitioni patesceret quo testamento in omnium conventu relecto conperimus ex ordine a
memorato principe ||fol. 97va|| ad nos esse directum, quoniam idem glorios• memoriae sanctus vir ita decreverat,
ut succedentibus per ordinem regibus ad complementum eius. Ipsius constitutio commendata maneret. Tunc
deinde inlatum est nobis testamentum Ricimiri memorat• eclesiae Dumlensis [o] episcopi, quod de rebus suis in
eadem eclesia decreverat examinatione veredica dirimendum. Quo relecto cognovimus eundem auctorem suum
illi diversae constitutionis edidisse conditiones [p] . Inter quas unam validam conatus est religationem

255

