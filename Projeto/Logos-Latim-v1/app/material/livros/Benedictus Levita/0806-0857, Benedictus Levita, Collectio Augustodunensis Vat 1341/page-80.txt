apparuit, siquidem clericus fuerit de proprio decidat gradu. Si vero laicus sive monachus fuerit, anathema sit.
III.
Pervenit in sanctam synodum quia de his qui in clero connumerantur, quidam propter turpis lucri gratiam,
maiorum possessionum conductiones et causas saeculares suscipiant, et seipsos quidem a ministeriis sanctis per
desidiam separant, ad domos autem sâ€¢cularium concurrant, et substantiarum eorum gubernationes avaritiae causa
suscipiunt. Decrevit igitur sancta et magna synodus neminem deinceps eorum, hoc est non episcopum sive
clericum aut monachum conducere possessiones, aut misceri saecularibus procurationibus, nisi forte qui legibus
ad minorum aetatum tutelas sive curationes inexcusabiles adtrahuntur, aut cui ipsius civitatis episcopus
ecclesiasticarum rerum commiserit gubernacula vel orfanorum aut viduarum quae indefensae sunt, aut earum
personarum quae maximae ecclesiastico indigent adminiculo, propter timorem dei. Si quis vero transgressus
fuerit statuta, correptioni ecclesiasticae subiaceat.
IIII.
Qui vere et pure solitariam eligunt vitam, digni sunt convenienti honore. Quia tamen quidam monachi habitu
utentes, indifferenter per civitates nec non et monasteria seipsos praesumptione propria commendantes, placuit
neminem aut aedificare aut constituere monasteria aut oratorii domum sine conscientia ipsius civitatis episcopi.
Eos vero qui per singulas civitates seu possessiones in monasteriis sunt, subiectos esse debere episcopo, et quieti
operam dare, atque observare ieiunia et orationes in locis in quibus semel deo se devoverunt permanentes. Et
neque communicare ecclesiasticas neque saeculares aliquas attractare actiones, relinquentes propria monasteria,
nisi forte iubeantur propter urguentes necessitates ab ipsius civitatis episcopo. Et neminem servorum suscipi in
monasterium ut sit cum eis monachus, nisi cum domini proprii conscientia. ||fol. 25va|| Praetereuntem vero haec,
decrevimus extra communionem esse, ne nomen domini blasphemetur. Convenit vero civitatis episcopo, curam
sollicitudinemque necessariam monasteriis exhibere.
V.
Propter eos episcopos sive clericos qui de civitate ad civitatem transeunt, placuit definitiones datas a sanctis
patribus habere propriam firmitatem.
VI.
Neminem absolute ordinari presbiterum vel diaconum nec quemlibet in ecclesiastica ordinatione constitutum,
nisi manifeste in ecclesia civitatis sive possessionis aut in martyrio, aut in monasterio hic qui ordinatur, mereatur
ordinationis publicatae vocabulum. Eorum qui absolute ordinantur decrevit sancta synodus vacuam habere
manus impositionem, et nullum tale factum valere ad iniuriam ipsius qui eum ordinavit.
VII.
Eos qui semel in clero taxati fuerint sive in monasteriis deputati, decrevimus neque ad miliciam neque ad
honores saeculares venire. Eos autem qui hoc ausi fuerint facere, et non actum rei penitere maluerint, ut ad hoc
idem revertantur quod ante obtentu dei proposuerunt sibi, anathematizari.
VIII.
Clerici in ptochiis [z] monasteriis aut martyriis constituti, sub potestate sint eius qui in ea est civitate episcopus,
secundum traditionem sanctorum patrum, nec per presumptionem recedant a suo episcopo. Eos vero qui ausi
fuerint rescindere huiusmodi institutionem quocumque modo, vel si noluerint subiacere proprio episcopo, si
quidem fuerint clerici pro personarum ordinatione subiaceant condempnationibus canonum, si vero monachi seu
laici fuerint communione priventur.
VIIII.
Si clericus adversus clericum habeat negotium non relinquat suum episcopum et ad saecularia iudicia concurrat,
sed prius negotium agitetur apud episcopum proprium. Vel certe si fuerit iudicium ipsius episcopi, apud arbitros
ex utraque parte electos audiatur negotium. Si quis vero contra haec fecerit, canonum subiaceat correptionibus.
Et si clericus adversus suum seu alium episcopum habeat causam, apud audientiam synodi provintiae
conqueratur [a] . Si vero contra ipsius provintiae metropolitanum episcopum, episcopus sive clericus habeat
controversiam, pergat ad ipsius diocesis primatem aut certe ad Constantinopolitanae regiae civitatis sedem ut
eorum ibi proprium negotium exquiratur.

X. ||fol. 25vb||
Non licere clericum in ecclesiis duarum civitatum ordinari, sed in ea in qua ab initio ordinatus est, et cuius
expetitio erat ante profugium. Et si propter vanae gloriae desiderium contigerit ut post ad ecclesiam maiorem
confugerit, eum in indubitanter revocari debere ad eam in qua ab exordio ordinatus est, et ibi tantummodo
80

