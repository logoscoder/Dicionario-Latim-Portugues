scripta eiusdem episcopi deferat. Format• autem quae a primatibus vel a quibuscumque episcopis clericis
propriis dantur habeant diem paschae. Quod si adhuc eiusdem anni paschae dies incertus est, ille precedens
adiungatur, quomodo solet post consulatum in publicis gestis adscribi.

XXI. DE HIS QUI IN PLEBES QUAS AD SE PUTANT PERTINERE IN CONVENTIS
HIS A [t] QUIBUS TENENTUR INRUERINT.
Item placuit ut quicumque episcopi quascumque ecclesias vel plebes quas ad suam cathedram aestimant
pertinere, non ita repetunt ut causas suas episcopis iudicantibus agant, sed alio retinente inruerint, sive
volentibus, sive nolentibus plebibus causae suae detrimentum patiantur. Et quicumque iam hoc fecerunt, si
nondum est inter episcopos finita contentio, sed adhuc inde contendunt, ille inde discedat quem constiterit,
praetermissis iudiciis ecclesiasticis ||fol. 44va|| inruisse. Nec sibi quisque blandiatur, si a primat• ut retineat
litteras inpetrarit [u] sed sive habeat litteras sive non habeat, conveniat eum qui tenet, et eius litteras accipiat, ut
eum appareat pacifice tenuisse ecclesiam ad se pertinentem. Si autem ille aliquam questionem retulerit, per
episcopos iudices causa finiatur, sive quos eis primates dederint, sive quos ipsos vicinos ex consensu delegerint.

XXII. DE CLERICIS
CONQUERUNTUR.

QUI

DE

IUCIDIIS

EPISCOPORUM

SUORUM

Item placuit ut presbiteri diaconi vel ceteri inferiores clerici in causis quas habuerint si de iudiciis episcoporum
suorum questi fuerint, vicini episcopi eos audiant, et inter eos quicquid est finiant adhibiti ab eis ex consensu
episcoporum suorum. Quod si et ab eis provocandum putaverint, non provocent nisi ad Affricana concilia vel ad
primates provintiarum suarum. Ad transmarina autem qui putaverint apellandum [v] , a nullo intra [w] Affricam
in communione suscipiatur.
XXIII.
Placuit ut quicumque conversus ab hereticis dixerit se apud eos paenitentiam accipere, unusquisque catholicus
episcopus requirat, ubi et ob quam causam apud eosdem hereticos paenitentiam susceperit. Ut cum certis
documentis hoc ipsum sibi adprobaverit pro qualitate peccati sicut eidem episcopo catholico visum fuerit,
tempus paenitentiae vel reconciliationis decernat.
XXIIII.
Item placuit ut quicumque neglegunt loca ad suam cathedram pertinentia in catholicam unitatem lucrari,
conveniantur a diligentibus vicinis episcopis, ut id agere non morentur. Quod si intra sex menses a die
conventionis non haec fecerint, qui potuerit eas lucrari ad ipsum pertineant. Ita sane ut si ille ad quem pertinuisse
[x] videbantur probare potuerit magis illius electam neglegentiam ab hereticis ut inpune ibi sint, et suam
diligentiam fuisse preventam, ut in eo modo eius cura sollicitior vitaretur, cum hoc iudices episcopi cognoverint
suae cathedrae loca restituant. Sane si episcopi inter quos causa versatur diversarum sunt provintiarum ille
primates det iudices in cuius provintia est locus de quo contenditur. Si autem ex communi placito vicinos iudices
elegerint, aut unus eligatur aut tres. Quod si tres elegerint aut omnium sententiam sequantur aut duorum.
||fol. 44vb||

QUOD ELECTORUM IUDICUM SENTENTIA SPERNI NON DEBEAT [y].
A iudicibus autem quos communis consensus elegerit non liceat provocare. Et quisquis probatus fuerit pro
contumatia nolle obtemperare iudicibus cum hoc prim• sedis episcopo fuerit probatum, det litteras ut nullus ei
communicet episcoporum donec obtemperet.
XXV. UT SI EPISCOPUS NEGLEGAT SUAM DIOCESIM COMMUNIONE
PRIVETUR.
Si in matricibus cathedris episcopus neglegens fuerit adversus hereticos, conveniatur a vicinis episcopis
diligentibus, et ei sua neglegentia demonstretur ut se excusare non possit. Quod si ex die quo convenitur intra sex
menses si in eius provintia exsecutio fuerit et non eos ad unitatem catholicam convertendos curaverit, non ei
communicetur donec impleat. Si autem exsecutor ad loca non venerit, non adscribatur episcopo.
DE EPISCOPIS QUI DONATISTAS COMMUNICASSE MENTITI FUERINT [z].
Si autem probatum fuerit eum de communione illorum fuisse mentitum dicendo eos communicasse quos eos
sciente non communicasse constiterit, etiam episcopatum amittat.

XXVI. DE VIRGINIBUS QU• INFRA XXV ANNOS NECESSITATE COGENTE
VELANTUR.
Item placuit ut quicumque episcoporum necessitate periclitantis pudicitiae virginalis, cum vel petitor potens vel

130

