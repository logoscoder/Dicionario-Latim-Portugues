7.26

EPISTOLA PETRI EPISCOPI RAVENNATIS AD EUTICETEM PRESBITERUM

LXI. EPISTOLA PETRI EPISCOPI RAVENNATIS AD EUTICETEM PRESBITERUM, UBI CONTRA
EIUS ERRORES ILLI [a] APTO EXEMPLO RESPONDIT.
DILECTISSIMO ET MERITO HORABILI [b] filio Euticeti, Petrus episcopus. Tristis legi tristes litteras tuas, et
scripta m•sta merore debito cucurri. [c] Quia sicut nos pax ecclesiarum, sacerdotum concordia, tranquillitas
plebis audire facit gaudium c•leste, ita nos affligit deicit fraterna dissensio presertim cum talibus oriatur ex
causis. Triginta annis human• leges [d] , humanas adimunt quaestiones, et Christi generatio quae divina lege
scribitur inenarrabilis, post tot [e] saecula disputatione temeraria ventilatur? Quid Origenis principiorum
scrutator incurrerit, quomodo Nestorius lapsus est disputans de naturis non latet prudentiam tuam. Magi Iesum in
cunabulis deum misticis muneribus confitentur, et sacerdotes qui sit qui virginali partu de spiritu sancto natus est
dolenda interrogatione desquirunt? Cum vagitum daret Iesus in cunis: Gloria in excelsis deo ||fol. 143ra||
caelestis clamabat exercitus, et modo quando in nomine Iesu omne genu flectitur caelestium terrestrium et
infernorum originis questio commovetur? Nos frater cum apostolo dicimus: Etsi novimus Iesum secundum
carnem, sed nunc iam non novimus, nec possumus iniuriose replicare, qui iubemur honorem dare, et timorem
reddere, et expectare non discutere quem iudicem confitemur. His omnibus respondi frater litteris tuis.

358

