LVIIII.
Discordantes clericos, episcopus vel ratione vel potestate ad concordiam trahat. Inoboedientes, synodus per
audientiam dampnet.
LX.
Clericum scurrilem [h] et verbis turpibus iocularem ab officio retrahendum.
LXI.
Clericum per creaturas iurantem acerrime obiurgandum, si perstiterit in vitio, excommunicandum.
LXII.
Clericum inter aepulas cantantem, supradictae sententiae severitate coercendum [i] .
LXIII.
Clericus qui tempore indicti ieiunii absque inevitabili necessitate ieiunium rumpit, minorem habendum.
LXIIII.
Qui dominico die studiose ieiunat, non credatur catholicus.
LXV.
Paschae sollempnitas, uno die et tempore celebranda.
LXVI.
Clericus qui episcopi circa se districtionem iniustam putat recurrat ad synodum.
LXVII.
Seditionarios numquam ordinandos clericos, sicut nec usurarios, vel iniuriarum suarum ultores.
LXVIII.
Ex paenitentibus quamvis sit bonus clericus non ordinetur, si per ignorantiam episcopi factum fuerit, deponatur ||
fol. 36va|| a clero quia ordinationis tempore, non prodidit fuisse paenitentem. Si autem sciens episcopus
ordinaverit talem, etiam ipse ab episcopatus sui ordinandi dumtaxat potestate privetur.
LXVIIII.
Simili sententia subiacebit episcopus si sciens ordinaverit clericum eum qui viduam aut repudiatam uxorem
habuit aut secundam.
LXX.
Clericus hereticorum aut scismaticorum tam convivia quam sodalitates evitet aequaliter.
LXXI.
Conventicula hereticorum non ecclesia sed conciliabula appellanda.
LXXII.
Cum hereticis nec orandum est nec psallendum.
LXXIII.
Qui communicaverit vel oraverit cum excommunicato sive clericus sive laicus excommunicetur.
LXXIIII.
Ut sacerdos paenitentiam inploranti absque personâ€¢ acceptione, penitentiae leges iniungat.
LXXV.
Ut neglegentiores paenitentes tardius reconcilientur.
LXXVI.
Is qui penitentiam in infirmitate petit si casu dum ad eum sacerdos invitatus venit, obpressus in infirmitate
obmutuerit vel in frenesin versus fuerit, dent testimonium qui eum audierunt, et accipiat paenitentiam. Et si
continuo creditur moriturus reconcilietur per manus inpositionem, et infundatur ori eius eucharistia. Si
supervixerit admoneatur a supradictis testibus petitioni suae satisfactum, et subdatur statutis paenitentiae legibus

109

