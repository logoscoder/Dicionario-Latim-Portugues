XXIIII.
De his autem qui priusquam ordinati fuerint hoc ipsum inciderint, Taurinantis synodi sequendam esse sententiam
qua iubentur, non ulterius promoveri.
XXV.
De idoneis autem probatisque viris, et clericatui allegatis, ipsa vitae gratia ita gerit, si forte inciderint duplicata
matrimonia, ut non ultra subdiaconatum vel ecclesiasticas capiant dignitates.
XXVI.
Diaconiss• omnimodis non ordinandae, Si qu• iam sunt, benedictioni quae populo inpenditur capita submittant.
XXVII.
Viduitatis servand• professione coram episcopo in secretario habita, inpositam a presbitero vestem vidualem non
esse violandam. Eius vero repudiatorem vel ipsam talis professionis desertricem merito esse damnandam.

XXVIII [o].
Hi vero qui sunt desertores professae castitatis, praevaricatores habendi, et omnibus per paenitentiam legitimam
consulendum.
XXVIIII.
Haec qui subscribimus cum eorum quoque concordia qui consensus dederunt, rata deinceps inter nos ac nostros
haberi volumus et habenda sancimus, non praetereuntes eos qui sinodo aut per se aut per consensus suos vel ad
vicem sub legatos destinando adesse detractant. Ut quid sibi de illis placeant qui patrum statuta despiciunt
innotescant. Non quod nobis temporum qualitate difficile sit ||fol. 50rb|| ad sanctam [p] synodum convenire.
Adicientes quod si similibus deinceps paginis pro salubritate ecclesiastica ac remediis congregare conventus
voluerimus, constituamus ut nullus conventus sine alterius conventus denuntiatione solvatur. Itaque sequenti
anno si domino deo [q] nostro Iesu Christo permittente conceditur, die XV kł nov•, in Aurasico [r] territorio
conventum habeamus. Qui ideo tanto prius ante denuntiatur, ut tam excussationis [s] libertas quam invitationis
necessitas non sit. De die enim ac loco per nos ipsos commonebimur. [t] Singuli nobiscum in exemplaribus, et
ea qu• per nos sunt constituta referentes, reliquos qui defuerunt beatissimi fratris nostri Hilarii sollicitudini
relinquimus, datis ad ipsos exemplaribus commonendos. Si post omnia occurrerit inbecillitas fragilitatis
humanae, ut si quis episcopus per infirmitatem debilitatemve aliquam aut hebitudinem sensus inciderit, aut
officium oris amiserit, ea qu• non nisi per episcopos geruntur, non sub praesentia sua presbiteros agere permittat,
sed episcopum in hoc quod in ecclesia agendum fuerit, inponat.
Ego Hilarius episcopus subscripsi. Ego Claudius episcopus subscripsi. Ego Constantianus [u] episcopus
subscripsi. Ego Audentius episcopus subscripsi. Ego Egrestius episcopus subscripsi. Ego Iulianus episcopus
subscripsi. Ego Auspicius episcopus subscripsi. Ego Maximus episcopus subscripsi [v] Ego Teuderus episcopus
subscripsi. Ego Eucherius episcopus subscripsi [w] Sanctorum sacerdotum conprovintialium meorum qui
superius sunt memorati expectantes adsensum. Nectarius subscripsi. Iustus episcopus subscripsi. Agustalis
episcopus subscripsi. Ingenuus episcopus subscripsi. Salonius episcopus subscripsi. Ego superventor pro patre
episcopo meo Claudio subscripsi et recognovi.

151

