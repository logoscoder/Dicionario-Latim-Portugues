ieiunio.
LXV.
Non oportet clericos vel laicos religiosos ante sacram horam diei tertiam inire convivia, neque aliquando clericos
nisi ymno dicto edere panem, et post cybos gratias auctori deo referre.
LXVI.
Non oportet clericos comam [b] nutrire, et sic ministrare, sed attonso capite patentibus auribus, et secundum
Aaron talarem vestem induere ut sint in habitu ornato.
LXVII.
Non oportet psalmos conpositos et vulgares in ecclesia dicere, neque libros qui sunt extra canonem legere, nisi
solos canonicos Novi et Veteri Testamenti.
LXVIII.
Non oportet clericos ignaros et praesumptores super monumenta in campum ministeria portare, aut distribuere
sacramenta, sed aut in ecclesia aut in basilica ubi martyrum ||fol. 114rb|| reliqui• sunt deposit• ibi pro defunctis
oblationem offerri.
LXVIIII.
Non liceat christianis prandia [c] ad defunctorum sepulchra deferre et sacrificare mortuis.
LXX.
Non liceat clericis vel laicis ab hereticis eulogias [d] accipere, quia maledictiones sunt magis quam
benedictiones. Neque liceat aut cum hereticis aut cum scismaticis orare.
LXXI.
Si quis paganorum consuetudinem sequens divinos et sortilogos [e] in domum suam introduxerit, quasi ut
malum foras mittant aut malefitia inveniant, vel lustrationes paganorum faciant, quinque annis penitentiam
agant.
LXXII.
Non liceat christianis tenere traditiones gentilium, et observare vel colere elementa, aut lune aut stellarum cursus
aut inanem signorum fallaciam pro domo facienda vel propter segetes vel arbores plantandas, vel coniugia
socianda. Scriptum est enim: Omnia qu• facitis aut in verbo aut in opere, omnia in nomine domini nostri Iesu
Christi facite gratias agentes deo.
LXXIII.
Non liceat agere diem kalendarum et otiis vacare gentilibus neque lauro aut viriditate arborum cingere [f]
domos. Omnis h•c observatio paganissima est.
LXXIIII.
Non liceat in herbarum collectionibus, qu• medicinales sunt aliquas observationes aut incantationes attendere,
nisi tantum cum simbolo divino aut oratione dominica, ut tantum deus creator omnium, et dominus honoretur.
LXXV.
Non liceat mulieres christianas aliquam vanitatem in suis laneficiis observare, sed deum invocent adiutorem qui
eis sapientiam texendi donavit.
LXXVI.
Si cuius uxor adulterium fecerit aut vir in alienam uxorem inruit VII annis penitentiam agat.
LXXVII.
Si qua mulier fornicaverit et infantem qu• exinde fuerit natus occiderit, et qu• studuerit abortum facere, et quod
conceptum est necare, aut certe ut non concipiat elaborare, sive ex adulterio sive ex legitimo coniugio, has tales
mulieres in morte recipere communionem priores canones decreverunt. Nos tamen pro misericordia sive tales
mulieres sive conscias scelerum ipsarum decem annis agere penitentiam iudicamus.
LXXVIIII.
Si quis voluntarie homicidium fecerit ad ianuam ecclesie catholic• semper subiaceat, et communionem in exitu

293

