VIII.
Si quis excommunicatum alterius sive clericum sive s•cularem recipere post interdictum praesumpserit, noverit
se reum fraternitatis factum causam in concilio redditurum [p] .
VIIII.
Novatianum in communionem recipi non debere nisi suscepta paenitentia incredulitatis praeteritum dampnet
errorem.
X.
De his qui in persecutione praevaricati sunt, si voluntariae fidem negaverunt, hoc de eis Nicena synodus statuit
ut quinque annis inter caticuminos exeant, et duos inter discommunicantes, ita ut communionem inter
paenitentes non praesumant. In potestate tamen vel arbitrio erit episcopi, ut si eos ex animo errorem deflere et
agere paenitentiam viderit, si ad communionem in propria ecclesia velit humanitate suscipere.
XI.
Si quis [q] vero dolore victi et pondere persecutionis negare et sacrificare conpulsi sunt, duobus annis inter
caticuminos triennio inter paenitentes habeantur a communione suspensi.
XII.
De his qui in paenitentia positi vita excesserunt, placuit nullum communione vacuum debere dimitti. Sed pro eo
quod honoravit paenitentiam oblatio illius recipiatur.
XIII.
Nullus cuiusque ordinis clericus, non diaconus non presbiter non episcopus quacumque occasione [r] faciente
propriam relinquat ecclesiam, sed omnimodis aut excommunicetur aut redire cogatur. Quod si aliquis
commorationis tempore invito episcopo suo in alia ecclesia habitans, ab episcopo loci clericus fuerit ordinatus,
huiusmodi ordinatio irrita habeatur.
XIIII.
Si quis clericus pecuniam dederit ad usuram aut conductor alien• rei voluerit esse aut turpis lucri gratia genus
aliquod negotiationis exercuerit depositus a clero, a communione alienus fiat.

XV. ||fol. 46va||
In secretario diaconos inter presbiteros sedere non liceat, vel corpus Christi praesente presbitero tradere non
praesumant. Quod si fecerint ab officio diaconatus abscedant.
XVI.
Fotinianos vero sive paulianistas secundum patrum statuta baptizari oportet.
XVII.
Bononianos autem ex eodem errore venientes quos sicut arrianos baptizari in trintrinitate [s] manifestum est
dum interrogati fidem nostram ex toto corde confessi fuerint cum chrismate et manus inpositione in ecclesia
recipi sufficit.
XVIII.
Ad Arelatensis episcopi arbitrium synodus est congreganda ad quam urbem ex omnibus mundi partibus sub
sancti Marini tempore legimus celebratum fuisse concilium atque conventum. Si quis commonitus infirmitatis
causa defuerit personam vice sua dirigat.
XVIII.
Si quis autem adesse neglexerit aut coetum fratrum antequam concilium dissolvatur crediderit deserendum
alienatum se a fratrum communione cognoscat, nec eum recipi liceat, nisi in sequenti synodo fuerit absolutus.
XX.
De agitatoribus sive teatris qui fideles sunt, placuit eos quamdiu agunt a communione separari.
XXI.
Paenitentes quae defuncto viro aliis nubere praesumpserint vel suspecta vel interdicta familiaritate cum extraneo
vixerint, cum eodem ab ecclesiae liminibus arceantur. Haec etiam et de viro in paenitentia posito placuit
observari.

137

