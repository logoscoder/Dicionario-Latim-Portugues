7.37

EIUSDEM LEONIS AD MARTIANUM AUGUSTUM

LII. EIUSDEM LEONIS AD MARTIANUM AUGUSTUM [a], UBI DE ILLO PRO CONSERVATIONE
CATHOLIC• FIDEI GRATULENTUR.
Leo episcopus, Martiano augusto [b] . Quamvis per Constantinopolitanos [c] clericos ad pietate [d] tua, sumptis
tamen clementi• vestr• litteris per virum inlustrem praefectum urbis filium meum Tatianum magnam materiam
gratulationis accepi, quia studiosissimos vos ecclesiastic• pacis agnovi. Cui sancto desiderio digna aequitate
confertur, ut quem statum esse cupitis religionis, eundem habeatis et regni. Nam inter hos principes christianos
spiritu dei confirmante concordiam, gemina per totum mundum fidutia roboratur, quia profectus caritatis et fidei
utrorumque armorum potentiam insuperabilem facit. Ut propitiato per unam confessionem deo, simul et heretica
falsitas, et barbara destruatur hostilitas gloriosissime imperator. Aucta igitur per imperialem amicitiam spe
c•lestis auxilii, confidentius pietatem [e] vestram pro sacramento salutis human• incitare presumo. Nec
cuiusquam procaci imprudentique [f] versutia, quasi incerto quid sequendum sit sinatis incurri. Et cum ab
evangelica aposto||fol. 146vb||licaque doctrina nec in uno quidem verbo liceat dissidere, aut aliter de scripturis
divinis habere quam beati apostoli et patres nostri didicerunt atque docuerunt, nunc demum indisciplinat•
moventur et impi• questiones, quas olim mox ut eas per apta sibi corda diabolus excitavit per discipulos veritatis
spiritus sanctus extincxit. Nimis autem inimicum est ut per paucorum insipientiam ad coniecturas opinionum et
ad carnalium disceptationum bella revocemur. Tamquam reparata disceptatione [g] tractandum [h] sit, utrum
Eutices impie senserit, et utrum perverse Dioscorus iudicarit, qui in sanct• memori• Flaviani condempnationem
se protulit, et ut simpliciores quosque ut in eandem ruinam provolverentur impegit. Quorum multis iam ut
cognovimus ad satisfactionis remedia conversis et veniam de inconstanti trepidatione poscentibus, non
cuiusmodi sit fides tenenda tractandum est, sed eorum pretibus, qualiter sit annuendum. Unde piissime
sollicitudini vestr• quam de colligenda sinodo habere dignamini, per legationem qu• confestim ad clementiam
vestram annuente Christo perveniat, quicquid ad caus• utilitatem arbitror pertinere, plenius atque oportunius
suggeretur. Data VIIII KŁ mai, Adelfico [i] vicario cons •ra.

370

