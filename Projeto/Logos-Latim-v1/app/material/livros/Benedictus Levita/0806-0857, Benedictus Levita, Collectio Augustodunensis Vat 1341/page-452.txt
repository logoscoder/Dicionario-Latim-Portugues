et neminem vult perire, usque ad exitus sui diem in poenitentia si resipiscunt iacere conveniet. Nec orationi nec
modo fidelium, sed nec caticuminorum quidem omnimodis interesse. [h] Quibus communio laicorum, im [i]
morte redibenda est. Quam rem diligentius explorare vel facere, probatissimi sacerdotis cura debebit.
III. DE RELIQUIS QUI SE REBAPTIZANDOS IMPIE DEDERUNT. ||fol. 173rb||
DE CLERICIS AUTEM ET MONACHIS AUT PUELlis dei, aut secularibus servari precipimus hunc tenorem,
quem Nicena sinodus circa eos qui lapsi sunt vel fuerint servandum esse constituit. Ut scilicet qui nulla
necessitate, nullius rei timore atque periculo se ut rebaptizarentur hereticis impie dederunt, si tamen eos ex corde
poeniteat tribus annis inter audientes sint. Septem autem annis subiaceant inter poenitentes manibus sacerdotum.
Duobus autem oblationes modis omnibus non sinantur offerre, sed tantummodo popularibus in ordinatione
socientur. Nec confundantur deo colla submittere, qui eum non timuit abnegare. Quod si utpote mortales intra
metas praescripti temporis coeperit vitae finis urguere, subveniendum est imploranti. Et seu ab episcopo qui
poenitentiam dederit, seu ab alio qui tamen datam esse probaverit, aut similiter presbitero, viaticum abeunti de
seculo non negetur.
IIII. DE HIS QUI PER IGNORANTIAM ETATIS REBAPTIZATI SUNT.
PUERIS AUTEM QUIBUS QUOD ADHUC IMBERBES sunt a pubertate vocabulum est, seu clericis sive laicis
aut etiam similibus puellis quibus ignorantia suffragatur aetatis, aliquamdiu sub manus impositionem detentis
reddenda communio est. Nec eorum expectanda poenitentia, quos excipit a coercitione censura. Quod est a nobis
provide constitutum, ne hi quibus in terreni labe contagii plus minusve restat ad vitam, dum adhuc in poenitentia
sunt poenitenda forte committant. Quod si ante pr•finitum poenitentiae tempus dispectus a medicis aut
evidentibus mortis praessus [k] indiciis recepta quisquam communionis gratia convalescit. Servemus in eo quod
Niceni canones ordinarunt, ut habeatur inter illos qui in oratione sola communicant donec impleatur spatium
temporis eidem praestitutum. Nec caticuminos nostros qui sub tali professione baptizati sunt praeterimus, eius
qui quolibet modo Christum quem semel confessus est abiurarit, tribus annis inter audientes sint et postea cum
caticuminis permittantur orare, per manus impositionem communionis catholicae gratiam percepturi. Exceptis
sane tantummodo episcopis presbiteris et diaconibus, quibus solo mortis su• tempore reconciliandos esse iam
diximus. Ceteros id est seu clericos sive monachos seu laicos sexus utriusque personas quos violentiae periculis
coactos iterationem baptismatis subisse constiterit, vel qui aliquo commente huius se facinoris piaculo dixerint
non teneri, his poenitentiam per triennium ||fol. 173va|| durare decernimus, et per manus impositionem ad
societatem recipi sacramenti.
V. DE HIS QUI AB HERETICIS BAPTIZATI AUT REBAPTIZATI SUNT, UT AD
ECCLESIASTICAM MILITIAM [l] NON PERTINGANT.
ILLO PER OMNIA CUSTODITO, NE EX EIS UMQUAM qui in qualibet aetate alibi quam in ecclesia
catholica aut baptizati aut rebaptizati sunt, ad ecclesiasticam militiam prorsus permittantur accedere. Quibus satis
esse debet, quod in catholicorum numero sunt recepti. Quoniam de suo ordine et communione videbitur ferre
iudicium, quisquis hoc violaverit antistitum, vel qui non removerit eum quem ex his ad ministerium clericale
obrepsisse cognoverit.
VI. DE PENITENTIBUS UT AB ALIIS EPISCOPIS NON SUSCIPIANTUR.
CURANDUM VERO MAXIME ET OMNI CAUTELA EST providendum, ne quis fratrum coepiscoporumque
nostrorum, aut etiam presbiterorum [m] in alterius civitate vel diocesi poenitentem vel sub manu positum
sacerdotis aut eum qui reconciliatum se esse dixerit sine episcopi vel presbiteri testimonio et litteris aut in
parrochia presbiteri aut episcopus in civitate suscipiat. Quod si aliqua dissimulatione neglegitur, culpa tangit
etiam clerum qui locis in quibus hoc minus curatum fuerit commoratur. His itaque [n] rite dispositis et ad
ecclesiarum vestrarum notitiam nostra deliberatione perlatis, parere vos convenit, quibus licet ad animarum
reparationem nihil deesse videatur, tamen si cui novi aliquid et quod preterire nos potuit fuerit revelatum,
secundum beatum Paulum apostolum tacente priore fidenter insinuet. Quia spiritus sanctus ubi vult spirat,
maxime cum sua tractatur, nec nos pigebit audire et si qua sunt omissa non arroganter abnuere, sed racionabiliter
ordinare. Deus vos custodiat dilectissimi fratres.

452

