XX. UT BIS IN ANNO SYNODUS [x] CAELEBRETUR.
Propter ecclesiasticas causas et quae existunt controversias dissolvendas, sufficere visum est bis in anno per
singulas provintias episcoporum concilium fieri. Semel quidem post tertiam ebdomadam paschalis festivitatis, ita
ut in quarta ebdomada quae consequitur, id est media pentecoste concilium compleatur. Admoneant autem
provintiales episcopos, hi qui in amplioribus, id est qui in metropolitanis civitatibus degunt. Secundum vero
concilium, idibus octobribus habeatur, qui dies apud Grecos Hiperberiti mensis decimus invenitur. In ipsis autem
conciliis et presbiteros et diaconos, praesentes esse oportet, et omnes quotquot se l•sos existimant, et synodicam
expectare sententiam. Nec liceat aliquibus apud semetipsos concilia sine metropolitanorum episcoporum
conscientia facere, quibus de omnibus causis [y] constat permissum esse iudicium.
XXI. EPISCOPUM DE DIOCESI AD DIOCESIM NON DEBERE TRANSIRE.
Episcopum de diocesi ad diocesim alteram non debere transire, neque si se ipsum ingesserit, neque si a populis
fuerit violenter adtractus, neque si etiam hoc eis ab episcopis suadeatur. Manere autem eum debere in ecclesia
dei quam ab initio sortitus est, et non ab ea alibi demigrare, secundum regulam super hoc olim a patribus
constitutam.

XXII. EPISCOPUM NON DEBERE IN ALIENAM INRUERE CIVITATEM.
Episcopum non debere in alienam inruere civitatem, quae illi probatur non esse subiecta, neque in regionem qu•
[z] ad eius curam minime noscitur pertinere ad aliquid ordinandum. Neque presbiteros aut diaconos constituere,
ad alios episcopos pertinentes, nisi forte cum voluntate et testimonio propriae regionis episcopi. Quod si
quispiam horum tale facere voluerit, irrita quidem erit huiusmodi ordinatio, et quae male usurpaverit, a synodo
arguantur. Nam si ordinare non potuerit, nullatenus alterius parrochianum iudicare presumat.

XXIII. EPISCOPUM NON LICERE SUCCESSOREM [a] SIBI CONSTITUERE.
Episcopum non debere tamquam successorem sibi futurum constituere alterum, quamvis circa vicinia mortis
habeatur. Quod si tale aliquid factum fuerit, inrita sit huiusmodi ordinatio. Custodire autem debet ecclesiastica
constituta quae ita se continent, non posse aliter episcopum fieri, nisi in concilio et cum [b] consensu
episcoporum, eorum dumtaxat qui post obitum eius qui praecessit habuerint potestatem, eum qui dignus fuerit
provehendi.
||fol. 18rb||
XXIIII. DE REBUS ECCLESIASTICIS ET EPISCOPALIBUS.
Quaecumque res ecclesiae sunt, convenit cum omni diligentia et bona fide qu• deo debetur qui omnia praevidet
atque iudicat quaeque gubernare oportet, et dispensari cum iudicio et potestate episcopi, cui totius plebis animae
videntur esse commiss•. Manifesta autem esse oportet quae ecclesi• competunt cum notitia eorum presbiterorum
et diaconorum, qui circa ipsum sunt, ut ipsi non ignorent nec eos aliquid lateat eorum quae sunt propriae
ecclesie. Ut si contigerit episcopum de hac vita migrare, manifest• sint et notae res ecclesiasticae ne intercidant
atque depereant. Sed nec res propriae episcopi tamquam obnoxi• rerum ecclesiasticarum, occasione [c] ullius
pulsentur iniuriae. Quia iustum et acceptum est apud deum et homines quae propria sunt episcopi, quibus ipse
iudicaverit derelinqui, et [d] ea quae eclesiae ipsi reservari. Ita enim fit ut nec ecclesia dampno aliquo affligatur,
nec episcopus occasione [e] rerum ecclesiasticarum proscribatur, neque pertinentes ad eum in causas incurrant
[f] , atque post mortem memoria eius maledictis aliquibus oneretur.

XXV. EPISCOPUM HABERE POTESTATEM IN REBUS ECCLESIASTICIS
DISPONENDUM.
Episcopum habere oportet rerum ecclesiasticarum potestatem, ad dispensandum omnibus indigentibus cum omni
timore et reverentia dei. Ipsum quoque ex eis percipere atque uti debere quibus indiget, si tamen indiget, vel ad
suas necessarias expensas, vel fratrum qui apud eum hospitalitatis gratia commorantur, ut nulla ex parte [g] per
inopiam defraudentur, secundum apostolum dicentem: Habentes victum cotidianum et tegumentum corporis, his
contenti sumus. Quod si his minime contentus atque sufficiens, transferat in necessitates domesticas
ecclesiasticas res vel commoda quaelibet ecclesiae, aut agrorum ecclesiasticorum fructus, sine conscientia [h]
presbiterorum apud se redigat, et domesticis suis vel etiam adfinibus aut fratribus aut filiis earum rerum tribuat
potestatem, ut per eorum secretam diligentiam, ecclesiastici l•di videantur. Reatum hunc qui huiusmodi est apud
metropolitanum provintiae praestare debebit. Quod si taliter reprehendatur episcopus vel hi qui cum ipso sunt
presbiteri quo dicantur haec quae ad ecclesiam pertinent, sive de agris, sive de aliis quibuscumque ecclesiasticis
causis eos sibimet usurpare, pauperes vero necessitate et penuria opprimi atque ex hoc ipso non solum
ecclesiastic• rationi, verum etiam dispensatoribus eius maledicta repraehensio augeatur, hunc enim correptionem
oportet mereri, id quoque condecet sancta synodo cognoscente. Eusebius omnibus quae constituta sunt praesens
subscripsit [i] . Theodorus, Niceta, Macedonius, Anatholius, Tharcodimantus [k] , Etherius, Narcissus,

60

