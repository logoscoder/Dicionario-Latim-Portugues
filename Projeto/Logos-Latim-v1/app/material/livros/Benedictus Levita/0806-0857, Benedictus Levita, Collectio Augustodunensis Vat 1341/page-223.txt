suae quod patriae gentisque Gothorum statu, vel conservatione regiae salutis pollicitus est temeraverit, aut regem
nece attrectaverit [z] , aut potestate regni exuerit, aut praesumptione tyrannica regni fastigium [a] usurpaverit,
anathema sit in conspectu dei patris et angelorum. Atque ab ecclesia catholica quam periurio profanaverit
efficiatur extraneus. Et ab omni coetu christianorum alienus cum omnibus impietatis suae sociis. Quia oportet ut
una poena teneat obnoxios, quos similis error invenerit implicitos [b] . Quod iterum secundo replicamus
dicentes: Quicumque [c] amodo ex nobis vel cunctis Spaniae populis quolibet tractatu vel studio sacramentum
fidei suae quod patriae gentisque Gothorum statu vel conservatione regiae salutis pollicitus est violaverit, aut
regem nece attrectaverit [d] aut potestate regni exuerit, aut praesump||fol. 78ra||tione tyrannica, regni fastigium
usurpaverit, anathema in conspectu Christi et apostolorum eius sit. Atque ab ecclesia catholica quam periurio
profanaverit, efficiatur extraneus, et ab omni consortio christianorum alienus, et damnatus in futuro dei iudicio
habeatur cum conparticipibus suis. Quia dignum est ut qui talibus sociantur [e] , ipsi etiam damnationis eorum
participatione obnoxii teneantur. Hoc etiam tertio, adclamamus [f] dicentes: Quicumque amodo ex nobis vel
cunctis Spaniae populis qualibet meditatione vel studio sacramentum fidei suae quod pro patriae [g] salute
gentisque Gothorum statu vel incolumitate regiae potestatis pollicitus est violaverit, aut regem nece [h]
atractaverit, aut potestatem regni exuerit, aut praesumptione tyrannica regni fastigium usurpaverit, anathema sit
in conspectu spiritus sancti et martyrum Christi, atque ab ecclesia catholica quam periurio profanaverit efficiatur
extraneus, et ab omni communione christianorum alienus, nec partem habeat iustorum, sed cum diabolo et
angelis eius aeternis suppliciis condempnetur, una cum eis qui eadem coniuratione nituntur. Ut par poena
perditionis constringat, quos in pernitiem prava societas copulat. Et ideo si placet omnibus qui adestis hoc tertio
reiterata sententia vestrae vocis consensu firmate. Ab universo clero, vel populo dictum est: Qui contra hanc
vestram definitionem presumpserint, anathema maranatha, hoc est perditio in adventum domini, sint, et cum Iuda
Scarioth [i] partem habeant et ipsi et socii eorum. Amen. Quapropter nos ipsi et sacerdotes omnes ecclesiam
Christi ac populum admonemus, ut haec tremenda et totiens reiterata sententia, nullum ex nobis praesenti atque
aeterno condempnet iudicio, sed fidem promissam erga gloriosissimum dominum nostrum Sisenandum regem
custodientes ac sincera illi devotione famulantes, non solum divinae pietatis in nobis clementiam provocemus,
sed etiam gratiam antefati principis percipere mereamur. Te quoque presentem regem et futuros aetatum
sequentium principes humilitate debita [k] deposcimus. Ut moderati et mites erga subiectos existentes cum
iustitia et pietate populos a deo ||fol. 78rb|| vobis creditos regatis bonamque vicissitudinem qui vos nobis
constituit largitori Christo respondeatis, regnantes in humilitate cordis, cum studio bonae actionis. Nec quisquam
vestrum solus in casum [l] capitum aut rerum sententiam ferat, sed consensu publico cum rectoribus ex iudicio
manifesto delinquentium culpa patescat, servata a vobis in offensis mansuetudine, ut non severitate magis in illis
quam indulgentia polleatis. Ut dum omnia haec auctore deo pio a vobis moderamine conservantur, et reges in
populis, et populi in regibus, et deus in utrisque laetetur. Sane de futuris regibus hanc sententiam promulgamus:
Ut si quis ex eis contra reverentiam legum superba dominatione et fastigio in flagitiis et facinore sive cupiditate
crudelissimam potestatem in populis exercuerit, anathematis sententia [m] a Christo domino condempnetur, et
habeat a [n] deo separationem atque iudicium, propter quod presumpserit prava agere, et in pernitiem regnum
convertere. De Sumthilane vero qui scelera propria metuens seipsum regno privavit, et potestatis fascibus exuit,
id cum gentis consultu decrevimus: Ut neque eum vel uxorem eius propter mala quae commiserunt, neque filios
eorum unitati nostrae umquam consociemus. Nec eos ad honores a quibus ob iniquitatem deiecti sunt aliquando
promoveamus. Quique etiam sicut fastigio regni habentur extranei, ita et possessione rerum quas de miserorum
sumptibus hauserant maneant alieni praeter id quod pietate piissimi principis nostri fuerint consecuti. Non aliter
et Geilanem memorati Sunthilanâ€¢ [o] et sanguine et scelere fratrem, qui nec in germanitatis fide stabilis extitit,
nec fidem gloriosissimo domino nostro pollicitam conservavit. Hunc igitur cum coniuge sua sicut et antefatum
[p] a societate gentis atque consortio nostro placuit separari, nec in amissis facultatibus in quibus per iniquitatem
creverant [q] reduces fieri, preter id quod consecuti fuerint pietate clementissimi principis, cuius gratia bonos
dominorum premiis ditat, et malos a beneficentia sua non separat. Gloria autem et honor omnipotenti deo nostro,
in cuius nomine congregati ||fol. 78va|| sumus. Post haec pax salus et diuturnitas piissimo et amatori Christi
domino nostro Sisenando regi, cuius devotio nos ad hoc decretum salutiferum convocavit. Corroboret Christi
gloria regnum illius gentesque Gothorum in fide catholica annis, et meritis. Protegat illum usque ad ultimam
senectutem summi dei gratia, et post praesentis regni gloriam ad aeternum regnum [r] transeat, ut sine fine
regnet qui in saeculo feliciter imperat, ipso prestante qui est rex regum et dominus dominorum, cum patre et cum
spiritu sancto in saecula saeculorum. AMEN.
Definitis itaque his quae superius conprehensa sunt annuente religiosissimo principe placuit, deinde nulla re
impediente a quolibet nostrum ea quae constituta sunt temerari, sed cuncta salubri consilio conservare, et quia
profectibus ecclesiae et animae nostrae conveniunt, etiam propria subscriptione ut permaneant roboramus. Ego
Isidorus, in Christi nomine ecclesiae Spalensis metropolitanus episcopus, haec constituens, ss. Similiter et alii
episcopi subscripserunt, numero XL.

223

