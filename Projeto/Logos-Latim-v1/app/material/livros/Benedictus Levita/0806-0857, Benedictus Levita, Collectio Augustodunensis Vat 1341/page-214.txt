scandalum vel heretici dogmatis usum simplam teneamus baptismi mersionem ne videantur apud nos qui tertio
mergunt hereticorum approbare assertionem dum secuntur et morem. Et ne forte cuiquam sit dubium huius
simplicis mysterium sacramenti videat in eo mortem et resurrectionem Christi significare. Nam in aquas mersio
quasi in infernum discensio est, et rursus ab aquis emersio resurrectio est. Item videat in eo unitatem divinitatis,
et trinitatem personarum ostendi. Unitatem dum semel mergimus, trinitatem dum in nomine patris et filii et
spiritus sancti baptizamus. Panditur huius singularis baptismatis mysterium etiam scripturarum sanctarum
exemplis. Paulo apostolo adtestante: Nolo vos ignorare fratres, quoniam patres nostri omnes sub nube fuerunt, et
omnes mare transierunt, et omnes in Moysen baptizati sunt in nube et in mari. Mare quippe rubrum, significat
baptismum Christi sanguine consecratum, per quod populus dei columna ignis et nubis, semel transiit. Ubi tamen
tota erat trinitas, precedente populum columma ignis et nubis. In igne quippe significatur pater, in columna filius,
in nube spiritus sanctus. Iordanis quoque fluenta cum arca populus dei semel transiit, per quod significatur
simpla mersio baptismatis cuius sacramento ecclesia abluitur, et de saeculi huius laboribus per baptismum quasi
per Iordanem ad terram caelestis repromissionis ingreditur.
VII [y].
Comperimus quod per nonnullas ecclesias in die ||fol. 73rb|| sext• feriae passionis domini, clausis basilicarum
[z] foribus, nec celebretur officium, nec passio domini populis praedicetur. Dum idem salvator noster apostolis
suis praecipiat dicens: Passionem et mortem et resurrectionem meam omnibus praedicate. Ideoque oportet
eodem die mysterium crucis [a] quod ipse cunctis adnuntiandum voluit praedicari [b] atque indulgentiam
criminum clara voce omnem populum postulare, ut paenitentiae conpunctione mundati venerabilem diem
dominicae resurrectionis remissis iniquitatibus suscipere mereamur, corporisque eius et sanguinis sacramentum
mundi a peccato sumamus.
VIII [c].
Quidam in die eiusdem dominicae passionis ab hora nona ieiunium solvunt, conviviis abhibentur. Et dum sol
ipse eadem die tenebris palluerit, lumen subduxerit, ipsaque elementa turbata mestitiam totius mundi ostenderint,
illi ieiunium tanti diei polluunt epulisque inserviunt. Et quia totum eundem [d] diem universalis ecclesia propter
passionem domini in merore et abstinentia peragit, quicumque in eo ieiunium praeter parvulos senes et languidos
ante peractas indulgentiae praeces persolverit, a paschali gaudio depellatur, nec in eo sacramentum corporis et
sanguinis domini percipiat qui diem passionis eius per abstinentiam non honoravit.
VIIII [e].
Lucerna et cereus infra vigilias apud quasdam ecclesias non benedicitur, et a nobis cur [f] benedicatur inquirunt.
Propter gloriosum enim noctis ipsius sacramentum, sollempniter haec benedicimus [g] , ut sacr• resurrectionis
Christi mysterium quod tempore huius noctis votivae advenit benedictione sanctificati luminis suscipiamus. Et
quia haec observatio per multarum loca terrarum regionesque Spaniae in ecclesiis commendatur, dignum est ut
propter unitatem pacis in Gallicanis ecclesiis conservetur. Nulli autem impune erit qui haec contempserit, sed
patrum regulis subiacebit.
X [h].
Nonnulli sacerdotum in Spaniis repperiuntur qui dominicam orationem quam salvator noster docuit et precepit,
non cotidie sed tantum die ||fol. 73va|| dominica dicunt. Et quia sine intermissione ut oremus apostolus docuit,
qualiter autem oremus Christus praecepit dicens: Cum autem oratis dicite: Pater noster qui es in caelis. Quomodo
ergo cotidie non dicitur quod sine intermissione dici iubetur? Nam in tantum cotidie haec oratio dicenda est, ut
etiam ipso titulo utatur. Nam vocatur oratio cotidiana, sic eam sancti patres nuncupaverunt. Quod etiam apud
doctores quorum inlustris doctrina est invenitur. Sanctus quippe Ciprianus dicit: Itaque in oratione dominica
panem [i] nostrum, id est Christum dari nobis cotidie petimus, ut qui in Christo manemus et vivimus a
sanctificatione et corpore eius non recedamus. Sanctus Hilarius dicit: Panem nostrum cotidianum da nobis hodie.
Quid enim tam vult deus quam ut cotidie Christus habitet in nobis qui est panis vitae, et panis e c•lo? Et quia
cotidiana oratio est, cotidie quoque ut detur oratur. Sanctus Agustinus [k] dicit: De cotidianis autem brevibusque
peccatis, sine quibus vita haec non ducitur, cotidiana oratio fidelium satisfacit. Eorum est enim dicere: Pater
noster qui es in caelis, qui iam [l] patri tali regenerati sunt ex aqua et spiritu sancto. Delet igitur haec cotidiana
oratio, minima cotidiana peccata, delet illa [m] a [n] quibus vita fidelium etiam scelerate gesta penitendo in
melius mutata [o] discedit. Ergo sicut Christus praecepit, sicut apostolus ammonuit, et quemadmodum doctores
ecclesiastici instituerunt, quia cotidie vel cogitatione vel verbo delinquimus, cotidie [p] hanc orationem
effundere in conspectu dei debemus. Quisquis ergo sacerdotum vel subiacentium clericorum hanc orationem
dominicam cotidie aut in publico aut in privato officio praeterierit, propter superbiam iudicatus ordinis sui
honore multetur.
XI [q].

214

