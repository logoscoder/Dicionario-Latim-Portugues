7.9

EPISTOLA DECRETALIUM SIRICII PAPAE AD EUMERIUM TERRACONENSEM EPISCOPUM

EPISTOLA DECRETALIUM SIRICII PAPAE AD EUMERIUM TERRACONENSEM EPISCOPUM.
I. De arrianis a catholicis non rebaptizandis.
II. Ut praeter pascha et pentecosten baptismum non celebretur.
III. De apostatis ab ecclesia separandis.
IIII. Quod non liceat alterius sponsam in matrimonium sortiri.
V. De his qui acceptam penitentiam minime servaverunt.
VI. De monachis et virginibus propositum non servantibus.
VII. De ministris incontinentibus.
VIII. Quales debeant ad clericatus officium pervenire.
VIIII. De clericorum conversatione.
X. De his qui grandevi ad sacram militiam convertuntur.
XI. De clericis qui ad secundas nuptias transeunt ut deponantur.
XII. De feminis quae cum clericis debeant habitare.
XIII. De monachorum propositione ad clerum.
XIIII. De clericis ut paenitentiam per impositionem manus, [a] sacerdotis non accipiant.
XV. De penitentibus vel bigamis seu viduarum maritis ut non permittantur ad ordinem clericatus
admitti.
INCIPIT EPISTOLA DECRETALIS PAPAE SIRCII [b].
SIRICIUS [c], HIMERIO TERRACONENSI EPISCOPO SALUTEM.
DIRECTA AD DECESSOREM NOSTRUM sanct• recordationis Damasum fraternitatis tuae relatione iam me in
sedem ipsius constitutum, quia sic dominus ordinavit invenit [d] . Quam cum in conventu fratrum sollicitius
legerem, tanta invenimus quae repraehensione et correctione sint digna, quanta optaremus laudanda cognoscere.
Et quia necesse nos erat in eius [e] labores curasque succedere, cui per dei gratiam successimus in honorem,
facto ut oportebat primitus meae provectionis inditio, ad singula prout dominus aspirare dignatus est
consultationi tuae responsum competens non negamus. Quia [f] officii nostri consideratione non est nobis
dissimulare, non est tacere libertas, quibus maior cunctis christian• ||fol. 123ra|| religionis zelus incumbit.
Portamus onera omnium qui gravantur [g] quin immo haec portat in nobis beatus apostolus Petrus, qui nos in
omnibus ut confidimus administrationis suae protegit et tuetur heredes.
I. DE ARRIANIS CATHOLICIS NON REBAPTIZANDIS.
Prima itaque pagin• tuae fronte signasti, baptizatos ab impiis arrianis plurimos ad fidem catholicam festinare, et
quosdam de fratribus nostris eosdem denuo baptizare velle quod non licet. Cum hoc fieri et apostolus vetet, et
canones contradicant, et post cassatum Ariminense concilium missa ad provintias venerandae memoriae
prodecessore [h] meo Liberio generalia [i] decreta prohibeant. Quos nos cum Novationis [k] aliisque hereticis
sicut est in synodo constitutum, per [l] invocationem solam septiformis spiritus episcopalis manus impositionem
catholicorum conventui sociamus. Quod etiam totus oriens, occidensque custodit. [m] A quo tramite vos quoque
post hac minime convenit deviare, si non vultis a nostro collegio synodali sententia separari.

316

