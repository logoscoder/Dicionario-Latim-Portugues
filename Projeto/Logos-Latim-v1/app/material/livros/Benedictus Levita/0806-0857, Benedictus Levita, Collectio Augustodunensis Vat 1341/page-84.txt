INCIPIT SACRUM VALENTINI ET MARTIANI AUGUSTORUM [z] POST CONCILIUM
CALCIDONENSE EDICTUM, IN ADFIRMATIONE EIUSDEM CONCILII, ET DAMPNATIONE
HERETICORUM.
IMPERATORES VALENTINIANUS ET MARTIANUS augusti [a] , Palladio praefecto pretorii. Divinae
semper potentiae referendae atque agendae sunt gratiae, quae auctores heresis occulta nec latere concedit, nec
durare impunita permittit, quorum unum malorum legendi habet plurimam facultatem, alterum precavendi ceteris
prestet exemplum. Curae igitur esse divinitati hominum actus et maximae reverentia religionis proxime in
confirmanda catholica fide evidenter apparuit, cum Euticen sceleratorum dogmatum sectatorem neglegere, quod
diu latuerat sinit [b] , nec patefacto scelere passa est poenam sceleris evitare. Sententiis itaque divinis
humanisque dampnatus, synodicum decretum ut merebatur excepit. Reus divinitati cui faciebat iniuriam, reus
hominibus quos decipere conabatur. Proxime etenim innumerabiles ex toto orbe beatissimi episcopi Calcedone
congregati, improba praedicti Euticetis una cum synodo eius causa habita, expulere commenta, sicuti sanctorum
definita maiorum quae vel apud Niceam a trecentis decem et octo constituta sunt, vel in hac postea alma urbe, a
centum quinquaginta sunt episcopis declarata, vel apud Ephesum cum Nestorii est error exclusus praesidentibus
Caelestino Romanae urbis et Cyrillo Alexandrinae civitatis episcopis. Ea igitur quae sunt iuxta pristinam
disciplinam a venerabili synodo Calcidonense definita illa fide qua deum colimus per omnia servanda censuimus
atque censemus. Quia valde consequens est XX sacerdotum pura mente deum colentium definita quae pro
ortodoxorum fide sacrosancta secundum patrum regulas praecesserunt, una cum veneratione conservare.
Quoniam principalis providentiae est omne malum inter initia opprimere, et serpentem morbum legum medicina
resecare. Hac lege decernimus eos qui Euticetis errore decipiuntur, ad exemplum apollinariorum, quos Eutices
sequutus est, ||fol. 27va|| quos venerabiles patrum regulae id est ecclesiastici [c] canones, et dei forum
principum sacratissimas sanctiones condempnant, nullum episcopum nullum presbiterum nullos creare vel
appellare clericos, ipsumque Euticen nomine presbiteri quo indigne utens expoliatus est in totum carere. Si quis
tamen contra definita nostra episcopos presbiteros ceterosque clericos ausi fuerint ex his creare, tam factos quam
facientes vel presumentes sibi,clericorum bonorum amissione periculo subiacere exilii perpetui praecipimus.
Congregandi autem monachos aut aedificandi monasteria, nullum eorum iubemus habendi licentiam. Loca in qua
forte ausi convenire aliquando temptaverint, confiscari, si tamen domino loci sciente convenerint. Quod si
ignorante auctore convenerint conductores loci fustibus caesos deportatione subire censemus. Ipsos praeterea
nihil ex testamento cuiusquam capere, nihil eis qui eiusdem erroris sint relinquere per testamenta, ad nullam eos
patimur spirare militiam, nisi forte ad coortalinam vel limitaneam. Si quis etiam extra predictam militiam inventi
fuerint militare, vel quia ignorabatur eius in religione perversitas, vel quia post ademptum cingulum ad hunc
devenit errorem, solutus militia infidelitatis suae, fructum hunc habeat, ut optimorum et palatii communione
privetur. Nec alibi, quam in quo natus est vico vel civitate versetur. Quod si quis eorum in hac alma urbe quod
credi nefas est geniti sunt, tam de hac civitate venerabili, quam sacratissimo comitatu, et omni excludantur
metropolitana civitate. Et haec quidem generaliter circa omnes constituimus, qui hac clade pollutionis polluti
sunt vel polluuntur. Eos autem qui ante hoc clerici ortodoxorum fidei et monachi quidem, qui Eutices habitavere
diversorium, quod neque monasterium dicendum est eo quod in religionis habuit inimicos, qui adhuc usque in
tantam insaniam recesserunt ut relicto venerabilis religionis cultu et synodico decreto quod totius poene orbis
Calcedonico adunati definivere sacerdotes, infaustam Euticetis sequuti sunt adsertionem, qui vera luce deserta
tenebras eligendas esse crediderunt, omnibus poenis quae praecedentibus legibus adversus hereticos definita sunt
iubemus teneri, immo extra Romanum expelli solum, sicut praecedentes religiosissimae constitutiones de
manicheis constituere, nec eorum venenatis fraudibus sceleratisque commentis, innocentum ||fol. 27vb|| vel
infirmorum animi decipiantur. Comperimus praeterea quaedam eos in contumeliam religionis et invidiam
venerabilis synodicae definitionis fuisse mentitos, conscriptisque libris et cartarum thomis plura finxisse quae
eorum insaniam adversus veram fidem aperte signarent. Atque ideo praecipimus ubicumque huiusmodi scriptura
reperta fuerit, ignibus concremari. Eos vero qui vel scripserint vel aliis legenda tradiderint docendi studio vel
discendi, censemus deportatione [d] puniri. Delenda est enim haec infausta heresis sicut pridem edictis
serenitatis nostrae continetur, omnibus adimimus facultatem, quia ultimo supplicio cohercebuntur qui inlicita
docere temptaverint. Eos vero qui sequendi studio audierint sic scelerata discernentem, denarum librarum auri
multatione compescimus. Ita enim materia subtrahetur erroris, si peccatorum et doctor defuerit et auditor. Pallidi
parens carissime atque amantissime, inlustris itaque et magnifica auctoritas tua edictis praepositis omnibus faciat
nota, quae iussimus ut cognoscentibus moderatoribus provintiarum eorumque officiis, defensoribus etiam
civitatum quod sanctam veramque fidem sancto proposito custodiendam esse censemus. Quam si neglexerint [e]
aut permiserint temerari, denarum librarum auri multatione percussi, ut religionis legumque proditores etiam de
aestimatione laborabunt. Data XV k≈Ç AGUS [f] Constantinopoli Aspirato et qui fuerit nuntiatus consule.
INCIPIT ALIA MARTIANI AUGUSTI, ADVERSUS SUPRA MEMORATOS HERETICOS.
IMPERATOR MARTIANUS AUGUSTUS PALLADIO PRETORII. Licet iam sacratissimam constitutionem
mansuetudinis meae cautum ac definitum sit quia in eos severitas exercenda sit, qui Euticetis vel Apollenaris
hereticam perversitatem secuti a religione et fide catholica deviarunt, Alexandrinae tamen urbis cives atque

84

