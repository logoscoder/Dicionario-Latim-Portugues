clero. Possumus vero dicere de solis hoc Novatianis esse preceptum, nec ad aliarum heresium clericos pertinere.
Nam si utique de omnibus ita deffinirent, addidissent a Novatianis, aliisque hereticis revertentes debere in suum
ordinem recipi. Quod si ita esset etiam illud maxime quod de Paulianistis dictum est poterit confirmare, a quibus
venientes etiam baptizari praecipiuntur. Numquidnam cum de Paulianistis iubent omnes qui ab hereticis
revertuntur erunt hoc exemplo baptizandi? Quod cum nullus audeat facere, de ipsis tantum esse preceptum ratio
ipsa demonstrat. Denique baptizatos rite ab evangelista Philippo, Petrus et Iohannes sola manus impositione
consummant. Illos vero quos apostolus Paulus Iohannis baptismate baptizatos reppererat interrogavitque an
spiritum sanctum accepissent, fatentibusque se illud nequidem nomen audisse, iussit eos baptizari. Videtis ergo
rite baptizatos illo dono iterari non posse, et aliter sola aqua lotos baptizari in nomine patris et filii et spiritus
sancti, necessarium pervideri? Ita et de Novatianis tantum iussum esse, lucida manifestatione perlegitur. Quod
idcirco distinctum esse ipsis duabus heresibus ratio manifesta declarat, quia Paulianist•, in nomine patris et filii
et spiritus sancti, minime baptizant. Nec apud istos de unitate potestatis divin•, hoc est patris et filii et spiritus
sancti, qu•stio aliquando commota est, et ideo omnibus [s] segregatis h•c sola electa est, cui istud crederent
concedendum, quia nihil in patris et filii et spiritus sancti sacramento peccarent. ||fol. 153va|| Si qui vero de
catholica ad heresim transiens, aut fidelis ab apostasia revertens et resipiscens redire voluerit, numquid eadem
ratione poterit ad clerum permitti, cuius commissum nonnisi per longam poenitentiam poterit aboleri? Nec post
poenitentiam clericum fieri ipsi canones sua auctoritate permittantur? Unde constat qui de catholica ad Bonosum
[t] transeunt dampnatum, atque se passi sunt vel cupierunt ab eodem ordinari, non oportuisse ordinationis
ecclesiastic• suscipere dignitatem, qui commune omnium ecclesiarum iuditium deserentes, suam peculiariter in
Bonoso vanitatem sequendam esse duxerunt. Sed multos constat vim passos atque invitos attractos
repugnantesque ab eodem ordinatos. Dicat mihi volo quisque hoc credit, si non post ordinationem Bonosi
interfuit cum conficeret sacramenta, si communicationi eius participatus non est, si statim discedens de eius
pessimo conciliabulo ad ecclesiam rediit, iste talis potest habere colorem aliquem excusationis. Ceterum qui post
annum aut mensem ad ecclesiam redierunt, intellegimus eos quia in catholicam noverant se propter vitia sua non
posse suscipere ordinationem, idcirco ad illum perrexisse qui passim et sine ulla discussione ordinationes
inlicitas faciebat, credentes se posse per istam institutionem locum in ecclesia catholica repperire, de quo antea
desperarant. Nunc illud quod superest interrogo, qui post mensem aut eo amplius rediit [u] cum se presbiterum a
Bonoso confideret ordinatum, si non sacramenta confecit, si non populis tribuit, si non missas secundum
consuetudinem complevit, quid de his censeatis, queso promatis apertius. Ad summam certe qui nihil a Bonoso
acceperunt, rei sunt usurpat• dignitatis, qui conficiendorum sacramentorum sibi vindicaverunt auctoritatem atque
ad se putaverunt esse quod de eis nulla fuerat regulari ratione concessum.
VI. QUOD IN ECCLESIA PECCATUM POPULI INULTUM SOLEAT PRETERIRI.
Pervideat ergo dilectio vestra hactenus talia transisse, et advertite quod utique ut dicitis necessitas imperavit, in
pace iam ecclesias constitutas non praesumere. Sed ut s•pe accidit quotiens a populis aut a turba peccatur, quia in
omnes propter multitudinem non potest vindicari, inultum soleat transire. Priora ergo dimittenda dico dei iuditio,
||fol. 153vb|| et de reliquo maxima sollicitudine precavendum.
VII. QUOD SUBREPTUM FUERIT APOSTOLIC• SEDI, ET SUAM IN MELIUS SENTENTIAM
COMMUTARIT QUANDO DAMNATIONEM FOTINI RESCIDIT.
Veniam nunc ad maximum quasi ad quoddam thema Fotinum et quod mihi anxium est ac difficillimum,
maiorum revolvam sententias. Fuerat de illo quoquo pacto ut etiam ipsi commeministis, aliquid utique gravius
constitutum. Verum quoniam id per rumorem falsum ut asseritis subreptum huic sedi, et elicitum per insidias
demonstratis, quia res ad salutem rediit, veniam nos hanc in tantum vobis annitentibus post condempnationem
more apostoli subrogamus, tantisque vestris assertionibus vobisque bonis tam caris non dare consensum,
omnibus duris rebus durius arbitramur. Pro vestra ergo approbatione fratres karissimi et sententia ac postulatione
episcopum Photinum habetote. Licitum est ita constituere ut depraecamini, et nostram in melius conversam
sententiam labore vel testimonio [v] vestro conpotem votis suscipite atque Eustatium a me s•pissime
comprobatum, nolite expectare ut diaconii gratia spolietur. Sollicitos enim vos pro salute libenter audio, contra
caput etiam si faciendum est non libenter admitto. Cui manum porrigitis, vobiscum porrigo, cui porrigo, mecum
porrigite. Haec enim ad Chorinthios [w] apostolica est declarata benignitas, ut in uno spiritu ductam sententiam
boni semper indifferenter sequantur. Nam fateor haec me primum res bene habet erga Eustachium diaconum,
quod nec contra fidem quicquam locutus sit, nec loquentem admiserit, nec ad mortem crimen aliquod
commississe, vel iactatum umquam vel fictum recognoverim. Et qui in his salvus est, si quo pacto
conversationes amabiles non habet, habendus est ut minus pro tempore dilectus, non ut inimicus aestimatus
diabolo in perpetuo mancipandus. Cognosco illum inter illas simultates ac turbines contra multorum studia non
dico qualia, diversa sensisse. Et cum hinc res calamitatesque ips• emendat• sint, adhuc Dizoniani et Siriaci
subdiaconorum non potuisse apud vos emendationem reviviscere. Compescite qu•so ab illo predictisque
quorumcumque videtis animos ac non iustas aemulationes, ut ipse apud nos ||fol. 154ra|| integer apud vos cum
suis reparatus mereatur pacem non fictam pervidens caritatem. Omnibus igitur vobis ac sigillatim [x] occurrat

397

