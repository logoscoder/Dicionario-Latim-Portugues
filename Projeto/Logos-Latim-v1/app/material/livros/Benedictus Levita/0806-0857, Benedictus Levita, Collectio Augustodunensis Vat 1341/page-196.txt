adh•rentis habitaculum requiratur, dum in toto modo nulla occasio introeundi domum clerici feminae
permittatur, unde aliqua [h] possit incurrere noxialis famae innocentis portas iniuria. Sane deinceps post datam
hanc ammonitionem, quisquis earum [i] consortio frui voluerit, noverit se non solum a clericatus officio retrahi
vel ecclesiae foribus expelli, sed etiam omnium catholicorum clericorum vel laicorum communione privari.
Nulla prorsus vel colloquii consolatione relicta, quatenus male consuetudinis abrasa rubigo in posteris radicis
suae veneno serpere non possit.
IIII.
Si quis sane clericorum agella vel vineolas in terris ecclesiae sibi fecisse probatur, sustentandae vitae causae
usque ad diem obitus sui possideat. Post suum vero de hac luce discessum, iuxta priorum canonum constitutiones
[k] ius suum ecclesiae sanct• restituat. Nec testamentario ac successorio iure cuiquam heredum aut proheredum
relinquat, nisi forsitan cui episcopus pro servitiis ac prestatione ecclesiae largiri voluerit.
Nam et haec praecavenda salubriter sancimus ne quis fidelium propinquam sanguinis sui usquequo affinitatis
liniamenta generis successione cognoscit, in matrimonio sibi desideret copulari. Quoniam scriptum est: Omnis
homo ad proximam sanguinis sui non accedat, ut revelet turpitudinem eius. Nec sine denunciatione sit sententiae,
nam paulo post infert et dicit: Anima quae fecerit de abominationibus istis quippiam, peribit de medio populi sui.
Si quis ergo huius decreti ||fol. 64rb|| temerator extiterit, ac vetitum violare praesumpserit, tantum graviori se
multandum sententia recognoscat, quanto eam propinquiorem cui copulari se maluit suae originis esse non
ambigit. Tantoque annosioris excommunicationis tempore Christi corpore et fraternitatis consortio sequestretur,
quanto fuerit propinquioris sanguinis contagione pollutus. Huius institutionis regulam qui subscribimus
inrefragabili auctoritate nos spondemus servaturos. Si quis autem tam nostrum vel eorum qui nunc sanct• synodo
ex hac provintia defuerunt huic tam salubri ordinatione obviare praesumpserit, vel sollerter adimplere neglexerit,
convictus tocius fraterne caritatis aliquamdiu habeatur extraneus. Sane iuxta priorum canonum decreta,
concilium apud fratrem nostrum Montanum episcopum si dominus voluerit futurum pronuntiamus. Itaque
statuimus ut frater et coepiscopus noster Montanus qui in metropoli est ad conprovinciales nostros domini
sacerdotes litteras de congreganda synodo adveniente tempore debeat destinare. Nunc ergo in nomine domini
finitis his quae in consultationem venerunt, gratias agimus omnipotenti deo. Deinde domino glorioso, Amalarico
regi, divinam clementiam postulantes ut innumeris regni eius ea quae ad cultum fidei proveniunt, peragendi
nobis licentiam prestet.
Montanus in Christi nomine episcopus, his constitutionibus adquievi relegi et subscripsi, die et anno quo supra.
Pancarius episcopus, his constitutionibus adquievi et relegi et subscripsi. Canonius episcopus, subscripsi. Paulus
episcopus, subscripsi. Domicianus episcopus, subscripsi. Marracinus episcopus, subscripsi. Nibridius episcopus,
subscripsi. Iustus in Christi nomine ecclesiae catholicae Urgallitane episcopus, hanc constitutionem
consacerdotum eorum in Toletana [l] urbe habitam, cum post aliquantum temporis advenissem salva auctoritate
priscorum canonum relegi probavi et subscripsi.

196

