XI.
Placuit et illud adversus hereticos et paganos vel eorum superstitiones, ut legati missi de hoc glorioso concilio
quicquid utile praeviderint a gloriosissimis principibus impetrent.
XII.
Placuit etiam et illud ut preces vel orationes seu missae, quae probat• fuerint in concilio, sive praefationes, sive
commendationes, seu manus inpositiones ab omnibus celebrentur. Nec aliae omnino dicantur in ecclesia, nisi qu•
||fol. 44ra|| a prudentioribus tractat• vel conprobat• in synodo fuerint ne forte aliquid contra fidem vel per
ignorantiam vel per minus studium sit conpositum.
XIII.
Valentinus episcopus dixit: Si permittit bonum patientiae vestr• prosequar ea quae necessaria sunt ecclesiasticae
disciplinae. Scimus enim sic inviolat• semper permansisse ecclesiasticam disciplinam, ita ut nullus fratrum
prioribus suis se aliquando auderet anteponere, sed officiis legitimis id semper exhibitum est prioribus quod ab
insequentibus rationabiliter semper acciperetur. Hunc ordinem iubeat sanctitas vestra, melius vestris [q]
interlocutionibus roborare. Aurelius episcopus dixit: Non decuerat quidem ut haec repeteremus, nisi forte
exsisterent inconsiderat• mentes quorundam quae ad haec statuenda, nostros acuerent sensus. Sed communis
haec causa est quam insinuavit, frater et coepiscopus noster ut unusquisque nostrum ordinem sibi decretum adeo
cognoscat, et posteriores anterioribus deferant, nec eis inconsultis aliquid agere praesumant. Qua de re oportet
eos qui putaverint spretis maioribus aliquid praesumendum conpetenter esse ab omni concilio coercendos.
Universi episcopi dixerunt: Hic ordo et a patribus et a maioribus est servatus, et a nobis deo propitio servabitur,
salvo etiam iure primatus Numidiae et Mauritaniae.

XIIII. UT EPISCOPI QUI ORDINANTUR AB ORDINATORIBUS SUIS EPISTOLAS
ACCIPIANT QU• DIEM ET CONSULEM PRAEFERANT.
Deinde placuit ut quicumque deinceps ab episcopis ordinantur litteras accipiant ab ordinatoribus suis manu
eorum subscriptas, continentes consulem et diem, ut nulla altercatio de posterioribus vel anterioribus oriatur.

XV. DE HIS QUI SEMEL IN ECCLESIA LEGERINT [r] AB ALIIS NON POSSE
PROMOVERI.
Item placuit ut quicumque in ecclesia vel semel legerit, ab alia ecclesia ad clericatum non teneatur.
XVI.
Placuit preterea ut exsecutoribus in omnibus iustis desideriis inpertiatur. Placuit etiam ut petantur a
gloriosissimis imperatoribus ut iubeant iudicibus dare petitos sibi defensores scholasticos qui in actu sint vel in
officio defensionum causarum ecclesiasticarum ut more sacerdotum provintiae idem ipsi qui defensionem
ecclesiarum susceperint, habeant facultatem pro negotiis ecclesiarum quotiens necessitas, flagitaverit vel ad
obsistendum obrepetentibus ||fol. 44rb|| vel ad necessaria suggerenda ingredi iudicum secretaria.

XVII. UT NEQUE DIMISSUS NEQUE DIMISSA ALTERI CONIUNGATUR.
Placuit ut secundum evangelicam et apostolicam disciplinam neque dimissus ab uxore neque dimissa a marito
alteri coniungantur, sed ita maneant aut sibimet reconcilientur. Quod si contempserint ad paenitentiam
redigantur, in qua causa legem imperialem petendam promulgari.
XVIII.
Placuit quicumque non communicans in propria provintia in aliis provintiis vel transmarinis partibus ad
communicandum obrepserit, iacturam communionis vel clericatus excipiat.

XVIIII. DE CLERICIS QUI APUD PRINCIPEM SAECULARE IUDICIUM NON
SYNODALE IMPLORAVERINT.
Placuit ut quicumque ab imperatore cognitionem iudiciorum publicorum petierit, honore proprio privetur. Si
autem episcopale iudicium ab imperatore postulaverit nihil ei obsit.

XX. UT SINE FORMATIS NEMO AD COMITATUM PROFICISCATUR VEL
QUALITER FIANT FORMATAE.
Placuit ut quicumque clericus propter necessitatem suam alicubi ad comitatum ire voluerit formatam ab episcopo
suo accipiat. Quod si [s] sine formata voluerit pergere, a communione removeatur. Quod si alicubi ei repentina
necessitas orta fuerit ad comitatum pergendi, alleget apud episcopum loci eius ipsam necessitatem et de hoc

129

