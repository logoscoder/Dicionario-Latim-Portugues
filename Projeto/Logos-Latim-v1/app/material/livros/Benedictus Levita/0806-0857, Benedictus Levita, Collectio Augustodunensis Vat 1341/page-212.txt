LXXII [z]. De libertis qui a quibuscumque manumissi sunt atque ecclesiae patrocinio commendati
exsistunt.
LXXIII [a]. Ut qui libertatem a dominis suis ita percipiunt ut nullum in eis obsequium patronus detentet,
suscipiantur ad clerum.
LXXIIII [b]. De familiis ecclesiae constituere presbiteros [c] vel diaconos per parrochias licet.
LXXV [d]. De ecclesiastici ordinis institutis vel decretis quae ad quorundam pertinent disciplinam.
ANNO TERTIO REGNANTE DOMNO [e] NOSTRO GLORIOSISSIMO principe Sisenando, die nonas
decembris, era DCLXXXI. Dum studio amoris Christi ac diligentia religiosissimi Sisenandi regis Ispaniae atque
Galliae sacerdotes apud Toletanam urbem in nomine domini convenissemus, ut eius imperiis atque iussis
commoti a nobis agitaretur a quibusdam ecclesiae disciplinis tractatus, primum gratias salvatori nostro deo
omnipotenti egimus, post haec antefato ministro eius excellentissimo et glorioso regi, cuius tanta erga deum
devotio extat, ut non solum in rebus humanis, sed etiam in causis divinis sollicitus maneat. Hic quippe dum in
basilica beatissim• et sanct• martyris Leocadiae omnium nostrum pariter iam coetus adesset pro merito fidei suae
cum magnificentissimis et nobilissimis viris ingressus, primum coram sacerdotibus dei humi prostratus, cum
lacrimis et gemitibus pro se interveniendum domino postulavit. Deinde religiosa prosecutione synodum
exhortatus [f] est, ut paternorum decretorum memores ad confirmanda in nobis iura ecclesiastica studium
preberemus, et illa corrigere, quae dum per neglegentiam in usum venerunt, contra ecclesiasticos mores ||fol.
72ra|| licentiam [g] sibi de usurpatione fecerunt. Talibus [h] igitur eius monitis congaudentes necessarium
extitit iuxta eius nostrumque votum tractare quae competunt, sive in sacramentis divinis quae diverso atque
inlicito modo in Spaniarum ecclesiis celebrantur, seu quae in moribus prave usurpata noscuntur. Et quoniam
generale concilium agimus, oportet primum nostrae vocis sermonem de deo esse. Ut post professionem fidei
sequentia operis nostri vota quasi super fundamentum firmissimum disponantur. [i] Quemadmodum a sanctis
patribus accepimus, patrem et filium et spiritum sanctum unius deitatis atque substantiae confitemur. In
personarum diversitate trinitatem credentes, in divinitate unitatem praedicantes. Nec personas confundimus, nec
substantiam separamus. Patrem a nullo factum vel genitum dicimus, filium a patre non factum sed genitum
asserimus. Spiritum vero sanctum, nec creatum nec genitum, sed procedentem ex patre et filio profitemur. Ipsum
autem dominum Iesum Christum, dei filium et creatorem omnium ex substantia patris ante saecula genitum,
descendisse ultimo tempore pro redemptione mundi a patre, qui numquam desinit esse cum patre. Incarnatus est
enim ex spiritu sancto, et sancta gloriosa dei genitric• virgine [k] Maria, et natus ex ipsa solus, idem dominus
Iesus Christus unus in sancta trinitate, anima et carne perfectus, sine peccato suscipiens hominem, manens quod
erat, adsumens quod non erat. Aequalis patri secundum divinitatem, minor patre secundum humanitatem, habens
in una persona duarum naturarum proprietatem [l] . Naturae enim in illo duae, deus et homo. Non autem duo filii
et dii duo, sed idem una persona in utraque natura perferens passionem et mortem pro nostra salute, non in
virtute divinitatis, sed in infirmitate humanitatis. Descendit ad inferos, ut sanctos qui ibi tenebantur erueret, et
devicto mortis imperio resurrexerit. Assumptus in caelis venturus est in futurum ad iudicium vivorum et
mortuorum. Cuius morte et sanguine mundati remissionem peccatorum consecuti sumus. Resuscitandi ab eo in
die novissima in ea qua nunc vivimus carne, et in ea qua resurrexit idem dominus forma. Percepturi ab ipso, alii
pro iustitiae meritis vitam aeternam, alii pro peccatis supplicii aeterni sententiam. Haec ||fol. 72rb|| est catholicae
ecclesiae fides, hanc confessionem conservamus atque tenemus. Quam quisque firmissime custodierit perpetuam
salutem habebit.
I.
Post rectae fidei confessionem quae in sancta dei ecclesia praedicatur, placuit omnes sacerdotes qui catholicae
fidei unitate complectimur, ut nihil ultra diversum aut dissonum in ecclesiasticis sacramentis agamus. Ne
quaelibet nostra diversitas, apud ignotos seu carnales, scismatis errorem videatur ostendere, et multis extet in
scandalum varietas ecclesiarum. Unus igitur ordo orandi atque psallendi a nobis per omnem Spaniam atque
Galliam conservetur, unus modus in missarum sollempnitatibus unus in vespertinis officiis. Nec diversa sit ultra
in nobis ecclesiastica [m] consuetudo, qui una fide continemur et regno. Hoc enim et antiqui patres decreverunt,
ut unaquaeque provintia et psallendi et ministrandi parem consuetudinem teneant.
II [n].
Nulla pene res disciplinae mores ab ecclesia Christi magis depulit, quam sacerdotum neglegentia. Qui [o]
contemptis canonibus ad corrigendos ecclesiasticos mores synodum facere neglegunt. Ob hoc a nobis
universaliter definitum est, ut quia iuxta antiqua patrum decreta bis [p] in anno difficultas temporis fieri

212

