occurrere reatus conscientia noluerunt. In quo concilio inter cetera hae regulae pro disciplina ecclesiastica
institutae sunt.

I. EPISCOPUM NON DEBERE AD ALIAM CIVITATEM TRANSFERRI.
OSIUS EPISCOPUS DIXIT: Non minus mala consuetudo, quam pernitiosa corruptela funditus [b] eradicanda
est. Nec cui liceat episcopo de civitate sua, ad aliam civitatem transire [c] . Manifesta est enim causa qua hoc
facere temptant, cum nullus in hac re inventus sit episcopus, qui de maiore civitate, ad minorem transiret. Unde
apparet avaritiae eos ardore inflammari, et ambitioni servire, et ut dominationem exerceant. Si ergo omnibus
placet ut huiusmodi pernities austerius vindicetur, nec laicam communionem habeat qui talis est. Universi
dixerunt: Placet [d] etiam si talis aliquis extiterit temerarius ut forsitan excusationem adferat quod populi litteras
acceperit, cum manifestum sit, praemio et mercede paucos qui sinceram fidem non habent potuisse corrumpi ut
clamarent in eclesia, et ipsum petere viderentur episcopum. Omnino has fraudes removendas esse damnamus, ita
ut nec laicam in fine communionem talis accipiat. Quod si vobis omnibus placet, statuite. Universi dixerunt:
Placet.

II. EPISCOPUM DE PROVINTIA AD PROVINTIAM NON TRANSIRE NISI FUERIT
INVITATUS.
Osius episcopus dixit: Illud quoque statutum sit, ut episcopus de sua provintia ad aliam provintiam in qua sunt
episcopi non transeat, nisi forte a fratribus suis invitatus, ne videamur ianuam caritatis claudere.

III. DE DUOBUS EPISCOPIS UNIUS PROVINTIâ€¢ INTER SE CONTENDENTIBUS.
Osius episcopus dixit: Providendum est etiam ut si in aliqua provintia ||fol. 15ra|| forte aliquis episcopus contra
fratrem suum episcopum litem habuerit, ne unus e duobus ex alia provintia advocet episcopos ad iudicium.

IIII. DE EPISCOPO IUDICATO.
Osius episcopus dixit: Quod si aliquis episcopus adiudicatus fuerit in aliqua causa, et putat se bonam causam
habere ut iterum iudicium renovetur, si vobis placet sancti Petri apostoli memoriam honoremus ut scribatur vel
ab his qui examinaverunt, vel etiam ab aliis episcopis qui in provintia proxima morantur Romano episcopo. Et si
iudicaverit renovandum esse iudicium, renovetur et det iudices. Si autem probaverit, talem causam ut ea non
refricentur quae acta sunt, quae decreverit Romanus episcopus confirmata erunt. Si ergo hoc omnibus placet,
statuatur. Synodus respondit: Placet.

V. DE EPISCOPIS A SYNODO DEPOSITIS.
Gaudentius episcopus dixit: Addendum est si placet huic sententiae quam plena sanctitate protulistis, ut cum
aliquis episcopus depositus fuerit eorum episcoporum iudicio qui in vicinis commorantur locis, et proclamaverit
agendum sibi negotium in urbe Roma, alter episcopus in eadem cathedra post appellationem eius qui videtur esse
depositus, omnino non ordinetur, nisi causa fuerit in iudicio Romani episcopi determinata.

VI. DE QUIBUS SUPRA.
Osius episcopus dixit: Si contigerit in una provintia in qua fuerint plurimi episcopi unum forte remanere
episcopum, ille vero per neglegentiam noluerit ordinare episcopum, et populi convenerint episcopos vicinae
provintiae, debere illum prius conveniri episcopum qui in eadem provintia moratur, et ostendere quod populi
petant sibi rectorem, et hoc iustum esse, ut et ipsi veniant, et cum ipso ordinent episcopum. Quod si conventus
litteris tacuerit et dissimulaverit, nihilque responderit, tunc satisfaciendum esse populis, ut veniant ex vicinis
provintiis, et ordinent episcopum. Iterum, licentia ordinandi episcopum danda passim non est. Si enim subito aut
vicus aliquis, aut modica civitas cui satis est unus presbiter, voluerit sibi episcopum ordinari, ad hoc ut vilescat
nomen episcopi, et summi honoris auctoritas, non debent illi ex alia provintia ,invitati facere episcopum, nisi aut
in civitatibus [e] quae episcopos habuerunt, aut si qua tam populosa est civitas vel locus qui mereatur habere
episcopum. Synodus respondit: Placet.

VII. DE EPISCOPIS ACCUSATIS. ||fol. 15rb||
Osius episcopus dixit: Et hoc placuit ut si episcopus accusatus fuerit et omnes iudicaverint congregati episcopi
regionis ipsius, et de gradu suo deiecerint eum, si appellaverit qui deiectus videtur, et confugerit ad beatissimum
Romanae ecclesiae episcopum, et voluerit se audiri, si iustum putaverit ut renovetur examen, scribere episcopis
dignetur Romanus episcopus his qui in finitima et propinqua altera provintia sunt, ut ipsi diligenter omnia
requirant, ut iuxta fidem veritatis definiant. Quod si is qui rogat causam suam iterum audiri deprecatione sua
moverit episcopum Romanum ut de latere suo presbiteros mittat, erit in potestate ipsius quid velit et quid
aestimet. Et si decreverit mittendos esse qui praesentes cum episcopis iudicent, ut habeant etiam auctoritatem
personae illius a quo destinati sunt, erit in eius arbitrio. Si vero crediderit, sufficere episcopos provintiales [f] , ut
52

