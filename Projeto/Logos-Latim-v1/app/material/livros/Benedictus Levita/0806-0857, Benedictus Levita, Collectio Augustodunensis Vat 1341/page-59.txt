XII. DE EPISCOPIS VEL CLERICIS DEPOSITIS.
Si quis a proprio episcopo depositus presbiter, vel diaconus, aut etiamsi a synodo quilibet episcopus fuerit
exauctoratus molestiam imperialibus auribus inferre non praesumat, sed ad maiorum episcoporum synodum sese
convertat, et quae se putat habere iusta in eorum concilio alleget [s] , atque ab his de se exspectet, quae fuerit
deprompta [t] sententia. Quod si deficiens pusillanimitate hoc noluerit facere, sed imperatori fuerit inportunus,
huiusmodi nullam veniam habeat, neque locum ullius adsertionis suae, nec spem recipiendi gradus habeat in
futurum.

XIII. NON LICERE EPISCOPIS IN ALIENA PROVINTIA CLERICOS ORDINARE.
Nullum episcopum audere debere ex alia provintia ad aliam transitum facere et ordinare aliquos in ecclesiis, aut
proferre ad sacrum ministerium. Nec alios illuc adtrahat episcopos, nisi forte per litteras rogatus abierit. Non
solum autem a metropolitano, sed ab his qui cum eo sunt omnibus ipsius provintiae episcopis. Quod si nullo
invitante inordinate superveniat, et aliquos vel ordinare praesumpserit, vel quoslibet actus illi [u] eclesiae
competentes qui ad se minime pertinent usurpare temptaverit, vacua quidem et inania erunt omnia quae gesserit.
Ipse vero huius indisciplinati ausus, et inrationabilis coepti dignas [v] causas expendat, tamquam depositus a
sancta synodo, et propter huiuscemodi praesumptionem iam praedampnatus.
||fol. 17vb||

XIIII. DE EPISCOPIS ACCUSATIS.
Si quis episcopus de aliquibus causis criminalibus in iudicio episcoporum fuerit accusatus, contingat autem de
ipsis episcopis provintiae qui convenerunt diversas habere sententias, et alios quidem innocentem eum
pronuntiare, alios reum, propter huiusmodi itaque controversiam amputandam, placuit sanct• synodo
metropolitanum episcopum alterius vicinae provintiae advocari, et aliquantos cum eo [w] episcopos alios, qui
pariter residentes quaecumque fuerint dirimant quaestiones, propter hoc ut firmum sit iudicium, quod ab unius
provinti• episcopis fuerit promulgatum.

XV. DE QUIBUS SUPRA.
Si quis episcopus criminaliter accusatus ab omnibus qui sunt intra provintiam episcopis exceperit unam
consonamque sententiam, ab aliis ulterius iudicari non poterit, sed manere circa eum oportet, tamquam
convenientem quae ab omnibus prolata est, firmam ratamque sententiam.

XVI. DE EPISCOPIS VACANTIBUS.
Si quis episcopus vacans in ecclesiam vacantem supervenerit, et hanc obripienter praeter plenariam synodum
occupandam esse crediderit, hunc abici oportet, quamvis eum plebs quam diripuit velit sibi episcopum retinere.
Illa autem dicitur synodus plenaria, in qua etiam episcopus metropolitanus adfuerit.

XVII.
DE EPISCOPIS QUI ACCEPTA
ADQUIESCUNT SUSCIPERE MINISTERIUM.

MANUS

INPOSITIONE

NON

Si quis episcopus suscepta manus inpositione, et deputatus populis praeesse non suscipiat ministerium sacerdotii
nec consentiat habere ecclesiam in qua fuerat ordinatus, hunc incommunicabilem esse debere, donec coactus
consentiat plebem suscipere sibimet deputatam aut provintiae plenaria synodus episcoporum de eo aliquid
statuat.

XVIII. DE HIS QUIBUS SUPRA.
Si quis episcopus ordinatus non abierit in parrochiam cui ordinatus est, si non suo vitio sed plebis forsitan
contradictione, hic honorem susceptum retinere debebit et sacerdotio fungi, ita ut nihil molestiae adferat eclesi•
illi, in qua fuerat constitutus. Expectare autem eum oportet provintiae plenariam synodum, donec de eo quod
competit statuatur.

XVIIII. NON LICERE SINE CONSILIO METROPOLITANI EPISCOPI, EPISCOPUM
ORDINARE.
Episcopum non ordinandum sine consilio et praesentiam metropolitani episcopi, cui melius erit si ex omni
provintia congregentur episcopi. Quod si fieri non potest, hi qui adesse non possunt propriis litteris consensum
suum de ipso designent, et tunc demum post plurimorum sive per praesentiam sive per litteras, sententiam
consonam ordinetur. Quod si aliter quam statuta sunt fiat, nihil valere huiusmodi ordinationem. Si vero etiam
secundum definitas regulas ordinatio ||fol. 18ra|| celebratur, contradicant autem aliqui propter proprias et
domesticas simultates, his contemtis sententia de eo obtineat plurimorum.

59

