XLVI. Ut episcopus in diocesi factus solum eam plebem teneat qua extitit
ordinatus.
XLVII. Ut preter scripturas canonicas nihil in ecclesia legatur sub nomine
divinarum scripturarum.
XLVIII. De baptizatis a Donatistis.
XLVIIII. Ut gesta concilii episcoporum subscriptionibus confirmentur.
EXPLICIUNT CAPITULA. [f]
||fol. 32ra||
CAESARIO ET EUTETICO VIRIS CLARISSIMIS CONSULIBUS KŁ SEPT CARTAGINE IN
SECRETARIO BASILICAE RESTITUT• CUM AURELIUS EPISCOPUS UNA CUM EPISCOPIS SUIS
CONSEDISSET ADSTANTIBUS ETIAM DIACONIBUS CONSTITUTA SUNT HAEC QU•
PRAESENTI CONCILIO DEFINITA SUNT.
I.
PLACUIT IGITUR IN PRINcipio propter errorem qui saepe solet oboriri, ut omnes Affrican• provinci• episcopi,
observationem paschalem ab ecclesia Cartaginensi curent accipere.
II.
Similiter placuit ut propter causas ecclesiasticas quae ad perniciem plebium saepe veterescunt, singulis
quibusque annis concilium convocetur, ad quod omnes provintiae quae primas sedes habent de conciliis suis
binos, aut quantos elegerint episcopos legatos mittant. Ut et minus invidiosi, minusque hospitibus sumptuosi
existant, ut congregato conventu plena possit esse auctoritas. De Tripoli autem propter inopiam episcoporum
episcopus unus veniat.
III.
Item placuit ut ordinatis episcopis vel clericis prius ab ordinatoribus suis decreta conciliorum auribus eorum
inculcentur, ne se aliquid contra statuta concilii fecisse paeniteant.
IIII.
Item placuit ut ante viginti quinque annos aetatis, nec diaconi ordinentur, nec virgines consecrentur, et ut lectores
populum non salutent.
V.
Item placuit per sollempnissimos paschales dies sacramentum caticuminis non detur, nisi solitum sal. Quia si
fideles per illos dies sacramenta non mutent, nec caticuminis oportet mutare.
VI.
Item placuit ut corporibus defunctorum eucharistia non detur. Dictum est enim a domino: Accipite et aedite.
Cadavera autem nec accipere possunt nec edere. Cavendum est ne mortuos etiam baptizari posse fratrum
infirmitas credat, quibus nec eucharistiam dari licitum est.
VII.
Aurelius episcopus dixit: Quisquis episcoporum accusatur ad primates provintiae ipsius causam deferat
accusator, nec a communione suspendatur cui crimen intenditur, nisi ad causam suam dicendam electorum
iudicum die statuta litteris evocatus minime occurrerit. Hoc est infra spatium mensis ex ea die qua eum litteras
accepisse constiterit. Quod si aliquas veras necessitatis causas probaverit, quibus eum occurrere non potuisse ||
fol. 32rb|| manifestum sit, causae suae dicend• intra alterum mensem integram habeat [g] facultatem. Verum
tamendiu post mensem secundum non communicet, donec purgetur. Si autem ad concilium universale
anniversarium occurrere noluerit, ut vel ibi causa eius terminetur, ipse in se dampnationis sententiam dixisse
iudicetur. Tempore sane quo non communicat, nec in sua ecclesia vel parrochia communicet. Accusator autem
eius si numquam diebus causae dicend• defuerit, a communione non removeatur. Si vero aliquando defuerit
subtrahens se restituto [h] in communionem episcopo, ipse removeatur a communione accusator. Ita tamen ut
nec ipsi adimatur facultas causae peragendae, si se ad diem occurrere non noluisse, sed non potuisse probaverit.
Illud vero placuit ut cum agere coeperit in episcoporum iudicio si fuerit accusatoris persona culpabilis, ad

95

