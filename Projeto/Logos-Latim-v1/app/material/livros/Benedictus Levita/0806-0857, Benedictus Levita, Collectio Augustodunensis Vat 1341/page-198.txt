concordans, eius •cclesiae communioni [k] participatur, quae diversarum gentium multitudinem materno in sinu
suscipit, et caritatis uberibus nutrit. De qua propheta canente dicitur: Domus mea domus orationis vocabitur
omnibus gentibus. Nec enim sola Gothorum conversio ad cumulum nostrae mercedis accessit, quinimo et
Suevorum gentis infinita multitudo, quam presidio celesti nostro regno subiecimus, alieno licet iudicio in
heresim deductam, nostro tamen ad veritatis originem studio revocavimus. Proinde sanctissimi patres has
nobilissimas gentes qu• lucris per nos dominicis applicat• sunt, quasi sanctum et placabile sacrificium per vestras
manus aeterno deo offero. Erit enim mihi inmarciscibilis corona vel gaudium in retributione iustorum si hi
populi qui nostra ad unitatem ecclesiae sollertia transcurrerunt, fundati in eadem et stabiliti permaneant. Sicut
enim divino nutu nostrae curae fuit hos populos ad unitatem Christi ecclesiae pertrahere, ita sit vestrae
docibilitatis catholicis eos dogmatibus instituere. Quo in tota cognitione veritatis instructi noverint, ex toto ex
solido errores perniciosos respuere, et vere fidei tramitem ex caritate retinere, vel catholicae ecclesiae
communionem desiderio avidiori amplectere. Ceterum sicut facile ad veniam pervenisse [l] confido quod nescia
||fol. 65rb|| hucusque tam clarissima erraverit gens, ita gravius esse non dubito, si agnitam veritatem dubio corde
teneat, atque a potenti lumine quod absit oculos suos avertat. Unde valde pernecessarium esse prospexi vestram
in unum convenire beatitudinem habens sententiae dominic• fidem qua dicit: Ubi fuerint duo vel tres collecti in
nomine meo, ibi ero in medio eorum. Credo enim beatam sanct• trinitatis divinitatem huic sancto interesse
concilio, et ideo tamquam ante conspectum dei, ita in medio vestri fidem meam quam protuli, conscius
admodum sententiae divin• dicentis: Non celavi misericordiam tuam et veritatem tuam a congregatione multa.
Vel apostolum Paulum Timotheo discipulo praecipientem audivi: Certa bonum certamen fidei, adpraehende
vitam aeternam in qua vocatus es, confessus bonam confessionem coram multis testibus. Vera est enim
redemptoris nostri ex evangelio sententia qua confitentem se coram hominibus confiteri dicit coram patre, et
negantem se, esse negaturum. Expedit enim nobis id ore profiteri quod credimus corde, secundum celeste
mandatum quo dicitur: Corde enim creditur ad iustitiam, ore autem confessio fit ad salutem. Proinde sicut
anathematizo Arrium cum omnibus dogmatibus et conplicibus suis qui unigenitum dei filium a paterna
degenerem asserebat esse substantiam, nec a patre genitum sed ex nihilo dicebat esse creatum, vel omnia
concilia malignantium quae adversus sanctam synodum Nicenam extiterunt, ita in honorem et in laudem dei
fidem sanctam Niceni observo concilii, et honoro ea quae contra eundem recte fidei pestem Arrium trecentorum
X et VIII sancta episcopalis scripsit synodus. Amplector itaque et teneo fidem centum quinquaginta episcoporum
Constantinopolim congregatorum, quae Macedonium spiritus sancti substantiam minorantem et ad patris et filii
unitate et essentia segregantem iugulo veritatis interemit. Prima quoque Ephesina synodus fidem quae adversus
Nestorium eiusque doctrinam lata [m] est credo pariter et honoro. Similiter et Calcidonensis concilii fidem,
quam plena sanctitate et eruditione adversus Euticen et Dioscorum protulit, cum omni ecclesia catholica
reverenter suscipio. Omnium quoque ortodoxorum venerabilium sacerdotum concilia quae ab ipsis ||fol. 65va||
supra scriptis quattuor synodis fidei puritate non dissonant, pari veneratione observo. Properet ergo reverentia
vestra fidem hanc nostram canonicis applicare monumentis, ut ab episcopis vel religiosis et gentis nostrae
primoribus solerter fides quam in ecclesia catholica deo crediderunt legatur, quam renovatam et apicibus vel
eorum subscriptionibus roboratam, futuris olim temporibus in testimonium dei atque omnium reservate. Ut
gentes quas in dei nomine regia potestate pr•cellimus, et quae de reliquo antiquo errore per unctionem
sacrosancti crismatis vel manus inpositionem paraclytum intra dei ecclesiam perceperunt spiritum, quem unum
et aequalem cum patre et filio confitentesque [n] dono in sinu ecclesiae sanct• catholicae conlocatae sunt. Quod
si eorum aliqui hanc credulitatem et sanctam confessionem nostram minime credere voluerint, iram dei cum
anathemate aeterno percipiant. Ut de interitu suo fidelibus gaudium, infidelibus sint in exemplum. Huic vero
confessioni meae sanctarum scripturarum et conciliorum constitutionibus consentiens testimonio divino tota
cordis simplicitate subscripsi.
INCIPIT FIDES A SANCTO NICENO CONCILIO.
CREDIMUS IN UNUM DEUM PATREM omnipotentem omnium visibilium et invisibilium conditorem, et in
unum dominum Iesum filium dei de patre natum unigenitum, hoc est de substantia patris, deum ex deo, lumen ex
lumine, deum verum ex deo vero, natum non factum, homousion patri hoc est eiusdem cum patre substantiae,
per quem omnia facta sunt quae in caelo et quae in terra, qui propter nos et propter nostram salutem descendit, et
incarnatus est, homo factus passus est, et resurrexit tertia die, et ascendit in caelos, inde venturus est iudicare
vivos et mortuos, et in spiritum sanctum, eos autem qui dicunt: Erat quando non erat, et antequam nasceretur non
erat, et quia ex nullis exsistentibus factus est, aut ex alia substantia vel subsistentia dicunt esse, aut convertibilem
vel mutabilem [o] filium dei anathematizat catholica et apostolica ecclesia.
ITEM SANCTA FIDES QUAM EXPOSUERUNT
CONSTANTINOPOLIM CONGREGATI SUNT.
||fol. 65vb||

PATRES

CL

CONSONA

VOCE

QUI

198

