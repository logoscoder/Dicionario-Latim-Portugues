fuerint, dandam eis [q] esse communionem. Prohibendum etiam ne lucernas public• accendant. Si facere contra
interdictum voluerint, abstineantur a communione.
XXXVIII.
Peregre navigantes si [r] ecclesia in proximo non fuerit posse fidelem qui lavacrum suum integrum habet nec sit
bigamus baptizare in necessitate infirmitatis positum caticuminum, ita ut si supervixerit ad episcopum eum
perducat ut per manus inpositionem perfici possit.
XXXVIIII.
Gentiles si in infirmitate desideraverint sibi manus inponi si fuerit eorum ex aliqua parte honesta vita, placuit eis
manum inponi et fieri christianos.
XL.
Prohibere placuit ut cum rationes suas accipiunt possessores quicquid ad idolum datum fuerit acceptum non
ferant. Si vero post interdictum fecerint per quinquennii spatia temporis a communione esse arcendos.
XLI.
Admonere placuit fideles, ut quantum possunt prohibeant, ne idola in domibus suis habeant. Si vero vim metuunt
servorum, vel se ipsos puros [s] conservent. Si non fecerint alieni ab ecclesia habeantur.
XLII.
Eos qui ad primam fidem credulitatis accedunt si bon• fuerint conversationis, intra biennium temporis placuit ad
baptismi gratiam admitti debere. Nisi infirmitate [t] conpellente coegerit ratio vel sotio subvenire periclytanti,
vel gratiam postulanti.
XLIII.
Parvam institutionem emendari placuit iuxta auctoritatem scripturarum, ut cuncti diem pentecostes celebremus.
Quod qui non fecerit, quasi novem heresem induxisse notetur.
XLIIII.
Meretrix quae aliquando fuerit et postea habuerit maritum, si postmodum ad credulitatem venerit incunctanter
placuit esse recipiendam.
XLV.
Qui aliquando fuerit caticuminus, et per infinita tempora numquam ad [u] ecclesiam accesserit si eum de clero
quisquam agnoverit voluisse esse christianum, aut testes aliqui extiterint fideles, placuit ei baptismum non
negari, eo quod in vetere homine deliquisse videatur.
XLVI.
Si quis fidelis apostata per infinita tempora ad ecclesiam non accesserit, si tamen aliquando fuerit reversus nec
fuerit ||fol. 57vb|| idolator, post decem annos placuit eum communionem accipere.
XLVII.
Si quis fidelis habens uxorem non semel sed saepe fuerit mechatus, in finem mortis est conveniendus. Quod si se
promiserit cessaturum detur ei communio. Si resuscitatus rursus fuerit moechatus, placuit ulterius non ludere
eum de communione pacis.
XLVIII.
Emendari placuit ut hi qui baptizantur ut fieri solebat, nummos in concam non mittant, ne sacerdos quod gratis
accepit pretio distrahere videatur, neque pedes eorum lavandi sunt a sacerdotibus vel clericis.
XLVIIII.
Ammonere placuit possessores ut non patiantur fructus suos quos a deo percipiunt cum gratiarum actione a
Iudeis benedici ne nostram irritam et infirmam faciant benedictionem. Si quis post interdictum facere usurpaverit
penitus ab ecclesia abiciatur.
L.
Si vero aliquis clericus sive fidelis fuerit qui cum Iudeis cibum sumpserit, placuit eum a communione abstineri,
ut debeat emendari.

174

