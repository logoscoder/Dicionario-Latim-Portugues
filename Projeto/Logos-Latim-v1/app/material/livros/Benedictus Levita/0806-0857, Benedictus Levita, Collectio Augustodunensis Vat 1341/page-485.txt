habebatur ab obsequentibus militibus fuisset oblata protinus dixit: Absit a me ut sanguinem istorum hominum
bibam. Quam quia fuit et bibere noluit, scriptum est: Libavit eum domino. Si igitur ab armato rege in sacrificium
dei versa est aqua contempta, pensemus quale sacrificium omnipotenti deo rex obtulit, qui pro amore illius, non
aquam sed aurum accipere contempsit, ita fili excellentissime fidenter dicam, quia libasti aurum domino quod
contra eum habere noluisti.
IIII.
Magna sunt h•c et omnipotentis dei laudibus tribuenda, sed inter vigilanti sunt studio antiqui hostis insidi•
cavend•, qui quanto maiora in omnibus dona conspicit, tanto h•c auferre subtilioribus insidiis exquirit. Neque
enim latrunculi in via capere viatores vacuos expetunt. Sed eos qui auri vascula vel argenti ferunt. Via quippe est
vita pr•sens, et tanto quisquis necesse est ut insidiantes spiritus caveat, quanto maiora sunt dona que portat.
Oportet ergo excellentiam vestram in tanto hoc de conversione gentis subdite munere quod accepit summo opere
custodire. Primum humilitatem cordis, ac deinde munditiam corporis. Cum enim scriptum sit: Omnis qui se
exaltat humiliabitur, et qui se humiliat exaltabitur. Profecto libet quia ille a veraciter alta amat, qui mentem ||fol.
184vb|| suam ab humilitatis radice non desecat. Sepe namque malignus spiritus ut bona destruat, quibus prius
adversari non valuit, ad operantis mentem post peracta [f] operationem invenit eamque tantis cogitationibus in
quibusdam suis laudibus excutit, ita ut decepta mens admiretur ipsa quam sint magnaque fecit. Qu• dum per
occultam [g] tumorem apud semetipsam extollitur, eius qui donum tribuit gratia privatur. Hinc est enim quod
per prophete vocem contra superbientem animam dicitur: Habens fiduciam in pulchritudinem tuam fornicata es
in nomine tuo. Fidutiam quippe anime in pulchritudine sua habere est, in semetipsa de iusta actione pr•sumere,
que in suo nomine fornicatur, quando in hoc quod recte egit, non conditoris laudem delatari appetit, sed sue
oppinionis [h] gloriam requirit. Hinc rursus per prophetam scriptum est: Qui pulchrior es descende, anima
etenim unde est pulchrior, inde descendit. Quando ex virtutis decore quo exaltari apud deum debuit, ab eius
gratia per suam elationem cadit. Quid ergo in his agendum est, nisi ut malignus spiritus, cum nobis ad elevandam
mentem reducit bona quae egimus, nos semper ad memoriam mala nostra revocemur, quatinus et nostra
cognoscamus esse qu• peccando fecimus, et solius omnipotentis dei munera cum peccata declinamus.
V.
Custodienda quoque est munditia corporis in studiis bone actionis, quia iuxta vocem pr•dicantis apostoli:
Templum dei sanctum est quod estis vos. Qui rursus ait: H•c est enim voluntas dei sanctificatio vestra. Quam
significationem dixerit, ostendens protinus adiunxit: Ut abstineatis vos a fornicatione et sicut unusquisque
vestrum vas suum possidere in sanctificatione et honore et non in passionibus desiderii.
VI.
Ipsa quoque gubernacula erga subiectos magno sunt moderamine temperanda, ne potestas menti subripiat. Tunc
enim regnum bene regitur, cum regnandi gloria, animo non dominatur. Curandum quoque est ne ira subripiat,
faciatque citius omne quod non licet. Ira quippe etiam cum delinquentium culpas exquirit, non debet menti quasi
domina pr•ire, sed post rationis tergum velut ancilla famulari, sed ad faciem iussa veniat. Nam si semel mentem
possidens ceperit iustum esse reputat etiam quod crudeliter. Hinc enim est scriptum: Ira viri iustitiam dei non
operatur. Hinc rursum dicitur: Sit omnis homo velox ad audiendum, tardus autem ad loquendum et tardus ad
iram. H•c autem vos auctore deo omnia servare non ambiguo. Sed occasione admonitionis ||fol. 185ra|| exorta
bonis vestris actibus me furtive subiungo. Ut quod non admoniti facitis, quando vobis admonens additur, iam
non soli faciatis. Omnipotens autem deus in cunctis actibus vestris caelestiis [i] brachii extensione vos protegat,
nobisque et presentis vite prospera, et post multa annorum curricula gaudia aeterna concedat.
VII.
Clavem vero parvulam a sacratissimi beati Petri apostoli corpore pro eius benedictione transmissimus, in qua
inest ferrum de catenis eius indusum [k] , ut quod collum illius ad martyrium ligaverat, vos ab hominibus
peccatis absolvat. Crucem quoque latori presenti [l] dedimus vobis ferendam, in qua lignum dominice crucis
inest, et capilli beati Iohannis baptist•. Ex qua semper solatium nostri salvatoris, per intercessionem precursoris
eius habeatis. Reverentissimo autem viro patri et coepiscopo nostro Leandro pallium a beati Petri apostoli sede
transmissimus, quod ex antiqua consuetudine, et vestris moribus et eius bonitati atque dignitati debebamus.
EXPLICIT.

485

