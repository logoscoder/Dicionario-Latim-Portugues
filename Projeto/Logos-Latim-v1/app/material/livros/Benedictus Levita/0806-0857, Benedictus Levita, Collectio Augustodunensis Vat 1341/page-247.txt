Si quis fidelis alea luserit annis binis placuit eum abstineri. Quod si emendatus cessaverit post annum poterit
communioni reconciliari. Si denuo id facere voluerit post decem annos acta legitima p•nitentia communione
societur.
VIIII. [v] EX CONCILIO ELIBERTINO [w] CP LXXIII.
Episcopis presbiteris atque diaconibus canes ad venandum, et accipitres habere non liceat. Quod si quis talium
personarum hac fuerit voluntate detectus, si episcopus est tribus mensibus se a communione suspendat, presbiter
duobus mensibus abstineat, diaconus uno mense a communi offitio et communione cessabit.
XII. [x] EX CONCILIO AURILIANENSE CP XXII.
Si quis clericorum ut nuper multis in locis per superbiam diabolo instigante actum fuisset perpatuit, rebelli
auctoritate se in unum coniuratione intercedente collegerint [y] , aut sacramenta inter se data aut cartulam
conscriptam ||fol. 93ra|| fuisse patuerit, nullis excusationibus pr•sumptio pr•libetur, sed res detecta cum in
sinodum ventum fuerit in pr•sumptoribus iuxta person• et ordinum qualitatem a pontificibus qui tunc in unum
collecti fuerint vindicetur. Quia sicut caritas ex divinis pr•ceptis, corde non cartulae conscriptione est vel
coniurationis exhibenda, ita quae supra sacra admittuntur scripturas, auctoritate et districtione pontificali sunt
reprimenda.
XIII. EX CONCILIO ARELATENSE TITULUS VI.
Presbiter diaconem vel subdiaconum de ordine deponere inscio episcopo suo non pr•sumat. Quod si fecerit, illi
in offitio vel communione recipiantur, et ille anno integro communione privatus offitium penitus implere non
praesumat.
XII. EX CONCILIO PALENSIANO CAP VI.
Conperimus quendam Fragitanum Cordebensis eclesiae presbiterem a pontifice suo iniuste olim deiectum, et
innocentem exilio condempnatum, quem rursus ordini suo restituentes, id denuo adversus pr•sumptionem novam
decrevimus iuxta priscorum patrum sinodalem sententiam, ut nullus nostrum sine concilii examine deiciendum
quemlibet presbiterorum vel diaconorum audeat. Nam multi sunt qui indiscussos potestate tirannica, non
auctoritate canonica dampnant. Et sicut nonnullos gratia favoris sublimant, ita quosdam odio invidiaque permoti
humiliant, et ad levem opinionis auram condemnant, quorum crimen non approbant. Episcopus enim
sacerdotibus ac ministris solus honorem dare potest auferre solus non potest. Si enim hi qui in s•culo a dominis
suis honorem libertatis adepti sunt, in servitutis nexum non revolvuntur nisi public• apud pretores, in tribunali
foro fuerint accusati, quanto magis hi qui divinis altaribus consecrati honore ecclesiastico decorantur. Qui
profecto nec ab uno dampnari nec uno iudicante poterunt honoris sui privilegium exui, sed presenti sinodali
iudicio quod canon de illis pr•ceperit definire.
XIIII. EX CONCILIO TOLETANO CP.
Suggerendo in concilio id gloriosissimus dominus noster canonibus inserere praecepit ut Iudaeis non liceat
christianas habere uxores, vel etiam concubinas, nec mancipium christianum in usus proprios conparare. sed si
filii de tali consortio nati sunt adsumendos esse ad baptismum, nulla offitia publica eis iniungantur, per qu• eis
occasio tribuatur poenam christianis inferre. Si qui vero christiani ab eis in aliquo sunt maculati vel etiam
circumcisi, non reddito pr•tio ad libertatem ||fol. 93rb|| et religionem redeant christianam.
EX CONCILIO URBENENSE CP VI.
Si quis Iudaic• pravitati coniugali societate iungitur, sive christiana Iudaeo sive Iudae [z] christiano mulier
carnali consortio misceatur, quicumque tantum nefas admisisse cognoscitur, a christiano coetu atque convivio et
a communione ecclesi• protinus segregetur.
EX EODEM CONCILIO CAP VIIII.
Ne Iudaeis christianis populis iudices praeponantur.
EX CONCILIO AURILIANENSE CP XIIII.
De mancipiis christianis quae in Iudaeorum servitio detinentur, si eis quae christiana religio vetat a dominis
inponuntur, et ad eclesiam confugerint ibi tueantur, quod si eos quos de eclesia tollunt pro culpa qu• remissa est
affligere aut cedere fortasse praesumpserint, et ad eclesiam iterato confugerint, nullatenus a sacerdote reddantur.
Christianis quoque interdicimus, ne Iudaeorum coniugiis misceantur. Quod si fecerint, usque ad sequestrationem
[a] a communione reppellantur. Item christianis convivia interdicimus Iud•orum, in quibus si forte fuisse
probantur annali excommunicatione huiusmodi contumatia subiacebit.
EX EODEM CONCILIO CAP XXXII.

247

