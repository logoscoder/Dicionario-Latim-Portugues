numquid debet illi unus ipse presbiter auferri? Aurelius episcopus dixit: Sed episcopus unus esse potest per quem
dignatione divina presbiteri multi constitui possunt, unus autem episcopus difficile invenitur constituendus.
Quapropter si necessarium episcopatui quis habuerit presbiterum, et unum ut dixisti frater habuerit, etiam ipsum
ad promotionem dare debebit. Postumianus episcopus dixit: Ergo si habet alios habundantes clericos, debet mihi
alia plebs subvenire. Aurelius episcopus dixit: Sane quomodo tu ecclesi• alteri subveneris, persuadebitur illi qui
plures habet clericos, ut unum tibi ordinandum largiatur.
XLVI.
Honoratus et Urbanus episcopi dixerunt: Audivimus constitutum ut dioceses non mereantur episcopi accipere,
nisi cum [f] consensu eius sub quo fuerant constitutae. Sed in provintia nostra cum aliqui forte in diocesi
concedente eo episcopo in cuius potestate fuerant constitut• ordinati sunt episcopi, etiam dioceses sibi [g]
vindicant. Hoc et corrigi caritatis vestr• iudicio, et inhiberi de cetero debet. Epigonius episcopus dixit: Singulis
episcopis servatum est quod decebat, ut ex massa dioceseum nulla carperetur ut proprium episcopum habuisset,
nisi ipse consensum adhibuisset concedendi. Sufficiat enim si consenserit [h] ut eadem diocesis permissa tantum
proprium episcopum habeat, et ceteras sibi non vindicent dioceses, que [i] exempta de fasce multarum sola
meruit honorem episcopatus suscipere. Aurelius episcopus dixit: Non dubito caritati vestrae omnium placere
eum qui in diocesi concedente episcopo qui matricem tenuit solam eandem retinere plebem, in qua fuerit
ordinatus.

XLVII. UT PR•TER SCRIPTURAS CATHOLICAS NIHIL IN ECCLESIA LEGATUR.
Item placuit ut preter scripturas canonicas nihil in ecclesia legatur, sub nomine divinarum scriptuarum. Sunt
autem canonic• scripturae, id est Genesis, II Exodus, III Leviticus, IIII Numeri, V Deuteronomii, VI Iesu [k]
Nave, VII Iudicum, VIII Ruth, VIIII Regum [l] libri IIII, Paraliphymenon libri II, Iob, Psalterium Davidicum
libri V, ||fol. 34rb|| libri duodecim prophetarum, Esaias, Hieremias, Ezechiel, Danihel, Tobias, Iudith, Hester,
Esdrae libri II, Machabeorum libri II. Novi autem Testamenti XXVII, evangeliorum libri IIII, Actuum
apostolorum liber I, Pauli epistol• XIII, eiusdem ad Hebreos I, Petri apostoli II, Iohannes apostoli III, Iudae
apostoli I, et Iacobi I, Apocalipsi Iohannis liber I, quod fiunt XXVII, hoc etiam fratri et consacerdoti nostro
Bonifatio vel aliis earum partium episcopis pro confirmando isto canone innotescat quia a patribus ista
accepimus in ecclesia legenda. Liceat etiam legi passiones martyrum cum anniversarii dies eorum celebrantur.
XLVIII.
Placuit ut consulamus fratres et consacerdotes nostros, Syricium et Simplicianum de solis infantibus qui
baptizantur penes eosdem ne quod suo non fecerint iudicio cum ad ecclesiam dei salubri proposito fuerint
conversi parentum illis error impediat, ne provehantur sacri altaris ministri. Quibus insertis, Honoratus et
Urbanus episcopi legati provintiae Mauritani• Sitifensis dixerunt: Iam dudum cum apud sanctitatem vestram
allegaremus scripta dilati sumus ea contemplatione quod fratres nostri advenire possent de Numidia legati. Sed
quia non parvi dies sunt quibus expectati minime venerunt ultra praetermittere quae nobis mandata sunt a nostris
coepiscopis non oportet. Atque ideo fratres suggestionem nostram libenter admittite. De fide enim Niceni
tractatus audivimus, verum et de sacrificiis inhibendis post prandium ut a ieiunis sicut dictum est offerantur, et
tunc et nunc confirmatum est.
XLVIIII.
Placuit ut episcopi presbiteri diaconi vel quicumque clerici qui nihil habentes ordinantur, et tempore episcopatus
vel clericatus sui agros vel quaecumque predia nomine suo conparant, tamquam rerum dominicarum invasionis
crimine teneantur, nisi admoniti ecclesiae eadem ipsa contulerint. Si autem ipsis propriae aliquid libertate
alicuius vel successione cognationis venerit, faciant inde quod eorum proposito congruit. Quod si a suo
praeposito retrorsum exorbitaverint, honore ecclesiastico indigni tamquam reprobi iudicentur.
L.
Aurelius episcopus dixit: Quoniam igitur universa arbitror fuisse tractata, si omnia cum animo vestro
convenerunt, sermone vestro cuncta roborate. Universi episcopi dixerunt: Omnibus haec placuerunt, et haec
nostra subscriptione firmamus. Et subscripserunt: Aurelius episcopus ecclesiae Cartaginensis ||fol. 34va|| huic
decreto consensi, et relecto [m] subscripsi. Epigonius episcopus plebis Bullensis regionis subscripsi. Augustinus
episcopus plebis Ipponensium regionum subscripsi. Similiter et omnes episcopi XLIIII subscripserunt.

100

