Iuvenculus episcopus Hierusolimitanus definiens suscripsit.
Quintilius episcopus Cappadociae Caesariensis definiens suscripsit.
Calasindus episcopus Eracliae Macedoniensis vicem agens sanctissimi viri Anastasii civitatis Thessalonicensis
definiens suscripsit.
Stephanus episcopus Ephesenus definiens suscripsit.
Lucianus episcopus Bizensis vicem agens sanctissimi episcopi, Quiriaci Aracli• Traciensis definiens [l] .
Eusebius episcopus Galaciae, Anquirensis definiens suscripsit.
Diogenes [m] episcopus Quizens definiens suscripsit.
Petrus episcopus Coritensis definiens suscripsit.
Florus episcopus Sardinensis definiens suscripsit.
Eunomius episcopus Nicomedensis definiens suscripsit.
Anastasius episcopus Nicensis definiens suscripsit.
Eleutherius episcopus Calcidonensis definiens suscripsit.
Idem omnes episcopi DCXXX definientes suscripserunt.
||fol. 26vb||
Postquam recitata est, piissimus imperator ad sanctum concilium dixit: Dicat sanctum concilium, si ex consensu
omnium episcoporum definitio quae nunc lecta est prolata sit. Omnes reverentissimi episcopi responderunt:
Omnes sic credimus, una fides, una sententia, omnino idem faciamus, omnes consentientes subscripsimus.
Omnes ortodoxi sumus, haec fides patrum, haec fides apostolorum, haec recte credentium, haec est fides quae
orbem terrarum salvat. Marciano novo, Constantino novo, Paulo novo, David imperator, piissimae dominae
augustae vita eius. Et post has voces piissimus [n] et fidelissimus imperator, ad sanctum synodum dixit:
Veneranda catholica fides, a sancta et universali synodo secundum patrum expositionem manifesta est, et si
laborem vestrae reverentiae et convitium fecimus maximas gratias agimus omnipotenti deo salvatori nostro, quia
multorum errantium circa fidem amputata discordia, in unam eandemque fidem omnes nunc convenimus [o]
sperantes celebrem vestris precibus et meliorem, super omnes nos partem a deo donari. Sancta synodus iterum
exclamavit: Haec digna vestri imperii, haec propria vestri imperii, haec correctio vestri imperii, digna Christo
digna imperii fide, propterea pacificatur orbis terrae. Et post has voces piissimus et fidelissimus imperator, ad
sanctam synodum dixit: Venerandam catholicam fidem. Sanctae universali synodi secundum patrum
expositionem manifestam iuxta legem et convenientem esse vestra tranquillitas probet, omnem in posterum
contentionis occasionem [p] circa suam fidem amputari. Si quis igitur idiota vel militaris, seu clericus publice
turbam congregans sub obtentu dispositionis tumultum fecerit, si quidem idiota praescriptus expellatur a regia
urbe, militaris vero seu clericus gradus sui periculum sustinebit et aliis poenis subiacebit.
INCIPIT EDICTUM IMPERATORIS IN CONFIRMATIONE CONCILII CALCIDONENSIS.
IMPERATOR [q] VALENTINUS MARTIANUS AUG UNIVERSIS populis. Tandem aliquando quod summis
votis atque studiis obtabamus evenit, remota de ortodoxa christianorum lege contentio, tandem remedia
culpabilis erroris inventa sunt, et discors populorum sententia, in unum consensum concordiamque convenit. Ab
universis enim provintiis religiosissimi sacerdotes Calcedona venerunt iuxta nostra precepta, et quid observari in
religione ||fol. 27ra|| debeat, perspicua definitione docuerunt. Discessit igitur iam profana contentio. Nam vere
impius atque sacrilegus est, qui post tot sacerdotum sententiam opinioni suae aliquid tractandum relinquit.
Extremae quippe dementiae est in medio et perspicuo die, commentitium lumen inquirere. Quisquis enim post
veritatem repertam, aliquid ulterius discutit, mendatium quaerit. Nemo itaque vel clericus vel militans et alterius
cuiuslibet conditionis de fide christiana publice terminata coadunatis et audientibus tractare conetur in posterum,
ex hoc tumultus et perfidi• occasionem [r] requirens. Nam iniuriam facit iudicio religiosissimae synodi, si quis
[s] semel iudicat [t] recte disposita [u] revolvere, et publice disputare contendit, cum ea quae nunc de christiana
fide statuta sunt, iuxta apostolicas expositiones et instituta sanctorum patrum CCCXVIII et centum quinquaginta
definita esse noscantur. Nam in contemptoribus huius legis poena non deerit, quia non solum contra fidem bene
compositam veniunt, sed etiam Iudei et pagani ex huiuscemodi certamina profanant veneranda mysteria. Igitur si
clericus erit qui publice tractare de religione ausus fuerit, a consortio clericorum removebitur. Si vero milicia
preditus sit, cingulo expolietur [v] . Ceteri etiam huius criminis rei, de hac sanctissima urbe pellantur, pro vigore
iudiciario etiam competentibus suppliciis subiugandi. Constat enim hereticae insaniae exordia fomitemque
nutriri, dum publice quidam disputant atque contendunt. Universa ergo quae a sancta [w] synodo Calcedone
constituta sunt custodiri debebunt, nihil postea dubitaturi. Hoc itaque nostrae commoniti sinceritatis edicto
obsistente profanis vocibus ulterius definite de divinis disputare quod nefas est, quia non solum divino iudicio
peccatum hoc prout credimus punietur, verum etiam legum et iudicum auctoritate coercebitur [x] .
EXPLICIT PROPOSITA VII KALENDAS FEBRUARIAS CONSTANTINOPOLI CES, [y] PATRICIO
CONSULE.
||fol. 27rb||

83

