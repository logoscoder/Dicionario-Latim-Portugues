7.63

EPISTOLA PAPAE ZOSIMI AD HESITIUM EPISCOPUM SOLONITANUM

EPISTOLA DECRETORUM PAPAE ZOSIMI AD HESITIUM EPISCOPUM SOLONITANUM.
I. Quod monachi vel laici nisi per gradus ecclesiasticos non debeant ad summum sacerdotum [a]
pervenire.
II. Quod si quis interdicta despexerit, gradus sui periculo subiacebit.
III. Qu• singulis clericorum, gradibus tempora sint prefixa. ||fol. 154vb||
ZOSIMUS EPISCOPUS URBIS ROMAE, HESITIO EPISCOPO Salonitano salutem. Exigit dilectio tua
preceptum apostolic• sedis in quo patrum decreta consentiunt et significas nonnullos ex monachorum coetu
quorum sollicitudo quamvis frequentia maior est, sed et [b] laicos ad sacerdotium festinare.
I. QUOD MONACHI VEL LAICI NISI PER GRADUS ECCLESIASTICOS NON DEBEANT AD
SUMMUM SACERDOTIUM PERVENIRE.
HOC AUTEM SPECIALITER ET SUB PREDECESsoribus nostris, et nuper a nobis interdictum constat litteris
ad Gallias Spaniasque transmissis, in quibus regionibus familiarius est praesumptio, quamvis nec Africa super
hac admonitione nostra habeatur aliena. Ne quis poenitus contra patrum praecepta qui ecclesiasticis disciplinis
per ordinem non fuisset imbutus, et temporum approbatione divinis stipendiis eruditus, nequaquam ad summum
ecclesi• sacerdotium aspirare praesumeret. Et non solum in eo ambitio inefficax haberetur, verum etiam in
ordinatores eius ut carerent eo ordine, quem sine ordine contra praecepta patrum crediderant praesumendum.
Unde miramur, ad dilectionem tuam statuta apostolic• sedis non fuisse perlata. Laudamus igitur propositum
constanti• tu• frater karissime, nec aliud de pontificii censura veteris auctoritatis genus expectandum fuit, quam
ut talibus ambitionibus pro preceptis patrum in procinctu fidei constitutus occurreres. Igitur si quid auctoritati tu•
quod non opinamur aestimas defuisse, supplemus. Vos obsistite talibus ordinationibus obsistite superbiae et
arroganti•, venienti. Tecum faciunt praecepta patrum, tecum apostolic• sedis auctoritas. Si enim offitia s•cularia
principalem locum non vestibulum actionis ingressis, sed per plurimos gradus examinatis temporibus deferunt.
Quis ille tam arrogans tam impudens invenitur, ut in c•lesti militia qu• propensius ponderanda est, et sicut aurum
repetitis ignibus exploranda, statim dux esse desiderat, cum tyro ante non fuerit, et prius velit docere quam
discere? Assuescat in domini castris, in lectorum primitus gradu divini rudimenta servitii. Nec illi vile sit, exor||
fol. 155ra||cistam, acolitum, subdiaconum, diaconum, per ordinem fieri. Nec hoc saltu, sed statutis maiorum
ordinatione temporibus. Iam vero ad [c] presbiterii fastigium talis accedat, ut et nomen aetas impleat, et meritum
probitatis stipendia ante facta testentur, iure inde summi pontificis locum sperare debebit. Facit hoc nimia
remissio consacerdotum nostrorum qui pompam multitudinis quaerunt, et putant ex hac turba aliquid sibi
dignitatis adquiri. Hinc passim numerosa popularitas, etiam his locis ubi solitudo est talium reperitur, dum
parrochias extendi cupiunt, aut quibus aliud prestare non possunt divinos ordines largiuntur. Quod oportet
districti semper esse iuditii. Rarum est enim, omne quod magnum est.
II. QUOD SI QUIS INTERDICTA DESPEXERIT, GRADUS SUI PERICULO SUBIACEBIT.
PROINDE NOS NE QUID MERITIS DILECTIONIS tu• derogaremus, ad te potissimum scripta direximus, quae
in omnium fratrum et coepiscoporum nostrorum facies ire notitiam. Non tantum eorum qui in ea [d] provintia
sunt, sed etiam qui vicinis dilectionis tu• provintiis adiunguntur. Sciet quisquis hoc postposita patrum et
apostolicae sedis auctoritate neglexerit a nobis districtius vindicandum. Ut loci sui minime dubitet sibi non
constare rationem, si hoc putat post tot [e] prohibitiones impune posse temptari. Contumeli• enim studio fit,
quicquid interdictum [f] totiens usurpatur.
II. [g] QUAE IN SINGULIS CLERICORUM GRADIBUS TEMPORA SINT PREFIXA.
HAEC AUTEM SINGULIS GRADIBUS OBSERvanda sunt tempora, si ab infantia ecclesiasticis ministeriis
nomen dederit, inter lectores usque ad vicesimum aetatis annum continuata observatione perduret. Si maior iam
et grandevus accesserit qui tamen post baptismum statim se divin• militi• deferat mancipari, sive inter lectores
sive inter exorcistas quinquennio teneatur. Exinde acolitus vel subdiaconus quattuor annis sit, et sic ad
benedictionem diaconatus si meretur accedat. In quo ordine quinque annis si inculpate se gesserit, adh•rere
debebit. Exinde suf||fol. 155rb||fragantibus stipendiis per tot gradus, datis propri• fidei documentis, presbiterium
poterit promereri. De quo loco si eum exactior ad bonos mores vita produxerit, summum pontificatum sperare

401

