7.105 ITEM ORMISDE PAPE AD EOSDEM SPANIAE EPISCOPOS

XCIIII. ITEM ORMISDE PAPE AD EOSDEM SPANIAE EPISCOPOS IN QUA EIS IOHANNIS
CONSTANTINOPOLITANI EPISCOPI PROFESSIONEM DIRIGIT ||fol. 181ra|| PROPTER
ORIENTALES CLERICOS QUI EORUM COMMUNIONEM POPOSCERANT.
DILECTISSIMIS FRATRIBUS UNIVERSIS EPISCOPIS per Hispaniam constitutis Hormisda. Inter ea qu•
notitie nostrae studio •cclesiastice utilitatis ingessit, hoc quoque pro affectu catholice fidei et apostolice sedis
veneratione consuluit, quo ordine ex clero Grecorum venientibus tribui deberet sancta communio propter causa
scilicet Acatii, a predecessoribus nostris pro hereticorum communione dampnati. In qua qui se ab eius
contagione non dividunt, a nostra communione habeantur excepti. Laudo propositum viri, hoc zelo circa fidem et
apostolica instituta ferventis, ut ne per ignorantiam quidem quemquam ceno erroris alieni pateretur inmergi.
Digna h•c cura fidelibus, ut sollicito studio semper invigilent, et inculpatos se ab omni perversitate conservent.
Ipsa est enim fidei innocentia, ut provideat ne vel casu possit errare. Satisfacientes igitur et laudabilibus
desideriis memorati viri et memores nostri sicut oportet offitii documenta quoque de •clesie scrinis adsumentes,
ad concilium vestrum pro generalitatis instructione direximus, ut ex illis plenius, quae sunt acta discentes ab
omni vos errantium cognitione separetis. Neque enim personalis odii causa, si impios transgressores dicta deo
inspirante sententia. In qua quidem causa neque predicatione cessavimus, et principi subplicando, et sacerdotes
et populos admonendo, ut transgressores absoluti, ad rectam se fidem, et affectu dei et iuditii timore
converterentur. Sed obstinatio miseranda eo perduxerat illos ut nullis modis mortifera venena vincantur, sed
mala semina fixis in deterius pullulant radicibus. Ergo dilectissimi fratres ad omnia conpetenter instructi servate
vos et ecclesiam [a] dei apostolo exortatione conpuncti. Nos autem libellum misimus sub quo si quis
communionem vestram de orientalibus clericis poposcerit ad eam possit admitti, secundum quam et de Thrachia
Illirici quae partibus vel Ephyri veteris, sed et secundum quod et de Siri• multos iam constat esse susceptos,
gaudentes ad recta confluere et devia declinasse. Unde pro subreptione mandamus ut omnis cura et sollicitudo
omnis invigilet. Iam nullus [b] utatur simplicitatis excusatione praeterita. Scienti peccare, necessaria confessio
est. Necesse est ut errorem scribat sibi, qui monstratur, institisse pravo itinere. Bonefatius notarius sanct•
ecclesie Roman• ex his scrinio editi exemplaria libelli exsequitur. Prima salus ||fol. 181rb|| est recte fidei
regulam custodire, et a constitutis patrum nullatenus deviare. Et quia non potest domini nostri Iesu Christi
praetermitti sententiam [c] dicentis: Tu es Petrus et super hanc petram •dificabo •cclesiam meam, et h•c qu•
dicta sunt rerum probantur effectibus quia in sede apostolica extra maculam semper est catholica servata religio.
De qua spe et fide separari minime cupientes, et patrum sequentes constituta, anathematizamus omnes hereses,
pr•cipium Nestorium hereticum, qui quondam Constantinopolitanae fuit urbis episcopus. Dampnatum in concilio
Ephesino, a beato Celestino papa urbis Rom•, et a venerabili viro Cirillo Alexandrine civitatis antestite. Similiter
anathematizamus, et Euticen et Dioscorum Alexandrinum in sancta sinodo quam sequimur et amplectimur
Calcidonensi dampnatum, quae secuta sanctum concilium Nicenum fidem apostolicam pr•dicavit. Detestamur et
Timotheum parricidam illorum cognomento inbutum. Discipulum quoque ipsius et sequacem in omnibus Petrum
Alexandrinum condempnamus, etiam anathematizamus Acatium Constantinopolitanum quondam episcopum, ab
apostolica sede dampnatum, eorum conplicem et sequacem vel qui in eorum communionem vel societate
permanserint. Qui Acatius quorum se communi miscuit, ipsorum similem haber meruit in dampnatione
sententiam. Petrum nihilominus Antiocenum dampnamus, cum sequacibus suis et omnibus suprascriptis.
Suscipimus autem et probamus epistolas beati Leonis pap• universas quas de religione christana conscripsit.
Sicut prediximus sequentes in hominibus apostolicam sedem et praedicantes eos omnia constituta, et per omnia
spero ut in una communione vobiscum quam sedes apostolica predicat esse merear, in qua est integra et vera
christiane religionis et perfecta solliditas, promittens sequestratos a communione ecclesie catholice idem non
consentientes sedis apostolice eorum nomina inter sacra non retractanda esse misteria. Quod si in aliqua
professione mea deviare temptavero, his quos damnavi conplicem mea sententia esse profiteor. Hanc autem
professionem meam ego manu mea subscripsi, et Ormisde sancto et venerabili pape urbis Rome direxi.

475

