XIIII. DE HIS QU• [w] IAM CONSECRAT• SUNT SI POSTEA NUPSERINT.
Ambigi non potest magnum crimen admitti, ubi et propositum deseritur, et consecratio violatur. Nam si humana
facta non possunt impune calcari, quid eis manebit qui corruperint divina foedera sacramenti?
XV. DE HIS QUIBUS DUBIUM EST UTRUM BAPTISMUM PERCEPERINT NECESSE EST UT
RENASCANTUR. ||fol. 165va||
Si nulla extant inditia inter propinquos aut familiares, nulla inter clericos aut vicinos quibus hi de quibus
queritur, baptizati fuisse doceantur, agendum est ut renascantur ne manifeste pereant. In quibus quod non
ostenditur gestum, ratio non sit ut videatur iteratum. Qui autem possunt meminisci quod ad ecclesiam veniebant
cum parentibus suis, possunt recordari an quod ab eorum parentibus dabatur acceperint. Sed si hoc etiam ab ipsa
memoria alienum est, conferendum eis videtur quod conlatum esse nescitur. Quia non temeritas intervenit
presumptionis, ubi est diligentia piaetatis.
XVI. QUOD EOS QUI SE BAPTIZATOS AGNOSCUNT SED IN QUA FIDE NESCIUNT, PER MANUS
IMPOSITIONEM SUSCIPI CONVENIAT.
Hi autem de quibus scripsisti non se baptizatos nesciunt, sed cuius fidei fuerint qui eos baptizaverunt se nescire
profitentur. Unde quoniam quolibet modo formam baptismatis acceperunt baptizandi non sunt, sed per manus
impositionem virtutem spiritus sancti quam ab hereticis accipere non potuerunt catholicis copulandi sunt.
XVII. DE BAPTIZATIS QUI POSTEA CONVIVIO GENTILIUM ET ESCIS IMMOLATICIIS USI
SUNT.
Qui convivio solo gentilium et escis immolaticiis usi sunt possunt ieiuniis et manus impositione purgari. Ut
deinceps ad idolotitis [x] abstinentes, sacramentorum Christi possint esse participes. Si autem aut idola
adoraverunt, aut homicidiis vel fornicationibus contaminati sunt, ad communionem eos nisi per poenitentiam
publicam non oportet admitti.
EXPLICIUNT CAPITULA.

429

