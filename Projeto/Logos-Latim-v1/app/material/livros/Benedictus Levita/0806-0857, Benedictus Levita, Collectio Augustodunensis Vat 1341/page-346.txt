7.22

EIUSDEM LEONIS AD TURIBIUM ASTURICENSEM EPISCOPUM

||fol. 138ra||
LXIIII. [a] EIUSDEM LEONIS AD TURBIUM [b] ASTURICENSEM EPISCOPUM.
I. Contra priscillianistas qui sanctam trinitatem non personis sed tantum nominibus distingunt.
II. Adversus id quod dei filium posteriorem credunt fuisse quam patrem.
III. Adversus id quod dicunt ideo unigenitum dici Christum, quia solus fit [c] de virgine natus.
IIII. De natale domini quod in eo priscillianist• ieiunia celebrent.
V. Adversus id quod aiunt anima hominis ex divina esse substantia.
VI. Contra illud quod agunt diabolum ex se vel ex caos esse et propriam habere naturam.
VII. Contra illud quod nuptias et procreationes filiorum adstruat esse peccatum.
VIII. Contra id quod corpora humana diaboli dicunt esse figmenta et a demonibus in utero formari.
VIIII. Contra illud quod filios repromissionis ex spiritu sancto dicunt esse conceptos.
X. Contra id quod animas in caelestibus peccare credunt et secundum qualitatem peccati in hoc mundo
accipere sortem vel bonam vel malam.
XI. Contra id quod fatalibus stellis dicant animas hominum obligatas.
XII. Contra id quod sub aliis potestatibus partes anim• sub aliis corporis membra discribunt.
XIII. Contra id quod patriarcharum nomina per singula corporis membra disponunt.
XIIII. Contra id quod duodecim signa quae mathematici observant per corpus omne distingunt.
XV. De apocrifis scripturis eorundem priscillianorum.
XVI. Emendanda de libro Turbi episcopi.
EXPLICIUNT CAPITULA.
LEO EPISCOPUS TURBIO [d] EPISCOPO SALUTEM. Quam laudabiliter pro catholic• fidei veritate moveris,
et quam sollicite dominico gregi [e] devotionem officii pastoralis impendas, tradita nobis per diaconum tuum
fraternitatis tu• scripta demonstrant. Quibus notiti• nostr• insinuare curasti, qualis in regionibus vestris de
antiquis pestilenti• reliquiis error vel morbus [f] exarserit. Nam et epistol• sermo et communitorii series, et
libelli tui textus eloquitur, priscillianistarum apud vos fetidissimam recaluisse sententiam. Nihil est enim sordium
in quorumcumque sensibus impiorum, quod non in hoc dogma non confluxerit. Quoniam de omni [g]
terrenarum opinionum luto multiplicem sibi f•culentiam miscuerunt, ut soli totum biberent quicquid alii ex parte
gustassent. Denique si univers• hereses quae ante priscilliani tempus exort• sunt diligentius retractentur, nullus
pene [h] invenietur error de quo non traxerit impietas ista contagium. Quae non contenta eorum recipere
falsitates qui ab evangelio [i] Christi sub Christi nomine deviarunt, ||fol. 138rb|| in tenebras se adeo paganitatis
inmersit per magicarum artium prophana secreta, et mathematicorum vana mendatia ut religionis fidem
morumque rationem in potestate d•monum et in effectu siderum collocaret. Quod si et credi liceat et doceri, nec
virtutibus praemium, nec vitiis poena debetur, omniaque non solum humanarum legum, sed etiam divinarum
constitutionem decreta solventur. Quia neque de bonis neque de malis actibus ullum poterit esse iuditium, si in
utramque partem fatalis necessitas motum mentis impellit. Et quicquid ab hominibus agitur, non est hominum
sed astrorum. Ad hanc insaniam pertinet et prodigiosa illa totius humani corporis per duodecim caeli signa

346

