hoc faciant. Si vero intra annum causam suam purgare contempserint, nulla eorum vox postea penitus audiatur.
XIII.
Item placuit ut si quis de alterius monasterio repertum vel ad clericatum promovere voluerit, vel in suo
monasterio maiorem monasterii constituere, episcopus qui hoc fecerit a ceterorum communione seiunctus, suae
tantum plebis communioni contentus sit, et ille neque clericus neque praepositus perseveret.
XIIII.
Item placuit ut altaria quae passim per agros aut vias tamquam memoriae martyrum constituuntur, in quibus
nullum corpus aut reliquiae martyrum condit• probantur, ab episcopis qui eisdem locis presunt, si fieri potest
evertantur. Si autem hoc propter tumultus populares non sinitur, plebes tamen admoneantur, ne illa loca
frequentent. Ut qui recte sapiunt, nulla ibi superstitione devincti teneantur. Et omnino nulla memoria martyrum
probabiliter acceptetur, nisi ubi corpus aut aliqu• reliquiae sunt, aut origo alicuius habitationis vel possessionis
vel passionis fidelissima origine traditur. Namque per somnia et per inanes quasi revelationes quorumlibet
hominum, ubicumque constituuntur altaria omnimodo reprobentur.
XV.
Item placuit ab imperatoribus gloriosissimis peti, ut reliqui• [m] idolatriae, non solum in simulacris, sed in
quibuscumque locis vel lucis vel arboribus [n] omnimodo deleantur. Aurelius episcopus ecclesiae Cartaginis
supra conpraehensis in nostro concilio statutis, ss, similiter LXXII episcopi ss.

114

