sacerdotum, in hoc ipsum confirmatus, se etiam privatae domui reddidisset, quod epistolas ad clerum ipsum
emiserat, quibus episcopatum quem se indeptum agnoscebat, appetere renuntiaverat, erat in nomen suum potens,
et hoc ipsum quod stabiliter, et in se praesumptum, [m] erat iam tunc inordinatum et irritum futurum
protestatum esse confirmans, in illam potius partem declinata ||fol. 48vb|| sententia est, ut iuveni edocto in timore
domini plus suffragaretur, quod in acto viciosissimo interdum sana sensisset, quam quod iuvenalibus
titillationibus aliqua in parte cessisset. Itaque praetermissis his quae in ingressu ipsius eum absque ullius
excusationis effugio culpae sociatum asseverant velut innocentem eundem praeterire sacerdotes domini qui huic
concilio aderant dampnatione vacuum maluerunt.

III. DE INDULTO EIDEM PEREGRINI VEL COEPISCOPI NOMINE.
Quod ergo in quibusdam scismaticis recipiendis Nicenum concilium statuit a singulis per territoria sua, hoc
etiam praesens conventus statuit ab omnibus debere servari. Id est ut cuicumque de fratribus tale aliquid caritatis
consilia dictaverint, liceat unam parrochiarum suarum ecclesiam cedere, in qua aut coepiscopi nomine ut idem
canon loquitur aut peregrina ut aiunt communione fruerentur. Primum itaque statuitur ut hoc in qualibet provintia
preterquam in Alpina maritima liceat. Quam si aliqua in parte accesserit, ut malorum incitator et quietis
inpaciens dampnationi quam in se provocaverat subiacebit. Sed si quis eidem quicquam ex his quae statuta sunt
transgredienti communicaverit, a communione omnium fiat [n] alienus. Deinde ut quolibet in loco praeterquam
in publico gerentur, ne quisquam ei laicus decernatur quem curie et civitatis species aut ordo nobilitat. Additur
ne umquam in civitatibus vel episcoporum absentia offerre praesumat, nec ordinare vel ultimum clericum. Nec
[o] in eadem ecclesia quae illi [p] cuiuscumque misericordia fuerit attributa. Nec ulli episcoporum vel
succedente •tate adsumpto aliquo in rudimentis suis, huic quasi pro aetatis reverentia cedere liceat. Nec usquam
ipsi quicquam de episcopalibus officiis usurpare, praeterquam in ecclesia quam cuiusquam misericordia fuerit
indeptus. In qua ei solum neofitos confirmare et ante presbiteros offerre conceditur. Quod si umquam taliter
aliquid caritate alterius provocatus habitationis commutationem variaverit, non aliter in alia ecclesia requiem
accipiat quam in priori habuit cui renuntiaverat. Nec omnino umquam duarum ecclesiarum gubernationem
obtineat, cui etiam in ea quae ipsi ceditur, ministros a civitatis episcopo necesse est ordinari. Sane quia
ministrorum mentio facta est, et nonnulli ab ipso inventi sunt excommunicati temere in clero provecti, statutum
est ||fol. 49ra|| eos qui ita adsumpti sunt deponendos. Quibus autem nulla conversationis macula preiudicaverit
prout Ebrumdeunensi [q] sacerdoti constituendo visum est, aut in ecclesiae suae ministerio tenendos, aut [r] ad
ipsum quocumque habitasset transferrendos, plebique acciperent licentiam ex constitutionis huius permissu
benedicere, ut supra definitum est, et in una atque eadem ecclesia neofitos confirmare, in castellis ac vicis totum
illis ante presbiteros sicubi venerint liceat, quod in civitatibus omnino prescribitur.
IIII.
Ut presbiteri privatim fidelibus desiderantibus benedicant, et interminatas has discussiones visum omnino
presbitero per familias per agros per privatas domos pro desiderio fidelium facultatem benedictionis aperire,
quod nonnullas iam provintias habere occurrit. Huic autem etiam in ecclesiarum plebibus per loca tamen magis
quam per urbes, hoc visum est esse tribuendum. In ecclesia quoque qua ordinatus fuerit consecrandi virginem
sicut confirmandi neofitum ius habebit. Et per omnia ut sit mult• indulgentiae testimonium, semper se inferiorem
episcopo, superiorem presbitero agat, mandatis votisque omnium sanctorum prosequentibus vivat in timore
domini, et episcopum suum colat deo serviat, synodi circa se benivolentiae gratias agat, semperque indignum se
indultis negatis et inparem esse fateatur.

V. DE ORDINANDA ECCLESIA DEFUNCTI EPISCOPI.
In commune autem omnes qui convenerant sacerdotes sibimetipsis contra huiusmodi scandala praecavendum
censuerunt. Itaque propter eiusmodi temeritatem stabili definitione consultum est, ut de cetero observaretur, ne
quis ad eam ecclesiam quae episcopum perdidisset, nisi vicinae ecclesiae episcopus exsequiarum tempore
accederet. Qui tamen statim ecclesiae ipsius curam districtissime gereret, ne quid ante ordinationem
discordantium in novitatibus clericorum subversioni liceret. Itaque cum tale aliquid accidit vicinis vicinarum
ecclesiarum, inspectio discriptio recensioque rerum mandatur.

VI. NE QUIS AD ORDINATIONEM VENIAT NISI METROPOLITANI LITTERIS [s]
INVITATUS.
Haec autem omnia exequiarum tempore usque ad septimam defuncti diem aget exin ecclesiae referens
mandatum metropolitani, simul cum omnibus sanctis episcopis sepeliatur. Nec quisquam ad ecclesiam quae
summum amiserat ||fol. 49rb|| sacerdotem, nisi metropolitani litteris invitatus, ne a plebe decipiatur accedat et
vim pati voluisse videatur.

146

