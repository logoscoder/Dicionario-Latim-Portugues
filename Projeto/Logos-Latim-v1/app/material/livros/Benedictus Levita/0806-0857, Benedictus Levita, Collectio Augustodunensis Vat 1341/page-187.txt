Catholicus qui filios suos in heresim baptizandos obtulerit, oblatio illius in ecclesia nullatenus recipiatur.
XIIII.
Cum rebaptizatis fideles religiosi, nec in cibo participent.
XV.
Familiaritatem extranearum mulierum, licet ex toto sancti patres antiquis monitionibus praeceperint ecclesiis
evitandum, id nunc tamen nobis visum est, ut qui talis probabitur, post primam et secundam commonitionem, si
emendare neglexerit, donec in vitio perseverat, officii sui dignitate privetur. Quod si se deo iuvante correxerit,
sancto ministerio restauretur.
XVI.
Licet de re huiuscemodi quam constituere salubri ordinatione decernimus prisca auctoritas canonum nequaquam
siluerit, sed evidenti sanctione praeceperit ut cuiuscumque ecclesiae pontifice defuncto non passim pro libito suo
in earum rerum direptionem quas obiens dereliquit quisquam inruat, domumque subvertat, sed sacerdos qui
exsequiarum tempore adest, omnia quae ad utilitatem et conservationem pertinent, debeat diligenti
circumspectione munire. Tamen quia ipsa sanctio quod peius est a multis clericis cognoscitur violari, ita ut non
iubente sacerdote expectorato affectu totaque disciplinae severitate posthabita, immaniter quae in domo
pontificali repperiuntur invadunt et abradunt. Ideo nunc haec huius placiti constitutione inter nos censura placuit
custodiri, ||fol. 61ra|| ut defuncto antestite, vel etiam adhuc in supremis agente, nullus clericorum cuiuslibet
ordinis offitii gradusve sit quicquam de domo praesumat, vel de utilitate quae instrumenti domus esse noscitur.
Id est mobilis et immobilis rei ecclesiastic• conetur invadere nihil furto, nihil dolo suprimens, auferens atque
abscondens, sed is cui domus commissa est subiunctis sibi cum consilio uno, vel duobus fidelissimis omnia ad
tempus pontificis substituendi debeat conservare, vel his qui in domo inveniuntur clericis consueta alimonia
administrare substitutus autem antestis suscept• sedis commoda ordinabit velut deus imperavit ut eis uti cum his
[u] debeat, quos cognoverit disciplinae et caritati praedecessoris sui fideliter paruisse, quod si quisquam post
haec cuiuslibet ordinis ut superius dictum est clericus quacumque occasione vel de omni facultate quippiam
probatus fuerit abstulisse vel si forsitan dolo aliquo subpressisse, reus sacrilegii prolixiori anathemate
condempnetur. Et vix quoque peregrina ei communio concedatur. Quia durum est ut hi quos constat in servitio
domini cum primae sedis antestite desudasse ab his qui suarum rerum incubatores vel utilitatibus servientes
atque vacantes fuisse noscuntur, despecti aliquatenus crucientur.
Sergius episcopus in Christi nomine has constitutiones secundum quod nobis cum fratribus deo inspirante
complacuit, relegi et subscripsi. Iustus in Christi nomine episcopus subscripsi. Casontius in Christi nomine
episcopus subscripsi. Iohannes in Christi nomine episcopus subscripsi. Petrus in Christi nomine episcopus
subscripsi. Maurulio in Christi nomine episcopus subscripsi. Taurus in Christi nomine episcopus subscripsi.
Febroarius in Christi nomine episcopus subscripsi. Gratus in Christi nomine presbiter, directus a domino meo
Stafilio episcopo his constitutionibus interfui et subscripsi.

187

