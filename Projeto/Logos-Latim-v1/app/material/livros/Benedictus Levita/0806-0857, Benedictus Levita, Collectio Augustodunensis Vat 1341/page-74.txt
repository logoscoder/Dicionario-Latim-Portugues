propria carne, eundem scilicet deum simul et hominem, anathema sit.
III.
Si quis in uno Christo dividit subsistentias post unitatem, sola eas [b] conexione coniungens, ea quae secundum
dignitatem vel etiam auctoritatem aut potestatem, ac non potius conventum qui per unitatem factus est naturalem,
anathema sit.
IIII.
Si quis personis duabus vel subsistentiis, eas voces quae in apostolicis scriptis continentur et evangelicis dividit,
vel quae de Christo dicuntur a sanctis vel ab ipso, et aliquas quidem ex his velut homini qui praeter dei verbum
specialiter intellegatur aptaverit, illas autem tamquam dignas deo soli dei patris verbo deputaverit, anathema sit.
V.
Si quis audeat dicere Christum hominem teophoron, id est deum ferentem [c] ac non potius deum esse veraciter
dixerit, tamquam filium per naturam, secundum quod verbum caro factum est, et communicavit similiter ut nos
carni et sanguini, anathema sit.
VI.
Si quis dicit deum esse vel deum [d] Christi dei patris verbum, et non magis eundem ipsum confitetur deum
simul et hominem, propterea quod verbum caro factum est secundum scripturas, anathema sit.
VII.
Si quis velut hominem Iesum operante deo verbo dicit adiutum et unigeniti gloriam tamquam alteri praeter ipsum
exsistenti tribuit, anathema sit.
VIII.
Si quis audet dicere adsumptum hominem coadorandum deo verbo et conglorificandum [e] et connuncupandum
deum tamquam alterum cum altero, nam con syllaba super [f] adiecta haec cogit intellegi, Ac non potius una
supplicatione veneratur Emmanuhel unamque ei glorificationem dependit iuxta quod verbum caro factum est,
anathema sit.
||fol. 22vb||
VIIII.
Si quis unum dominum Iesum Christum glorificatum dicit ab spiritu sancto, tamquam qui aliena virtute per eum
usus fuerit, et ab eo accepit efficatiam contra inmundos spiritus posse, et coram hominibus divina signa
perficere, ac non potius proprium fatetur eius spiritum per quem divina signa explevit, anathema sit.
X.
Pontificem et apostolum confessionis nostrae factum esse Christum divina scriptura commemorat. Obtulit enim
semetipsum pro nobis in odorem suavitatis deo et patri. Si quis ergo pontificem et apostolum nostrum dicit
factum non ipsum dei verbum quando caro factum est et iuxta nos hominem, sed velut alterum praeter ipsum
specialiter hominem ex muliere, aut qui dicit quod pro se obtulisset semetipsum oblationem et non potius pro
nobis solis, non enim eguit oblatione qui peccatum omnino nescivit, anathema sit.
XI.
Si quis non confitetur carnem domini vivificatricem esse et propriam ipsius verbi dei patris, sed velut alterius
praeter ipsum coniuncti eidem per dignitatem, aut quasi divinam habentis habitationem, ac non potius
vivificatricem esse, quia facta est propria verbi vivificare valentis, anathema sit.
XII.
Si quis non confitetur dei verbum passum carne, et crucifixum carne, et mortem carne gustasse, factumque
primogenitum ex mortuis secundum quod vita est et vivificator, ut deus, anathema sit.
INCIPIT ALIA AD EUNDEM NESTORIUM DE HERETIC EPISTOLA.
AIT [g] IGITUR SANCTA MAGNA SYNODUS IPSUM QUI EST ex deo patre naturaliter natus, filium
unigenitum, deum de deo vero, lumen de lumine, per quem et cum quo omnia fecerit pariter, hunc descendisse,
incarnatum esse, et hominem factum, passum esse et resurrexisse tertia die, ascendisse rursus in caelos. Haec nos
sequi verba debemus, his nos convenit obtemperare dogmatibus, considerantes quid sit incarnatum esse et

74

