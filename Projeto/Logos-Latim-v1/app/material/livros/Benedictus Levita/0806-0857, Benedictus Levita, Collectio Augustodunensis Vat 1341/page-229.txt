creaturarum. Patrem, ingenitum increatum, fontem et originem totius divinitatis. Filium a patre intemporaliter,
ante omnem creaturam sine initio genitum, non creaturam. Nam nec pater umquam sine filio, nec filius extitit
sine patre, sed tamen filius deus de patre deo, non pater deus de filio deo patre filii non deus de filio. Ille autem
filius patris et deus de patre per omnia ||fol. 80vb|| coaequalis patri, deus verus de deo vero. Spiritum vero
sanctum neque genitum neque creatum, sed de patre filioque procedentem utriusque esse spiritum, ac per hoc
substantialiter unum sunt. Qui et unus, ab utroque procedit. In hac autem trinitate tanta est unitas substantiae, ut
pluralitate careat, et aequalitatem teneat. Nec minor in singulis quam in omnibus, nec maior in omnibus quam in
singulis manet personis. Ex his igitur tribus divinitatis personis, solum filium fatemur ad redemptionem humani
generis, propter culparum debita quae per inoboedientiam a deo [h] originaliter, et nostro libero arbitrio
contraximus resolvenda, secreto patris et arcano prodisse, et hominem sine peccato de sancta semper virgine
Maria adsumpsisse, ut idem filius dei patris, esset filius hominis, deus perfectus et homo perfectus, ut homo
perfectus deus, esset unus Christus naturis in duabus una persona ne quaternitas trinitati accederet si in Christo
persona geminata esset. Ergo a patre et spiritu sancto inseparabiliter creatus persona, ab homine [i] autem
adsumpto natura. Idem cum eodem homine unus extat persona, cum patre et spiritu sancto natura, ac sicut
diximus ex duabus naturis, et una persona, unus est dominus noster Iesus Christus, in forma divinitatis aequalis
patri, in forma servi minor patre. Haec est enim vox eius in psalmo: De ventre matris meae deus meus es tu.
Natus itaque a deo sine matre, natus a virgine sine patre. Solus verbum caro factum est, et habitavit in nobis. Et
cum tota cooperata sit trinitas formationem suscepti hominis, quoniam inseparabilia sunt opera trinitatis, solus
tamen hominem in singularitate personae, non in unitate divinae naturae, id est id quod est proprium filii, non
quod commune trinitati. Nam si unam nati hominis, deique alteram confecisset personam, tota trinitas corpus
adsumpsisset. Quoniam constat naturam trinita||fol. 81ra||tis esse unam, non tamen personam. Hic igitur
dominus Iesus Christus missus a patre suscipiens quod non erat, nec amittens quod erat. Inviolabilis de suo,
mortalis de nostro, venit in hunc [k] mundum peccatores salvos facere et credentes iustificare. Faciensque
mirabilia traditus est propter delicta nostra, mortuus est propter expiationem nostram, resurrexit propter
iustificationem nostram. Huius livore sanati, huius morte deo patri reconciliati. Huius resurrectione sumus
resuscitati. Quem etiam venturum in fine expectamus saeculorum, cum resurrectione omnium aequissimo suo
iudicio redditurum iustis praemia, impiis poenas. Ecclesiam quoque catholicam credimus sine macula et ruga
corpus eius esse, regnumque habituram cum capite suo omnipotenti Christo Iesu, postquam hoc corruptibile
induerit incorruptionem, et mortale immortalitatem ut sit deus omnia in omnibus. Hac fide corda purificantur,
hac hereses [l] extirpantur.
In hac omnis ecclesia conlata iam in regno caelesti, et deinceps in saeculo presenti gloriatur, et non est in alia
fide salus. Nec enim nomen aliud sub caelo est datum hominibus in quo oporteat nos salvos fieri.
II. DE OBSERVATIONE LAETANIARUM.
RELIGIOSISSIMI PRINCIPIS NOStri devotionem et nostrorum consacerdotum primo anno regni sui
constitutionem cum magna reverentia et veneratione suscipientes, quam constat iam in omni regno suo annua
vice caelebrari. Quam placuit etiam nostra assensione [m] firmari. Proinde universalis auctoritate censemus
concilii, ut hi dies laetaniarum qui in synodo premissa sunt instituti eodem in tempore quo iussi sunt excoli
annuo recursu [n] omni observatione habeantur celeberrimi [o] . Ut pro illis quibus nunc usque simul implicati
sumus delictis, sit nostra expiatio ante ||fol. 81rb|| oculos dei omnipotentis.
III. DE CUSTODIA FIDEI IUDEORUM.
INFLEXIBILIS IUDAEORUM PERfidia deflexa tandem videtur, pietate et potentia superna. Hinc enim liquet,
quod in spiramine summi dei excellentissimus et christianissimus princeps, ardore fidei imflammatus [p] cum
regni sui sacerdotibus praevaricationes et superstitiones eorum eradicare elegit funditus, nec sinit degere in regno
suo eum qui non est catholicus. Ob cuius fervorem fidei gratias omnipotenti domino caelorum agimus, eo quod
ei tam inlustrem creaverit animam, et sua repleverit sapientia. Ipse [q] quoque donet ei et in presenti saeculo
longevam vitam, et in futuro gloriam [r] aeternam. Illud autem provida nobis cura, et valde est decernendum
vigilanti [s] sollertia, ne eius calor, et noster labor [t] quandoque in posteris tepefactus liquescat. Quocirca
consonam cum eo corde et ore promulgamus deo placituram sententiam simul etiam cum suorum optimatum
inlustriumque virorum consensu ex deliberatione sancimus, quisquis succedentium temporum regni sortitus
fuerit apicem non ante conscendat regni [u] sedem quam inter reliqua conditionum sacramenta pollicitus fuerit
hanc se catholicam non permissurum eos violare fidem. Sed et nullatenus eorum perfidiâ€¢ favens, vel quolibet
neglectu aut cupiditate inlectus, tendentibus ad precipitia [v] infidelitatis aditum prebeat prevaricationis. Sed
quod magno pro nostro tempore conquisitum, debeat inlibatum perseverare in futurum. Nam incassum bonum
agitur, si non eius perseverantia [w] providetur. Ergo postquam ordine premisso ad gubernacula accesserit regni,
si ipse temerator extiterit huius promissi, sit anathema maranatha in conspectu sempiterni dei, et pabulum
efficiatur ignis aeterni. Simulque cum eo damnatione perculsi, quicumque ||fol. 81va|| sacerdotum vel quilibet
christianorum eius implicati fuerint errori. Nos enim ita de presentia decernimus, ut preterita quae in universali
synodo de Iudaeis conscripta sunt confirmemus. Quoniam ea quae necessaria pro eorum salvatione scribi

229

