diacones, ita placuit ut condecet sacrosanctos antistites ac dei sacerdotes, necnon et levitas vel qui sacramentis
divinis inserviunt continentes esse in omnibus, quo possint simpliciter quod a deo postulant impetrare. Ut quod
apostoli docuerunt et ipsa servavit antiquitas, nos quoque custodiamus. Ab universis episcopis dictum est:
Omnibus placet ut episcopi presbiteri et diaconi vel qui sacramenta contrectant pudicitiae custodes, etiam ab
uxoribus se abstineant. Ab omnibus dictum est: Placet, ut in omnibus et ab omnibus pudicitia custodiatur, qui
altario inserviunt.

III. UT CHRISMA ET BENEDICTIO PUELLARUM ET RECONCILIATIO
PENITENTIUM A PRESBITERIS NON FIAT.
Fortunatus episcopus dixit: Si iubet sanctitas vestra, suggero. ||fol. 30va|| Nam memini praeterito concilio fuisse
statutum, ut chrisma vel reconciliatio paenitentium necnon et puellarum consecratio a presbiteris non fiat. Si quis
autem emerserit hoc faciens, quid de eo statuendum sit. Aurelius episcopus dixit: Audivit dignatio vestra
suggestionem fratris et coepiscopi nostri Fortunati. Quid ad haec dicitis? Ab universis episcopis dictum est:
Chrismatis confectio, et puellarum consecratio, a presbiteris non fiat. Vel reconciliare quemquam in publica
missa presbitero non licere, hoc omnibus placet.

IIII. DE HIS QUI IN PERICULO POSITI RECONCILIANTUR.
Aurelius episcopus dixit: Si quisquam in periculo fuerit constitutus, et se reconciliari divinitus altaribus petierit,
si episcopus absens fuerit, debet utique presbiter consulere episcopum et sic periclitantem eius precepto
reconciliare. Quam rem, debemus salubri consilio roborare. Ab universis episcopis dictum est: Placet, quod
sanctitas vestra necessario nos instruere dignata est.

V. UT DIOCESIS QUAE EPISCOPUM NUMQUAM HABUIT, NON HABEAT.
Felix episcopus Selemselitanus dixit: Etiam si hoc placet sanctitati [a] vestrae insinuo, ut dioceses quae
numquam episcopos [b] acceperunt non habeant. Et illa diocesis qu• aliquando habuit, habeat proprium. Et si
accedente tempore crescente fide dei populus multiplicatus desideraverit proprium habere rectorem, eius
videlicet voluntate in cuius potestate est diocesis constituta, habeat episcopum. Secundum autem hanc
prosecutionem, sanctitas vestra aestimet quid fieri debeat. Geneclius episcopus dixit: Si placet insinuatio fratris
et coepiscopi nostri Felicis, ab omnibus confirmetur. Ab universis episcopis dictum est: Placet.

VI. DE HIS QUI IN ACCUSATIONEM MAIORUM NATU VENIUNT, ET UT
EPISCOPUM NULLI CRIMINOSO LICEAT ACCUSARE.
Numidius episcopus Massilitanus dixit: Praeterea sunt quamplurimi non bonae conversationis qui existimant
maiores natu, vel episcopos passim vagaeque in accusationem pulsandos, debent tam facile admitti, necne?
Aurelius episcopus dixit: Placet igitur caritati vestrae, ut is qui aliquibus sceleribus inretitus est, vocem adversus
||fol. 30vb|| maiorem natu non habeat accusandi. Ab universis episcopis dictum est: Si criminosus est non
admittatur, omnibus placet.

VII. DE HIS QUI MERITO
CONGREGATIONE PELLUNTUR.

FACINORUM

SUORUM

AB

ECCLESI•

Felix episcopus Selemselitanus dixit: Illud autem vestrae suggero sanctitati ut hi qui [c] pro facinoribus suis de
ecclesia pelluntur, et ausi fuerint aut ad comitatum pergere, aut ad iudicia publica prosilire, aut si forsitan
ecclesi• catholicae limina conturbare, episcopus vel clericus cuiuslibet plebis eos sine consensu susceperit, de his
quid censetis? Epigonius episcopus Bullensium regionum dixit: Si quis episcopus communionem tenens
catholicam huiusmodi homines vanis blandimentis incedentes temere susceperit, sciat cum his secretis [d] esse
depravatum, vel dampnatum. Geneclius episcopus dixit: Ergo recte suggerunt fratres et coepiscopi nostri ut qui
merito facinorum suorum ab ecclesia pulsi sunt, si ab aliquo episcopo vel presbitero vel clerico fuerint in
communione suscepti, etiam ipse pari cum eis crimine teneatur obnoxius, refugientes sui episcopi regulare
iudicium. Ab universis dictum est: Omnibus placet.

VIII. DE PRESBITERIS QUI A PROPRIIS CORRIPIUNTUR EPISCOPIS.
Alipius episcopus ecclesiae Tagastensis legatus provintiae Numidiae dixit: Nec illud pretermittendum est, ut si
quis forte presbiter ab episcopo suo correptus, aut excommunicatus tumore vel superbia inflatus putaverit
separatim se deo sacrificia offerenda, vel aliud erigendum altare contra ecclesiasticam fidem disciplinamque
crediderit agendum, non exeat impunitus. Valentinus primae sedis provintiae Numidiae dixit: Necessario
disciplinae ecclesiasticae et fidei congrua sunt, quae frater noster Alipius prosecutus est. Proinde quid exinde
videtur vestrae dilectioni, edicite. Si quis presbiter contra episcopum suum inflatus schisma fecerit, anathema sit.
Ab universis episcopis dictum est: Si quis presbiter a preposito suo excommunicatus vel correptus fuerit, debet

91

