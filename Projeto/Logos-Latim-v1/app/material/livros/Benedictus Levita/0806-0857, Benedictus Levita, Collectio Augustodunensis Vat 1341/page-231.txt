familiis esse ecclesiae, et ecclesiae obsequium numquam relicturos. Unde his quoque nos adicimus ut quotiens
cursum vitae sacerdos impleverit, et de hac vita migraverit, mox cum successor eius advenerit, omnes liberti
ecclesiae vel ab eis progeniti cartulas suas in conspectu omnium debeant ipsi qui substituitur pontifici publicare,
et professione in conspectu ecclesiae renovare. Quatinus status sui vigorem optineant et oboedientia eorum
ecclesia non careat. Si autem aut scripturas libertatis suae intra annum ordinationis novi pontificis manifestare
contempserint, aut professiones renovare noluerint, vacuae et inanes cartulae ips• remaneant, et illi originis suae
redditi sint perpetuo servi.
X. DE PROGENIE [g] LIBERTORUM ECCLESIAE NE EIS AB ECCLESIA LICEAT EVAGARE.
ETENIM DECET UT HI QUORUM parentes titulum libertatis de familiis ecclesiae perceperunt, intra ecclesiam
cui obsequium debent causa eruditionis enutriantur. Contemptus quippe est patronorum, si ipsis neglectis, aliis
ad educandum detur progenies manumissorum. Itaque censemus ut sine sui status preiudicio ab episcopo
habeantur in doctrinae obsequio. Quatinus et illi debitum reddant famulatum, et nullum patiantur suae
ingenuitatis detrimentum. ||fol. 82va|| Eos vero qui aliter quam sententia nostra decreverit agere temptaverint,
invitos iubemus ab episcopis ad hoc ipsum reduci. Quod si forte parentes eorum eos pontificibus suis dare
contempserint, et alios sibi patronos adoptaverint, ingratorum feriantur lege libertorum.
XI. NE SINE ACCUSATORE LEGITIMO QUISPIAM CONDEMPNETUR.
DIGNUM EST UT VITA INNOCENtis non maculetur pernicie [h] accusatoris. Ideo quisquis a quolibet
criminatur, non ante accusatus supplicio detur, quam accusator presentetur, atque legum [i] et canonum
sententia exquiratur. Quod si indigna ad accusandum persona invenitur, ad eius accusationem non iudicetur.
XII. DE CONFUGIENTIBUS AD HOSTES.
PRAVARUM AUDACIA MENTIUM [k] , saepe malitia cogitationum, aut causa culparum, refugium appetit
hostium. Unde quisquis patrator causarum extiterit talium, virtutem potens defendere adversariorum, et patriae
vel genti suae detrimenta intulerit rerum, non potestatem regis ac gentis reductus, excommunicatus et retrusus
longinquioris poenitentiae legibus subdatur. Quod si ipse mali sui prius reminiscens ad ecclesiam fecerit
confugium, intercessu sacerdotum et reverentia loci, regia in eis pietas reservetur comitante iustitia.
XIII. DE HONORE PRIMATUM PALATII [l].
QUI PRIMATUM DIGNItatis atque reverentiae vel gratiae ob meritum in palatio honorabiles habentur, his a
iunioribus modestus honor per omnia deferatur. Qui etiam minores a senioribus et dilectionis amplectantur
affectu, et utilitatis imbuantur exemplo.
XIIII. DE REMUNERATIONE CONLATA FIDELIBUS REGUM. ||fol. 82vb||
PRAEMIUM FRAUDARE FIDELIBUS, non solum inhumanum, sed etiam existit iniustum. Ideoque cum fidei
meritum tam in rebus divinis, quam in humanis non habeatur ingratum, dignum videtur ut sacerdotali sententia
consulamus fidelibus regis. Proinde ut anno primo serenissimi principis nostri, decrevit concilium sanctum [m] ,
omnes fideles qui obsequio et sincero servitio voluntatibus vel iussis paruerunt principis, totaque intentione
salutis eius custodiam et vel vigilantiam habuerunt, a regni successoribus nec a dignitate nec a rebus pristinis
causa repellantur iniusta. Sed et nunc ita pro uniuscuiusque utilitate principis moderentur discretione, sicut eos
prospexerit necessarios esse patriae. Et sic illis inpertiatur benignitas, ut in ceteris magn• monstretur gratiae
potestas. Quatinus ita omnia in rebus iuste conquisita lucrentur, ut posteris relinquendi vel quibus voluntas
eorum decreverit conferendi spontaneo fruantur arbitrio. Ceterum si infidelis quisquam in capite regio, aut
inutilis in rebus commissis presente piissimo domino nostro Chinthilano regi extiterit, in clementia eius maneat
potestatis suo nutu constituenda huiusmodi moderatio. Nefas est enim in dubium deducere eius potestatem, cui
omnium gubernatio superno constat delegata iudicio. Quod si post eius discessum quispiam repertus fuerit eius
vitae fuisse infidelis, quicquid largitate ipsius in rebus habuit conquisitis, careat confiscandum et fidelibus
largiendum.
XV. DE CONLATIS REBUS ECCLESIIS UT IN EORUM IURE PERDURENT.
QUIA HIS QUI PRINCIPIBUS digne deserviunt atque deferentibus fidele illis obsequium constat nos optimum
ministrasse suffragium dum iuste a principibus adquisita in eorum iure persistere sancimus indivulsa, aequum est
maxime ut rebus ecclesiarum dei adhibeatur a nobis providentia ||fol. 83ra|| oportuna. Adeo ut quaecumque res
ecclesiis dei a principibus iuste concess• sunt vel fuerint vel cuiuscumque alterius person• quolibet titulo illis non
iniuste conlat• sunt vel extiterint, ita in earum iure persistere firma stabilitate iubemus, ut evelli quoque casu vel
tempore nullatenus possint. Oportunum enim est ut sicut fidelia hominum servitia existere censuimus ingrata, ita
ecclesiis conlata quae propriae sunt pauperum alimenta, eorum iniure pro mercede offerentium maneant
inconvulsa.

231

