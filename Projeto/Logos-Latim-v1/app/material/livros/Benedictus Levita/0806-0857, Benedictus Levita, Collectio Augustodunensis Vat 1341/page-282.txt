discutiant clericos quomodo ordinem baptismi teneant, vel missarum, et qualiter offitia in eclesia peragant, et si
recte quidem invenerint deo gratias, sin autem minim• docere debent ignaros. Et hoc modis omnibus praecipere,
sicut antiqui canones iubent, ut ante dies XX, baptismi ad purgationem exorcismi caticumini currant. In quibus
viginti diebus omnino caticumini simbolo, quod est: Credo in deum patrem omnipotentem, specialiter doceantur.
Postquam ergo haec suos cleros [m] discusserint vel docuerint episcopi alia die convocata plebe ipsius eclesiae
doceant illos ut errores fugiant idolorum vel diversa crimina, id est homicidium, adulterium, periurium, falsum
testimonium, et reliqua peccata mortifera, et quod nolunt sibi fieri alteri non faciant. Et ut credant resurrectionem
omnium hominum, et diem iudicii, in quo unusquisque secundum sua opera recepturus sit, et sic postea ||fol.
110vb|| episcopus de ecclesia illa, proficiscatur ad aliam.
II.
Placuit ut nullus episcoporum per suas dioceses ambulans praeter honorem cathedrae suae, id est solidos duos,
aliquid aliud per eclesias tollat. Neque tertiam partem ex quacumque oblatione populi, in ecclesiis
parroechialibus requirat, sed illic tertia pars, pro luminaribus eclesiae vel recuperatione servetur, et per singulos
annos, episcopo inde ratio fiat. Nam si tertiam partem illam episcopus tollat, lumen et sacra tecta abstulit
eclesiae. Similiter et ut parroechiales clerici servili more in aliquibus operibus episcopi servire non cogantur,
quia scriptum est: Neque ut [n] dominantes in clero.
III.
Placuit ut de ordinatione clericorum episcopi munera nulla suscipiant. Sed sicut scriptum est, quod gratis
donante deo accipiunt gratis dent. Non aliquo praetio gratia et inpositio manuum venundetur. Quia antiqua
definitio patrum, ita de eclesiasticis ordinationibus statuit dicens: Anathema sit danti et accipienti. Propterea quia
aliquanti multis sceleribus obruti, et sancto altari indigne ministrantes, non hoc testimonium bonorum actuum,
sed profusione munerum obtinent. Oportet ergo non per gratiam munerum, sed per diligentem prius
discussionem, deinde per multorum testimonium clericos ordinare.
IIII.
Placuit ut modicum balsami quod benedictum pro [o] baptismi sacramento per ecclesias datur quia a singulis
tremissos pro ipso exigi solent, nihil ulterius exigatur. Ne forte quod pro salute animarum per invocationem
sancti spiritus consecratur, sicut Simon magus donum dei pecunia voluit emere, ita nos venundantes damnabiliter
venundemur.
V.
Placuit ut quotiens de aliquo fidelium ad consecrandas eclesias episcopi invitantur, non quasi ex debito munus
aliquod [p] a fundatore requirant, sed si ipse quidem aliquid ex suo voto obtulerint non respuatur. Si vero aut
paupertas illum aut necessitas retinet, nihil exigatur ab illo. Ac tantum unusquisque episcoporum meminerit, ut
non prius dedicet eclesiam nisi antea dotem basilic• et obsequium ipsius per donationem cartulae confirmatum
accipiat. Nam non leve est ista temeritas sine luminariis vel sine substantiali sustentatione eorum qui ibidem
servituri sunt tamquam domus privata consecretur eclesia.
VI.
Placuit [q] si quis basilica [r] non pro devotione fidei, sed pro ques||fol. 111ra||tu cupiditatis aedificat, ut
quicquid ibi de oblatione populi colligitur, medium vel clericis dividat, eo quod basilicam [s] in terra sua qu•stus
causa condiderit, quod in aliquibus locis usque modo dicitur fieri. Hoc ergo de cetero observari debet, ut nullus
episcoporum, tam abominabili voto consentiat, nec basilicam quae non pro sanctorum patrocinio sed magis sub
tributaria conditione est condita, audeat consecrare.
VII.
Placuit ut unusquisque episcopus per eclesias suas hoc pr•cipiat ut hi qui infantes suos ad baptismum offerunt si
quid voluntariae pro suo offerunt voto, suscipiatur ab eis. Si vero per necessitatem paupertatis aliquid non habent
quod offerant, nullum illi pignus violenter tollatur a clericis. Nam multi pauperes hoc timentes filios a baptismo
retrahunt, qui forte differunt si sine gratia baptismi de hac vita recesserint necesse est ut ab illis eorum perditio
requiratur, quorum spolia pertimescentes baptismi gratia se retraxerunt.
VIII.
Placuit ut si quis aliquem clericorum in accusatione fornicationis inpetit, secundum pr•ceptum Pauli apostoli duo
vel tria testimonia requiratur ab illo. Quod si non potuerit datis testimoniis adprobari quod dixit,
excommunicationem accusati, accusator accipiat.
VIIII.

282

