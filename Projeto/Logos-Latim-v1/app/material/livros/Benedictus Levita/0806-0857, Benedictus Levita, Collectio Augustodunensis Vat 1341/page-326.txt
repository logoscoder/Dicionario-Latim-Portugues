erudire debemus. Quasdam enim asseris extitisse qui statuta maiorum non tenentes, castitatem ecclesiae sua
praesumptione violant, populi favorem ||fol. 127va|| sequentes, et dei iudicium non timentes. Ergo ne silentio
nostro existimemus [h] his prebere consensum, domino dicente per prophetam: Videbas furem, et currebas cum
eo, haec sunt quae deinceps intuitu, divini iudicii omnem catholicum episcopum expedit custodire.
I. QUOD EXTRA CONSCIENTIAM [i] METROPOLITANI NON ORDINETUR EPISCOPUS.
Primum ut extra conscientiam metropolitani episcopi, nullus audeat ordinare episcopum. Integrum est enim
iudicium quod plurimorum sententiis confirmatur. Nec unus episcopus ordinare praesumat episcopum, ne
furtivum beneficium prestitum videatur. Hoc enim et synodus Nicena constituit atque definivit.
II. DE HIS QUI POST BAPTISMUM CINGULUM MILITIAE ACCIPERUNT.
Constituit etiam atque definivit si quis post remissionem peccatorum cingulum militiae, saecularis habuerit, ad
clericatum admitti omnino non debeat.
III. DE CAUSIS CLERICORUM SUPERIORUM INFERIORUMQUE ORDINUM AUT IN PROPRIA
PROVINTIA ET A CONPROVINTIALIBUS IUSTE FINIENDIS AUT AB APOSTOLICA SEDE
TERMINANDIS.
Si quae causae vel contentiones inter clericos, vel inter laicos et clericos, tam superioris ordinis quam etiam
inferioris fuerint exorte, placuit ut secundum synodum Nicenam congregatis omnibus eiusdem provintiae
episcopis, iudicium terminetur. Nec alicui liceat sine praeiudicio tamen Roman• ecclesiae, cui in omnibus causis
debetur reverentia custodire relictis his sacerdotibus qui in eadem provintia dei ecclesias nutu divino gubernant,
ad alias convolare provintias, aut aliarum prius provintiarum episcoporum iudicium expeti vel pati. Quod si quis
forte presumpserit et ab officio cleri submotus, et iniuriarum reus ab omnibus iudicetur. Si autem maiores causae
in medio fuerint devolutae, ad sedem apostolicam sicut synodus statuit, et beata consuetudo exigit, post iudicium
episcopale referantur.
IIII. DE UXORIBUS CLERICORUM, UT VIRGINIBUS SOCIENTUR, ET SECUNDAM NON DUCAT
UXOREM. ||fol. 127vb||
Ut mulierem viduam clericus non ducat uxorem, quia scriptum est: Sacerdos uxorem virginem accipiat, non
viduam, non eiectam. Utique qui ad sacerdotium labore suo et vitae probitate contendit, cavere debet ne hoc
praeiudicio impeditus pervenire non possit.
V. UT SI LAICUS VIDUXERIT [k], LERICUS NON FIAT.
Ut is qui [l] viduam licet laicus duxerit uxorem, seu ante baptismum sive post baptismum non admittatur ad
clerum, quia eodem vitio videtur exclusus. In baptismo enim, crimina dimittuntur, non accept• uxoris consortium
relaxatur.
VI. UT CLERICUS NON SIT QUI SECUNDAM HABUERIT UXOREM.
Ne is qui secundam duxerit uxorem clericus fiat, quia scriptum est: Unius uxoris virum. Et iterum: Sacerdotes
mei semel nubant. Et alibi: Sacerdotes mei non nubant amplius. Ac ne ab aliquibus existimetur ante baptismum
si forte quis accepit uxorem et ea de saeculo recedente alteram duxerit in baptismo esse dimissum, satis errat a
regula. Quia in baptismo peccata dimittuntur, non acceptarum uxorum numerus aboletur. Cum utique uxor ex
legis praecepto ducatur. In tantum ut et in paradyso cum parentes humani generis coniungerentur, ab ipso
domino benedicti. Et Salomon dicat: A deo praeparabitur viro uxor. Quam formam etiam sacerdotes omnes,
servare usus ipse demonstrat ecclesiae. Satis enim absurdum est aliquem credere uxorem ante baptismum
acceptam post baptismum non computari, cum benedictio quae per sacerdotem super nubentes imponitur, non
materiam delinquendi dedisse, sed formam tenuisse legis a deo antiquitus institut• doceatur. Quod si non putatur
uxor esse computanda quae ante baptismum ducta est, ergo nec filii qui ante baptismum geniti sunt pro filiis
habentur.
VII. UT ALTERIUS CLERICUM NULLUS EPISCOPUS ORDINARE AUT IUDICARE USURPET.
Ut de aliena ecclesia clericum ordinare aut iudicare nullus usurpet, nisi eius episcopus praecibus exoratus
concedere voluerit. Quod etiam Nicena videtur synodus contineri. Abiectus a sua ecclesia clericus, ab altera non
suscipiatur ||fol. 128ra|| ecclesia ut [m] non rebaptizentur.
VIII. QUI A NOVATIANIS VEL MONTENSIBUS VENIUNT.
Ut venientes a Novatianis [n] vel Montensibus per manus tantum inpositionem suscipiantur, quia quamvis ab
hereticis, tamen in Christi nomine sunt baptizati, preter eos qui si forte a nobis ad illos transeuntes rebaptizati
sunt. Hi si resipiscentes, et ruinam suam cogitantes redire maluerint, sub longa penitentiae satisfactione
admittendi sunt.

326

