5.6

CONCILIUM REGIENSE

INCIPIT CONCILIUM REGIENSE XIII EPISCOPORUM, HABITUM ERA CCCCLXXVII.
INCIPIUNT PRAEDICTI CONCILII capitula [a].

I. Ut non habeatur episcopus a duobus episcopis ordinatus.
II. Ut a duobus episcopis ordinatus aliquando episcopus esse possit.
III. De hereticis et scismaticis episcopis si ad catholicam fidem venerint quid [b]
observari debeat.
IIII. Ut episcopus et benedicat et confirmet neoffitum.
V. Ut episcopus cum sepelierit episcopum curam habeat ecclesiae ipsius.
VI. Ut absque metropolitano nullus ordinetur episcopus.
VII. Ut bis in anno concilium fiat.
Sub imperatoribus Theodosio minore, et Valentiniano, Theodosio septies et Festo consulibus, cum in voluntate
domini apud Regensem ecclesiam convenissemus, et transgressionis apud Ebrudunensem ecclesiam habit•
remedium qu•reretur, qua sacris ecclesiae canonibus ac reverendis patrum constitutionibus omni parte neglectis
absque trium praesentia absque provintialium litteris sine metropolitani auctoritate irritam [c] ordinationis
speciem a duobus temere convenientibus presumptam esse clarebat. Non minus doloris de praesumentum lapsu,
quam de ecclesiae ipsius convulsione in pectoribus omnium diutina conlatione versatum est. Primum itaque quia
non ulciscendi sed remediandi studium, nutu domini universorum pectora prorsus sacerdotali consilio insederat
in sermonibus singulis proprietate prs̨pecta patuit, quod sicut reproba quae presumpta essent in irritum [d]
devocanda, ita eos qui reproba presumpsissent, quamvis confundere censura cogeret, caritati liceret absolvere.
Presertim cum hi qui in tam perversa incidissent, a primo lapsu ipsius diei adhibitis passim praecibus culpam sibi
penitentes aut ignorantiae proscriptioni inputassent. Quia etsi inveniabile crederetur sacerdotem sacerdotalia
statuta nescisse, levius tamen erat quam si ore inpudenti fateretur ||fol. 48va|| se nota calcasse.

I. DE MULTATIONE DUORUM QUI ORDINARE EPISCOPUM PRESUMPSERUNT.
Item eos qui tam incondita ac tam instabilia usurpaverant, placuit misericordiae et caritatis occursu, ita in
communionem dilectionemque recipi, ut scirent secundum recentem et saluberrimam Taurinantis [e] synodi
definitionem ad perpetuam vit• istius suffusionem, nullis se de cetero ordinationibus nullis ordinariis futuros
interesse consiliis. Quia nihil salubre ab illis statuendum expectaretur quia tant• corruptionis, tam detestanda
exempla praebuerant Ebruduensi ecclesiae [f] . Ante omnia mature [g] visum est consulendum quia quattuor de
biennii mensibus sacerdote legitimo destituta hoc gravius egrotaverat, quod clericus innocens, disciplin• ut
probatum est memor quorundam insolentia ac varia pertubatione vexatus, etiam in [h] sacerdotibus ac ministris
minas ac iurgia, et vim acerbissimam pernitiosa nuper cede protulerat, nec poterat differri bonorum ac
disciplinae memor, ne [i] vel expectatione videretur contumatium et inquietorum vota palpare. Quorum
conspirationes quae in praeteritum quantum depraehendi potest, animadversione ecclesiastica puniendae, et in
futurum mancipand• erant. Itaque ordinationem quam canones irritam [k] definiunt, nos quoque vacuandam esse
censuimus. In qua praetermissa trium praesentia, nec [l] expetitis conprovintialium litteris, metropolitani quoque
voluntate neglecta prorsus nihil quod episcopum faceret ostensum est.

II. DE REMOTIONE
PRESUMPSERUNT.

EIUS

QUEM

ORDINARE

PERPERAM

DUO

Itaque placuit in voluntate domini remoto hoc qui perperam adsumptus erat episcopus, fieri omnino fratrum
constitutionem ecclesiastica traditione servata. Verum quia h•c sancta synodus, non disciplinam tantum, sed et
misericordiam gessit. Cumque occurreret quod se armentarius diebus proximis eidem ecclesiae multa
adsentatorum insolentia retulisset, occurrebat tamen quod ante admonitionem discessisset, quod a nonnullis

145

