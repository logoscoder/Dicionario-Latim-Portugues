in utroque communis est contumelia, aliud unde communis est gloria. De nostro enim illi est minor patre
humanitas, de patre illi est aequalis cum patre divinitas.
V.
PROPTER HANC ERGO UNITATEM PERSON• in utraque natura intellegendam, et filius hominis legitur
descendisse de caelo, cum filius dei carnem de ea virgine de qua est natus assumpserit, et rursus filius dei
crucifixus dicitur ac sepultus, cum haec non in divinitate ipsa qua unigenitus consempiternus et consubstantialis
est patri, sed in naturae humanae sit infirmitate perpessus, unde unigenitum dei filium crucifixum et sepultum,
omnes etiam in symbolo confitemur secundum illud apostoli dictum: Si enim cognovissent, numquam deum [y]
maiestatis crucifixissent. Cum enim ipse dominus noster atque salvator fidem discipulorum suis
interrogationibus erudiret: Quem me inquit dicunt homines esse filium hominis? Cumque illi diversas aliorum
opiniones retexuissent: Vos autem quem me dicitis esse? Me utique qui sum filius hominis et quem me in forma
servi atque in veritate carnis aspicitis quem me esse dicitis? Ubi beatus Petrus divinitus inspiratus et confessione
sua omnibus gentibus profuturus: Tu es inquit Christus filius dei vivi. Nec inmerito beatus est pronuntiatus a
domino, et a principali petra soliditatem et virtutem traxit ||fol. 142rb|| et nominis, qui per revelationem patris
eundem et dei filium est confessus et Christum. Quia unum horum sine alio receptum, non proderat ad salutem.
Et aequalis erat periculi dominum Iesum Christum aut deum tantummodo sine homine, aut sine deo solum
hominem credidisse. Post resurrectionem [z] vero domini quae utique veri corporis fuit, quia non alter est
resuscitatus quam qui fuerat crucifixus, et mortuus. Quid aliud quadraginta dierum mora gestum est quam ut
fidei nostr• integritas ab omni caligine mundaretur? Conloquens enim cum discipulis et cohabitans atque
convescens et pertractari se diligenti curiosoque contactu ab eis quos dubietas pr•stringebat assensum adhibens,
ideo et clausis ianuis ad discipulos introibat, et flatu suo dabit spiritum sanctum, et donato intellegenti• lumine
sanctarum scripturarum occulta pandebat, et rursus idem vulnus lateris, fixuras clavorum, et omnia recentissim•
passionis signa demonstrabat dicens: Videte manus meas et pedes quia ego sum. Palpate et videte quia spiritus
carnem et ossa non habet sicut me videtis habere. Ut agnosceretur in eo proprietas [a] divinae humanaeque
naturae individua permanere, et ita sciremus verbum non hoc esse quod carnem, et unum dei filium et verbum
confiteremur et carnem. Quo fidei sacramento Eutices nimium •stimandus est vacuus [b] , qui naturam nostram
in unigenito dei nec per humilitatem mortalitatis nec per gloriam resurrectionis agnoscunt. Nec sententiam beati
apostoli et evangelist• [c] Iohannis expavit dicentis: Omnis spiritus qui confitetur Iesum Christum in carne
venisse, ex deo est. Et omnis spiritus qui scindit Iesum, ex deo non est, et hic est Antichristus. Quid autem est
solvere Iesum? Nisi humanam ab eo separare naturam, et sacramentum per quod unum salvati sumus
impudentissimis evacuare figmentis? Caliginans vero circa naturam corporis, necesse est ut etiam in passione
eius eadem obc•catione desipiat [d] . Nam qui crucem domini non putat falsam et susceptum pro mundi salute
supplicium verum fuisse non dubitat. Cuius credit mortem agnoscat et carnem, nec diffiteatur nostri corporis
hominem, quem cognoscit fuisse passibilem. Quoniam negatio ver• carnis, negatio est etiam corpore• passionis.
Si ergo christianam suscipit fidem, et a praedicatione ||fol. 142va|| evangelii suum non avertit auditum, videat
quem natura transfixa [e] clavis pependerit in crucis ligno et aperto per militis lanceam latere crucifixi intellegat
unde saguis [f] et aqua fluxerit, ut ecclesia dei et lavacro regeneretur et poculo. Audiat et beatum Petrum
apostolum praedicantem, quod sanctificatio spiritus, per aspersionem fiat sanguinis Christi. Nec transitorie legat
eiusdem apostoli verba dicentis: Scientes quod non corruptibilibus argento et auro redempti estis de vana nostra
conversatione patern• traditionis. Sed praetioso sanguine quasi agni incontaminati et inmaculati Iesu Christi.
Beati quoque apostoli Iohannis testimonio non resistat dicentis: Et sanguis Iesu filii dei, mundat nos ab omni
peccato. Et iterum: Haec est victoria quae vincit mundum, fides nostra. Et quis est qui vincit mundum nisi qui
credit quoniam Iesus est filius dei? Hic est qui venit per aquam et sanguinem Iesus Christus. Non in aqua solum
sed in aqua et sanguine. Et spiritus est qui testificatur, quoniam Christus est veritas. Quia tres sunt, qui
testimonium dant: Spiritus aqua, et sanguis. Et tres unum sunt. Spiritus utique sanctificationis, et sanguis, et aqua
baptismatis. Quae tria unum sunt, et individua manent. Nihilque eorum a sua conexione seiungitur, quia ecclesia
catholica hac fide vivit, hac proficit, ut in domino Iesu Christo vera nec sine divinitate humanitas, nec sine vera
credatur humanitate divinitas.
VI.
Cum autem ad interlocutionem examinis vestri Eutices responderet [g] , dicens [h] : Confiteor ex duabus naturis
fuisse dominum nostrum ante adunationem. Post adunationem vero, unam naturam confiteor. Miror tam
obsurdam [i] tamque perverse, et cernens nimis insipiente ita, omissum, quasi nihil quod offenderet esset
auditum. Cum tam impie duarum naturarum ante incarnationem unigenitus dei filius fuisse dicatur, quam nefari•
postquam verbum caro factum est, natum in eo singularis asseritur. Quod non Eutices ideo vel recte vel
tolerabiliter estimet dictum, quia nulla est vestra sententia confutatum. Dilectionis tu• igitur diligentiam
commonemus frater carissime, et si per inspirationem misericordiae dei ad satisfactionem causa perducitur,
imprudentia hominis imperiti, etiam ab hac sensus sui macula per te purgetur. Qui quidem ut sicut gestorum ordo
patefecit, bene coeperat a sua persuasione discedere, cum ex vestra sententia coartatus profiteretur se dicere quod

356

