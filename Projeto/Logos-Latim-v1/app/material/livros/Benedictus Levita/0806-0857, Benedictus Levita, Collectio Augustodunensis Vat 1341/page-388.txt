7.54

ITEM INNOCENTII PAPAE AD BONIFATIUM PRESBITERUM

XX. ITEM INNOCENTII PAPAE AD BONIFATIUM PRESBITERUM, DE ANTIOCENA ECCLESIA.
Innocentius, Bonifacio presbitero. Ecclesia Antiocena quam priusquam ad urbem perveniret Romam beatus
apostolus Petrus sua presentia inlustravit. Velud [a] germana ecclesi• Roman• diu se ab eadem alienam esse non
passa est. Nam missis legatis ita pacem postulavit et meruit, ut Evagrianos suis ordinibus ac locis intemerata
ordinatione quam acceperant a Memorato susciperent, et Iohannis sanct• memoriae vel clericos vel laicos in
unum collegeret atque congregaret. Promittens ipsius civitatis episcopus frater meus Alexander etiam si quis
forte vel a nobis vel aliunde posterioris ordinationis ad eosdem advenerit, se sine controversia recepturum, ac
nomen episcopi Memorati inter quiescentes episcopos recitaturum. Cui rei nos noveris tradidisse manus frater
karissime et eos in nostra [b] viscera recepisse, ne diu membra quae requisierant sanitatem, ab unitate corporis
haberentur aliena. Omnia vero qu• per ordinem gesta sunt, filius meus diaconus Paulus harum scilicet portitor
litterarum tu• dilectioni poterit enarrare. Ut et gaudium commune nobiscum habeas, et eos informes qui pro
Attici partibus intervenire consuerunt.

388

