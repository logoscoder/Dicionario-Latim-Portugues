verbis deus homo factus est. Verbum tamen non est versum in carnem, quia numquam deus esse cessavit. Ad
quem et spiritus sanctus loquitur: Tu autem idem ipse es. Et pater de caelo contestatur [i] et dicit: Tu es filius
meus dilectus, in quo mihi bene complacuit. Ut et homo factus nostra confessione permanere dicatur quod fuit
priusquam homo fieret. Paulo nobiscum eadem praedicantem [k] : Iesus Christus heri et hodie idem ipse et in
aeternum. In eo enim quod ait ipse, ostendit eum pristinam non mutasse naturam, nec divinitatis suae imminuisse
divitias, quia propter nos pauper effectus, plenam similitudinem nostrae conditionis assumpserat.
ITEM EIUSDEM.
UNUS FILIUS PATRIS NOSTRIQUE mediator, nec aequalitatem eius amisit, nec a nostro consortio separatus
est. Invisibilis homo forma servi absconditus est, et dominus gloriae confessione credentium comprobatus.
Neque enim privavit eum pater naturae suae numine postquam pro nobis homo et pauper effectus est, nec in
Iordane fluvio baptizatum altero appellavit ||fol. 137ra|| vocabulo, sed filium unigenitum: Tu es filius meus
dilectus, in quo mihi bene complacuit. Nec similitudo nostra in divinitatis est mutata naturam, nec divinitas in
nostrae naturae versa est similitudinem.
Cum ergo processisset ex virgine deus, in ea quam assumpserat humana natura unum ex duobus sibi invicem
contrariis existens carne ac spiritu, aliud in deum assumitur, aliud deitatis gratiam praestat.
ITEM INFRA.
MISSUS EST QUIDEM, SED UT homo. [l] Duplex enim erat in eo natura, inde denique et laboravit ex itinere,
inde et esurivit et sitivit, et contritus est, et flevit humani corporis lege.
SANCTI SABINI EPISCOPI.
CUM ERGO QUAEDAM IN CHRISTO ITA videmus humana ut nihil a communi mortalium fragilitate distare
videantur. Quaedam ita divinaque nulli alii nisi illi ineffabi [m] naturae conveniant deitatis, heret humani
intellectus angustia et tantae admirationis stupore perculsa, quo declinet quid teneat quo se vertat ignorat. Si
hominem putet, devicto mortis regno cum spoliis redeuntem a mortuis, cernit. Propter quod cum nimio metu et
reverentia contemplandum est, ut in uno eodemque ita utriusque naturae veritatis demonstretur, ut neque aliquid
indignum et indecens de divina illa et ineffabili substantia sentiatur, neque rursum quem gesta sunt falsis inlusa
imaginibus estimentur.
SANCTI CIRILLI EPISCOPI ALEXANDRINI.
HOMO NOMINATUS EST CUM SIT NATUra dei natura [n] patris verbum. Quoniam similiter ut nos sanguini
communicavit et carni. Sicut enim in terris apparuit non amittens id quod erat. Sed assumens humanitatis
naturam in sua ratione perfectam.
ITEM EIUSDEM IN LIBRO QUI DICITUR SCOLIA.
Unus igitur est et ante incarnationem deus verus, et qui in humanitate mansit id quod erat et est et erat [o] . Non
discernendum igitur unum dominum Iesum Christum in hominem seorsum, et seorsum in deum, sed unum
eundemque Iesum Christum esse dicimus, ||fol. 137rb|| non ignorantes differentias naturam, sed eas inconfusas
inter se esse servantes.
ITEM CUIUS SUPRA.
INTELLEGITUR CERTE TAMQUAM aliud in alio habitare idem divina natura in humanitate, non perpessa
commixtionem aut commutationem ut esset quod non erat. Quicquid enim in alio habitare dicitur, non ipsum fit
tale quale est id quod habitat. Sed aliud in alio magis intellegitur. At vero in verbi natura et humanitatis, solam
nobis differentiam designat diversitas naturarum. Unus [p] enim ex utroque intellegitur Christus. Ergo in
confessione ut ante dixeram inhabitasse verbum ait in nobis. Scit enim unum esse filium unigenitum carnem
factum et hominem.
ITEM CUIUS SUPRA AD NESTORIUM.
AGIT [q] IGITUR MAGNA ET SANCTA SYNOdus, ipsum qui est ex deo patre naturaliter natus filium
unigenitum. Deum verum, de deo vero, lumen de lumine, per quem et cum quo omnia fecerit pater, hunc
descendisse incarnatum esse et hominem factum, passum esse resurrexisse tertia die, et ascendisse rursum in
caelum. Haec nos sequi verba debemus, his nos convenit obtemperare dogmatibus, considerantes quid sit
incarnatum esse et hominem factum dei verbum. Non enim dicimus, quod dei natura conversa vel immutata facta
sit caro, nec quod in totum hominem, quem ex anima et corpore transformata sit. Sed illud magis quod carnem
animatam anima rationali sibi copulaverit verbum substantialiter, ineffabiliter, inreprehensibiliter ut factus sit
homo, et nuncupatus sit etiam filius hominis. Non nuda tantummodo voluntate, sed nec assumptione sola
personae, sed quod diversâ€¢ quidem naturae in unum convenerint. Unus tamen, ex ambobus Christus et filius. Non
evacuata aut sublata diversitate naturarum per coniunctiones, sed quia simul nobis effecerunt, unum dominum et

344

