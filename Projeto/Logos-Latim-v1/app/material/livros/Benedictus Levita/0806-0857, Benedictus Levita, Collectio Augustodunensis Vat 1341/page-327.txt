VIIII. QUOD SACERDOTES ET LEVITE CUM MULIERIBUS COIRE [o] NON DEBEANT.
Preterea quod dignum et pudicum et honestum est tenere ecclesia omnimodo debet, ut sacerdotes et levit• cum
uxoribus suis non misceantur, quia ministerii cotidiani necessitatibus occupantur. Scriptum est enim: Sancti
estote, quoniam et ego sanctus sum dominus deus vester. Nam priscis temporibus de templo dei [p] anno vicis
su• non discedebant, sicut de Zacharia legimus, nec domum suam omnino tangebant. Quibus utique propter
sobolis successionem uxorius usus fuerat relaxatus, quia ex alia tribu et preter ex semine Aaron ad sacerdotium
nullus fuerat praeceptus accedere. Quanto magis hi sacerdotes vel levitae pudicitiam ex die ordinationis suae
servare debeant, quibus vel sacerdotium vel ministerium sine successione est. Nec preterit dies qua vel a
sacrificiis divinis, aut a baptismatis officio vacent. Nam si beatus apostolus Paulus ad Corinthios scripsit dicens:
Abstinete vos ad tempus ut vaccetis orationi, et hoc utique laicis precepit, multo magis sacerdotes, quibus et
orandi et sacrificandi iuge officium est, semper debebunt ab huiusmodi consortio abstinere. Qui si contaminatus
fuerit a carnali concupiscentia, quo pudore sacrificare usurpabit, aut qua [q] conscientia quove merito exaudiri
se credit? Cum dictum sit: Omnia munda mundis, coinquinans autem, et infidelibus nihil mundum. Sed fortasse
licere hoc credit, quia scriptum est: Unius uxoris virum. Non permanente in concupiscentia generandi dixit, sed
propter continentiam futuram. Neque enim integros ||fol. 128rb|| corpore non admisit, qui ait? [r] Vellem autem
omnes sic esse, sicut et ego. Quod apertius declarat dicens: Qui autem in carne sunt, deo placere non possunt.
Vos autem iam non estis in carne, sed in spiritu.
X. QUOD MONACUS SI CLERICUS FACTUS FUERIT PROPOSITUM SUUM SERVARE DEBEAT.
De monachis qui diu morantes in monasteriis, si postea ad clericatus ordinem pervenerint, non debere eos a
priore proposito deviare. Aut enim sicut in monasterio fuit et quod diu servavit id in meliori gradu positus
amittere non debet, aut si corruptus postea baptizatus, et in monasterio sedens ad clericatus ordinem accedere
voluerit, uxorem omnino habere non poterit, quia nec benedici, cum sponsa potest iam ante corruptus. Quae
forma servatur in clericis, maxime cum vetus regula hoc habeat ut quisque corruptus baptizatus clericus esse
voluisset, sponderet se uxorem omnino non ducere.
XI. UT EX CURIALIBUS CLERICUS NON FIAT PROPTER VOLUPTATES QUAS A DIABOLO
INVENTAS EXHIBERE COMPELLITUR.
Preterea frequenter quidam ex fratribus nostris curiales vel quibuslibet publicis functionibus occupatos clericos
facere contendunt, quibus postea maior tristitia cum de revocandis eis aliquid ab imperatore precipitur, quam
gratia nascitur de adscito, constat enim eos in ipsis muniis etiam voluptates exhibere, quas a diabolo inventas
esse non dubium est, et ludorum vel munerum apparatibus, aut preesse aut forsitan interesse. Sit certe in
exemplum sollicitudo et tristitia fratrum, quam saepe pertulimus imperatore presente, cum pro his saepius
rogaremus, quam ipse nobiscum positus cognovisti. Quibus non solum inferiores clerici ex curialibus, verum
etiam iam in sacerdotio constitutis ingens molestia ut redderentur instabat.
XII. DE VIRGINIBUS SACRIS SI LAPSE FUERINT.
||fol. 128va|| Item qu• Christo spiritaliter nubere et a sacerdote velantur si postea vel publice nupserint, vel
occulte corrupt• [s] fuerint non eas admittendas esse ad agendam penitentiam, nisi is cui se iunxerant de hac vita
discesserit. Si enim de hominibus haec ratio custoditur ut quaecumque vivente viro alteri nupserit habeatur
adultera, nec ei agendae paenitentiae licentia concedatur, nisi unus ex eis fuerit defunctus, quanto magis de illa
tenenda est quae ante inmortali se sponso coniunxerat, et postea ad humanas nuptias transire elegit.
XIII. DE VIGINIBUS NON VELATIS SI DEVIAVERINT.
Heae [t] vero quae necdum sacro velamine tect• tamen in proposito virginali semper se simulaverunt permanere,
licet velat• non fuerint si forte nupserint, his agenda aliquanto tempore paenitentia est quia sponsio eius a domino
tenebatur. Si enim inter homines solet bon• fidei contractus nulla ratione dissolvi, quanto magis ista pollicitatio
quam cum deo pepigit solvi sine vindicta non poterit? Nam si apostolus Paulus quae a preposito viduitatis
discesserant dixit eas habere condempnationem quia primam fidem irritam fecerunt quanto potius virgines quae
prioris promissionis fidem minime servaverunt? Haec itaque regula frater karissime, si plena vigilantia fuerit ab
omnibus dei sacerdotibus custodita cessabit ambitio dissensio conquiescet, hereses et scismata non emergent,
locum non accipiet diabolus s•viendi, sed manebit unanimas, iniquitas superata calcabitur, veritas spiritali
fervore flagrabit. Pax praedicata labiis cum voluntate animi concordabit. Implebitur edictum apostoli, ut
unianimes unum sentientes permaneamus in Christo. Nihil per contentionem nobis, neque per inanem gloriam
vindicantes, non hominibus sed deo nostro salvatori placentes, cui est honor et gloria in saecula saeculorum,
Amen. Datum sub die quintodecimo kł martii, Honorio, augusto, et Aristo, consulibus.

327

