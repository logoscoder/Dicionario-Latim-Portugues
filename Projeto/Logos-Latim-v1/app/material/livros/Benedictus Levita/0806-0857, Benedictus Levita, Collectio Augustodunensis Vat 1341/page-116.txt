de tant• congregationis coetu gratias referimus. Superest ut tam exemplaria ||fol. 38rb|| Niceni concilii quae nunc
habemus et a patribus constituta sunt, quam etiam hic a decessoribus nostris eandem synodum firmantes, vel
secundum eam formam per omnes clericorum gradus, a summo in ultimum salubriter ordinata sunt, in medium
proferantur. Ab universo concilio dictum est: Proferantur. Danihel notarius recitavit: Niceni concilii fidei
professio vel statuta, ita se habent.
II.
Et cum legisset Faustinus episcopus, plebis Potentin• provintiae, Italiae Piceni legatus Roman• ecclesiae dixit:
Iniuncta nobis sunt a sede apostolica aliqua per scripturam, aliqua etiam in mandatis cum vestra beatitudine
retractanda. Sicuti et gestis superioribus meminimus, hoc est de Nicenis canonibus ut conserventur, et constitutio
eorum et consuetudo. Quia et aliqua ordine, et canone tenentur, aliqua consuetudine firma sunt. De his ergo si
placet beatitudini vestrae tractemus, et postea cetera quae acta vel inchoata sunt inserta firmabuntur, ut et ad
sedem apostolicam rescriptis vestris intimare possitis, atque vos nos ammonuisse [e] apud venerabilem papam
evidenter pateat, licet capitula actionum iam inserta sint gestis. De ipsis ergo ut superius dixi, quid vestrae
beatitudini placeat agere debemus. Veniat ergo commonitorium in medium ut scire possit vestrae beatitudo [f]
quid in eo contineatur, ut ad singula respondeatur.
III.
Aurelius episcopus dixit: Proferatur commonitorium quod fratres et sacerdotes nostri actis nuper allegaverunt et
cetera quae acta sunt vel quae agenda sunt subsequantur, Daniel notarius recitavit: Commonitorum [g] fratri
Faustino, et filiis Philippo et Asello presbiteris, Zosimus episcopus [h] : Vobis commissa [i] negotia non latent.
Vos ita ut vestra immo quia nostra ibi in vobis praesentia est cuncta peragite. Maxime cum et hoc nostrum
possitis habere mandatum, et verba canonum quae in pleniorem firmitatem [k] huic commonitorio inscripsimus.
Ita enim dixerunt dilectissimi fratres in concilio Niceno, cum de episcoporum apellatione [l] decernerent. Placuit
autem ut si episcopus accusatus fuerit, et iudicaverint congregati episcopi regionis ipsius, et de gradu suo
deiecerint eum, et apellasse [m] videatur, et confugerit ad beatissimum ecclesiae Roman• episcopum, et voluerit
[n] audiri et iustum putaverit ut renovetur examen, scribere his episcopis dignetur qui in finitima et propinqua
provintia sunt ut ipsi diligenter omnia requirant, et iuxta fidem ||fol. 38va|| veritatis definiant. Quod si is qui
rogat causam suam iterum audiri deprecatione sua moverit episcopum Romanum, ut e latere suo presbiterum
mittat, erit in potestate episcopi Romani [o] quid velit et quid existimet. Et si decreverit mittendos esse qui
praesentes cum episcopis iudicent habentes auctoritatem eius a quo destinati sunt, erit in suo arbitrio. Si vero
crediderit sufficere episcopos ut negotio terminum inponant [p] faciet quod sapientissimo consilio suo
iudicaverit.
IIII.
Et cum recitaret [q] Alipius episcopus Tagestensis legatus provintiae Numidiae dixit: De hoc iam superioribus
etiam litteris concilii nostri rescripsimus, et id nos servaturos profitemur quod in Niceno concilio constitutum est.
Adhuc tamen me movet, quoniam cum inspiceremus Greca exemplaria huius synodi Niceni, ista ibi nescio qua
ratione minime invenimus. Unde petimus venerationem tuam sancte papa Aureli ut quia [r] hoc autenticum
concilium Nicenum in urbe dicitur esse [s] Constantinopolitana aliquos cum scriptis tuae sanctitatis mittere
digneris, et non solum ad ipsum sanctum fratrem nostrum Constantinopolitanum episcopum, sed etiam ad
Alexandrinum et Antiocenum venerabiles sacerdotes qui hoc nobis concilium sub stipulatione litterarum suarum
dirigant, ut omnis postmodum ambiguitas auferatur, quia nos ita ut frater Faustinus attulit, minime invenimus
ista. Nos tamen paulisper servaturos ut antea dixi, donec integra exemplaria veniant profitemur. Petendus est
autem litteris nostris etiam venerabilis ecclesiae Roman• episcopus Bonifatius, ut ipse quoque dignetur ad
memoratas ecclesias aliquos mittere, qui eadem exemplaria praedicti Niceni concilii secundum eius possint
scripta proferre. Nunc autem memorati Niceni concilii qualia exemplaria habeamus his gestis sociemus.
V.
Faustinus episcopus legatus ecclesiae Roman• dixit: Nec vestra sanctitas preiudicat ecclesiae Roman• sive de
hoc capitulo sive de aliis quia dicere dignatus est frater noster et coepiscopus Alipius dubios esse canones, sed
haec ipsa ad sanctum ac beatissimum papam nostrum scribere dignemini, ut et ipse integros canones inquirens
cum vestra sanctitate de omnibus constitutis tractare possit. Sufficit autem ut et ipse beatissimus episcopus urbis
Romae sicuti et vestra sanctitas apud se tractat, ita et ipse inquirat, ne contentio inter ecclesias, [t] ||fol. 38vb||
nasci videatur, sed magis caritate fraterna deliberare possitis ipso rescribente quid melius observari debeat.
Aurelius episcopus dixit: Praeter ista quae promisimus actis, necesse est ut etiam nostrae parvitatis litteris sancto
fratri et consacerdoti nostro Bonifatio singula quae tractamus plenissime intimemus. Ergo si omnibus placet
prosecutio nostra ore omnium condiscamus. Universum concilium dixit: Placet.
VI.

116

