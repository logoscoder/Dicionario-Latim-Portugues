Pervenit ad sanctum et [v] magnum concilium quod in quibusdam locis aut civitatibus presbiteris gratiam sacrae
communionis diaconi porrigant, quod neque canon neque consuetudo tradidit, ut qui potestatem offerendi non
habent, his qui offerunt porrigant corpus Christi. Sed etiam hoc quoque innotuit quod quidam diaconi ante
episcopos contingant eucharistiam. Omnia igitur haec amputentur, et maneant diaconi in [w] proprio ordine.
Scientes quod episcoporum quidem ministri sint, presbiteris autem inferiores existunt. Accipiant autem ex ordine
eucharistiam post presbiteros eis dante aut episcopo aut presbitero. Sed nec sedere eis in medio presbiterorum [x]
liceat, quod si hoc fiat praeter canonem et preter ordinem probatur exsistere. Si quis autem obtemperare noluerit,
post hanc definitionem, cesset a diaconio.

XVIIII. DE HIS QUI A PAULO SAMOSATANO AD ECCLESIAM VENIUNT.
De paulianistis refugientibus ad ecclesiam catholicam definitio prolata est rebaptizari eos omnino. Si qui vero ex
eis praeterito tempore fuerint in clero, siquidem sine querela et in reprehensione fuerint, post baptismum
ordinentur ab episcopo ecclesiae catholicae. Si vero discussio eos minus idoneos invenerit, deponi eos convenit.
Similiter autem et de diaconissis et omnino de his qui sub canone conversantur, eadem forma servabitur.
Meminimus autem de diaconissis quae in eadem specie sunt quia manus inpositionem aliquam non habent, ut
omnino inter laicas computentur.

XX. DE FLECTENDO GENU.
Quoniam sunt quidam qui die dominico flectant genua et diebus pentecostes, placuit de hoc sanct• et magn•
synodo cunctos in omnibus locis consonanter et consentienter, stantes dominum orare debere.

XXI. EXPLICIUNT CONSTI||fol. 41vb||TUTA NICENI CONCILII SED ET DE
OBSERVATIONE EIUS, UT NULLA DE RELIQUO VARIETAS ORIATUR IN
ECCLESIIS.
Sanctum concilium traditis omnibus et rite dispositis ut ecclesarum pax et fides in orientis atque occidentis
partibus una eademque servetur, haec ecclesiastica statuta necessario credidimus [y] inserenda.

XIII. INCIPIT EPISTOLA CONCILII AFRICANI AD PAPAM C•LESTINUM URBIS
ROMAE EPISCOPUM.
Domino dilectissimo et honorabili patri C•lestino, Aurelius, Palestinus, Antonius, Tutus, Servus dei, Terrentius,
Fortunatus, Martinus, Ianuarius, Obtatus, Celticius, Donatus, Theasius, Vincentius, Fortunatianus et ceteri qui in
universali Affricano concilio Cartaginis affuimus. Obtaremus si quemammodum sanctitas tua de adventu Apiarii
laetatos vos fuisse, missis per conpresbiterum nostrum Leonem litteris intimavit, ita nos quoque de eius
purgatione haec scripta cum l•titia mitteremus. Esset profecto et nostra et vestra modo alacritas certior, nec
praepropera viderentur tam [z] quae adhuc tam [a] de audiendo quam [b] de audito precesserant. Adveniente
sane ad nos sancto fratre et coepiscopo nostro Faustino concilium congregavimus et credidimus ideo cum illo
missum, quoniam sicut per eius operam presbitero ante reditus [c] fuerat, ita nunc posset de tantis criminibus a
Thabracenis obiectis eo laborante purgari. Cuius tanta ac tam inmania flagitia decursum nostri concilii examen
invenit ut et memorati patrocinium potius quam iudicium [d] , ac defensoris magis operam quam disceptatoris
iustitiam superarent. Nam primum quantum obstiterit omni congregationi diversas iniurias ingerendo, quasi
ecclesiae Roman• asserens privilegia, et volens eum a nobis in communionem suscipi, quem tua sanctitas
credens apellasse [e] quod probare non potuit communioni reddiderat. Quod minime tamen licuit, quod etiam
gestorum melius ex lectione cognosceris. Triduano tamen laboriosissimo agitato iudicio, cum diversa eidem
obiecta afflictissima qu•reremus vel moras coepiscopi nostri Faustini vel tergiversationes ipsius Apiarii quibus
nefandas turpitudines occulere conabatur. Deus iudex iustus fortis et longanimis, magno conpendio resecavit.
Tetriore quippe ac putridiore obstinatione conmpressa qua tantum lividum cenum inpudentia negationis volebat
obruere, deo nostro eius conscientiam coarctante et occulta quae in illius ||fol. 42ra|| corde tamquam in volutabro
criminum iam damnabat etiam hominibus publicante repente in confessione cunctorum obiectorum flagitiorum
dolosus negator erupit. Et tandem de omnibus incredibilibus obprobriis ultroneus se ipse convicit. Atque ipsam
quoque nostram spem qua eum et credebamus et optabamus de tam pudendis maculis posse purgari, convertit in
gemitus [f] . Nisi quoniam istam nostram mestitiam uno tantum solatio mitigavit quod et nos labore diuturnioris
questionis absolvit, et suis vulneribus qualemcumque medelam etsi invita hac suae conscientiae reluctante
confessione providit domine frater. Prefato itaque debitae salutationis officio inpendio deprecamur ut deinceps
ad vestras aures hinc venientes non facilius admittatis, nec a nobis excommunicatos in communionem ultra
velitis excipere, quia hoc etiam Niceno concilio definitum facile advertit venerabilitas tua. Nam etsi de
inferioribus clericis vel laicis videtur ibi praecaveri quanto magis hoc de episcopis voluit observari? Ne in sua
provintia a communione suspensi, a tua sanctitate praepropere [g] vel indebite videantur communione restitui.
Presbiterorum quoque et sequentium clericorum inproba refugia sicut te dignum est repellat sanctitas tua. Quia et
nulla patrum definitione hoc ecclesiae derogatum est Affricanae, et decreta Nicena [h] , sive inferioris gradus

122

