HONORIO AUGUSTO QUARTO, ET EUTICIANO CONSULIBUS VI ID NOVB [l]
CUM AURELIUS EPISCOPUS IN CONCILIO UNIversali Cartagine in secretario cum omnibus
consacerdotibus suis consedisset, placuit cum eo cunctis qui fuerunt in eadem sancta [m] synodo constituere
haec quae ad ordines ecclesiasticos canonicis sunt necessaria disciplinis. Ubi in principio constitutum est, qualis
debeat ordinari [n] episcopus.
I.
Qui episcopus ordinandus est, antea examinetur si natura sit prudens, si docibilis, si moribus temperatus, si vita
castus, si sobrius, si semper sui negotii cavens, si humilis si affabilis, si misericors, si litteratus, si in lege domini
instructus, si in scripturarum sensibus cautus, si in dogmatibus ecclesiasticis exercitatus, et ante omnia si fidei
documenta verbis simplicibus asserat, id est patrem et filium ||fol. 35rb|| et spiritum sanctum unum deum esse
confirmans, totamque trinitatis deitatem coessentialem, et consubstantialem et coeternalem et coomnipotentem
praedicans. Si singulas quasque in trinitate personas plenum deum, et totas tres personas unum deum. Si
incarnationem divinam non in patre neque in spiritu sancto factam, sed in filio tantum credat. Ut qui erat in
divinitate dei patris filius, ipse fieret in homine hominis matris filius. Deus verus ex patre, et homo verus ex
matre. Carnem ex matris visceribus habens, et animam humanam rationalem, simul in eo utriusque nature. Id est
deus et homo una persona, unus filius unus Christus, unus dominus creator omnium quae sunt, et auctor dominus
et rector cum patre et spiritu sancto omnium creaturarum, qui passus sit vera carnis passione mortuus vera
corporis sui morte, resurrexit vera carnis suae receptione, et vera anim• resumptione in qua veniet [o] iudicare
vivos et mortuos. Quaerendum etiam ab eo si Novi et Veteris Testamenti, id est legis et prophetarum et
apostolorum unum eundemque credat auctorem et deum, si diabolus non per conditionem, sed per arbitrium
factus sit malus. Quaerendum etiam ab eo si credat huius quam gestamus, et non alterius carnis resurrectionem,
si credat iudicium futurum, et recepturos singulos pro his quae in hac carne gesserunt vel poenas vel pr•mia, si
nuptias non prohibeat, si secunda matrimonia non damnet, si carnium perceptionem non culpet, si paenitentibus
reconciliatis communicet, si in baptisma omnia peccata, id est tam illud originale contractum quam illa quae
voluntarie [p] admissa sunt dimittantur, si extra ecclesiam catholicam nullus salvetur. Cum in his omnibus
examinatus inventus fuerit plene instructus, tunc cum consensu clericorum et laicorum et conventu totius
provintiae episcoporum, maximeque [q] metropolitani vel auctoritate vel praesentia ordinetur episcopus.
Suscepto in nomine Christi episcopatu, non suae delectationi nec suis motibus, sed his patrum definitionibus
adquiescat. Dehinc disponitur, qualiter ecclesiastica officia ordinentur.
II.
Episcopus cum ordinatur, duo episcopi ponant et teneant evangeliorum codicem super caput et cervicem eius, et
uno super eum fundente benedictionem, reliqui episcopi omnes [r] qui adsunt [s] , manibus suis caput eius
tangant.
||fol. 35va||
III.
Presbiter cum ordinatur, episcopo eum benedicente, et manum super caput eius tenente, etiam omnes presbiteri
qui praesentes sunt manus suas iuxta manum episcopi super caput illius teneant.
IIII.
Diaconus cum ordinatur, solus episcopus qui eum benedicit manum super caput illius ponat, quia non ad
sacerdotium sed ad ministerium consecratur.
V.
Subdiaconus cum ordinatur, quia manus inpositionis non accipit, patenam de manu episcopi accipiat vacuam et
calicem vacuum. De manu vero archidiaconi, accipiat urceolum cum aqua et aquamanile [t] ac manutergium.
VI.
Accolitus cum ordinatur ab episcopo quidem doceatur qualiter in officio suo agere debeat. Sed ab archidiacono
accipiat ceroferarium cum cereo ut sciat se ad accendenda [u] ecclesiae luminaria mancipari. Accipiat et
urceolum vacuum ad suggerendum vinum in eucharistiam sanguinis Christi.
VII.
Exorcista cum ordinatur accipiat de manu episcopi libellum in quo scripti sunt exorcismi, dicente sibi episcopo:
Accipe et commenda memoriae, et habeto potestatem inponendi manus super inerguminum sive baptizatum sive
caticuminum.
VIII.

105

