Item cognovimus quosdam Spaniae sacerdotes qui in quadragesim• diebus alleluia decantent, praeter in ultima
ebdomada paschae, quod deinceps fieri interdicimus. Statuentes ut in omnibus praedictis quadragesim• diebus
quia tempus est non gaudii sed meroris alleluia non decantetur. Tunc enim opus est fletibus ac ieiuniis insistere,
corpus cilicio et cinere induere, animum meroribus deicere, ||fol. 73vb|| gaudium in tristitiam vertere, quousque
veniet tempus resurrectionis Christi, quando oporteat, iam in laetitia manere, et merorem in gaudium commutare.
Hoc enim ecclesiae universalis consensio in cunctis terrarum partibus roboravit quod et a nobis omnibus ut
conservetur per Spanias Galliasque provintias oportebit. In temporibus vero reliquis, id est kalendis ianuariis,
quae propter errorem gentilitatis aguntur, omnino alleluia non decantabitur. In quibus etiam praeter piscem et
olus sicut in illis XL diebus ceteris carnibus [r] abstinetur et a quibusdam etiam nec vinum bibitur. Si quis igitur
episcopus aut presbiter aut diaconus, aut quilibet ex ordine clericorum fuerit repertus qui arbitrium suum huic
constitutioni aestimet praeferendum, ordinis sui officio carere cogatur, et communione eiusdem paschae privetur.
XII [s].
In quibusdam quoque Spaniarum ecclesiis laudes post apostolum decantantur priusquam evangelium praedicetur,
dum canones precipiant post apostolum non laudes sed evangelium adnuntiare. Praesumptio est enim ut
anteponant ea quae sequi debent. Nam laudes ideo evangelium secuntur, propter gloriam Christi quae per idem
evangelium praedicat [t] circa omnes gentes et [u] sacerdotes, hic ordo deinceps retineatur, excommunicationis
poenam suscepturi qui hunc ordinem perturbaverint.
XIII [v].
De ymnis etiam canendis, et salvatoris et apostolorum habemus exemplum. Nam et ipse dominus ymnum dixisse
perhibetur, Matheo evangelista testante: Et ymno dicto exierunt in montem Oliveti [w] . Et Paulus apostolus ad
Ephesios scripsit dicens: Implemini spiritu loquentes vobis in psalmis et ymnis, et canticis spiritalibus, et quia a
nonnullis ymni humano studio in laudem dei, atque apostolorum et martyrum triumphos compositi esse
noscuntur, sicut hi quos beatissimi doctores [x] , Hilarius atque Ambrosius ediderunt, quos tamen quidam
specialiter reprobant, pro eo quod de scripturis sanctorum canonum vel apostolica traditione non existunt.
Respuant ergo et illum ymnum ab hominibus compositum quem cotidie publico privatoque officio in fine
omnium ||fol. 74ra|| psalmorum dicimus: Gloria et honor patri et filio et spiritui sancto in saecula saeculorum.
Amen.
Nam et ille ymnus quem nato in carne Christo angeli cecinerunt: Gloria in excelsis deo et in terra pax hominibus
bon• voluntatis, reliqua quae ibi secuntur ecclesiastici doctores composuerunt, ergo nec ipsi in ecclesiis [y]
canendi sunt, quia in sanctarum scripturarum libris non inveniuntur. Componuntur miss• sive praeces vel
orationes sive commendationes seu manus impositiones ex quibus si nulla decantetur in ecclesia, vacant officia
omnia ecclesiastica. Ammonet haec fieri atque ortatur Timotheum apostolus dicens: Obsecro igitur primo
omnium fieri obsecrationes, orationes, postulationes, gratiarum actiones, pro omnibus hominibus pro regibus et
pro omnibus qui in sublimitatibus sunt. Sicut igitur orationes ita et ymnos in laudem dei compositos, nullus
nostrum ulterius improbet, sed pari modo in Gallia Spaniaque celebret. Excommunicationi plectendi qui ymnos
reicere fuerint ausi.
XIIII [z].
Ymnum quoque trium puerorum, in quo universa caeli terraeque creatura deum collaudat, et quem ecclesia
catholica per totum orbem diffusa celebrat, quidam sacerdotes [a] in missa dominicorum dierum et in
sollempitatibus martyrum canere neglegunt. Proinde sanctum concilium instituit, ut per omnes ecclesias Spaniae
vel Galliae in omnium missarum sollempitate idem in publico decantetur, communionem amissuri qui antiquam
ymni [b] huius consuetudinem nostramque definitionem excesserint.
XV [c].
In fine psalmorum non sicut a quibusdam hucusque gloria patri, sed gloria et honor patri dicatur. David propheta
docente: Afferte domino gloriam et honorem. Et Iohanne evangelista: Exercitus dicentium honor et gloria deo
nostro sedenti in throno. Ac per hoc haec duo sic oportet in terris dici, sicut in caelis resonant. Universis igitur
ecclesiasticis hanc observantiam damus, quam quisquis praeterierit communionis iacturam habebit.
XVI [d].
Sunt quidam qui in fine responsoriorum gloriam non dicunt, propter quod interdum inconvenienter [e] resonat.
Sed haec est discretio ut in l•tis sequatur gloria, in tristioribus repetatur principium.
XVII [f].
Apocalypsin librum multorum conciliorum auctoritas, et synodica sanctorum praesulum Romanorum decreta,
Iohannis evangelistae esse praescribunt, et inter divinos libros ||fol. 74rb|| recipiendum constituerunt. Et quia
plurimi sunt qui eius auctoritatem non recipiunt, eamque in ecclesia dei praedicare contempnunt. Si quis eum

215

