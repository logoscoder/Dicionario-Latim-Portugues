SENTENTIA FERIATUR QUI P HONOREM ACCEPTUM PER PREMIUM ORDINATUS FUISSE
DETEGITUR.
Multae super hoc capitulo patrum sententiae manaverunt, scilicet ne inpraetiabilem sancti spiritus gratiam, donis
vel muneribus quis existimet comparandam [b] . Sed quod non sine gravi dolore dicendum est quanto hec
frequenti decretorum est praeceptione prohibita tanto a nobis fraudibus cognoscitur iterata. Dum hi qui tali pretio
mercari nituntur, gratiam ordinationis suae tempora praeveniunt munere aut post acceptum honorem, promissis
suis conferunt apparatibus turpis lucri mercedem. Et ideo ut horum et similium argumentorum deinceps
amputetur occasio, hoc sancta synodus definivit. Ut cum quisque pontificale culmen ante domini altare
percepturus accesserit, et actione astringatur [c] quod pro conferenda sibi consecratione honoris, nulli person•
cuiuslibet praemii conlationem vel aliquando dedisset, vel aliquando in futurum dare procuret. ||fol. 101va||
Sicque aut mundus ab hoc contagio praelationis consecrationem accipiat, aut publicato hoc scelere manifeste
denudatus coram eclesia ad honorem quem mercari voluit non accedat. Illos tamen quos deinceps post
pr•lationem per praemium ordinatus [d] fuisse patuerit, sub definitis p•nitentiae legibus ut here [e] simoniacos
ab eclesia separandus [f] esse censemus. Id est ut duorum annorum spatio exilio religati et digna satisfactione
vel excommunicationis sententia coerciti, honoris gradum quem premiis emerant, lacrimis conquirere et parare
[g] intendant. Unde si digna satisfactio eos paenitentiae tempore invenerit non tantum communione sed et loco
et totius ordinis officiis a quibus separati fuerant restaurandi sunt.
X. UT OMNES PONTIFICES RECTORESQUE ECCLESIARUM, TEMPORE QUO ORDINANDI
SUNT, SUB CAUTIONE PROMITTANT, QUAM IUSTISSIME VIVERE DEBEANT.
Quamquam omnes qui sacris mancipantur ordinibus canonicis regulis teneantur astricti [h] , expedibile tamen
est, ut promissionis suae vota sub cautione spondeant, quos ad promotionis gradus ecclesiastica probat
disciplina. Solet enim plus timeri quod singulariter pollicetur, quam quod generali sponsione concluditur. Et ideo
placuit huic sancto concilio, ut unusquisque qui ad ecclesiasticos gradus est accessurus, non ante honoris
consecrationem accipiat, quam placita sui innotatione promittat, ut fidem catholicam sincera cordis devotione
custodiens, iuste et pie vivere debeat, ut in nullis operibus suis canonicis regulis contradicat, atque ut debitum
per omnia honorem atque obsequii reverentiam praeminenti sibi unusquisque dependat, iuxta illud beati Leonis
papae edictum: Qui se scit aliquibus esse praepositum non moleste ferat aliquem sibi esse praelatum, sed
oboedientiam quam exigit, etiam ipse dependat. Poena tamen iuxta ecclesiasticae consuetudinis morem et
placitis talium inserenda et ab his qui transgressores fuerint persolvenda est.
XI. DE ELUCIDATIONE ANTIQUI CANONIS QUO PRAECIPITUR, UT SI QUIS ACCEPTAM A
SACERDOTE EUCHARISTIAM NON SUMPSERIT VELUT SACRILEGUS PROPELLATUR.
Cum nihil in divino canone [i] debeat esse confusum, nihil dubium, nihil etiam indiscretum, in conlatione ||fol.
101vb|| nostri coetus relectus est canon Toletani concilii primi in quo praeceptum est, ut si quis acceptam a
sacerdote eucharistiam non sumpserit, velut sacrilegus propellatur. Nec adiecta est ibi decretio voluntatum, cum
et fidelis fidenter accipiat, quod naturaliter illum necessitas deglutire non sinat. Solet enim humanae naturae
infirmitas in ipso mortis exitu pr•gravata tanto siccitatis ponere deprimi ut nullus ciborum inlationibus refici, sed
vix tantundem inlati delectetur poculi gratia sustentari. Quod etiam in multorum exitu vidimus, qui optatum suis
votis suae communitionis expetentes viaticum conlatam [k] sibi a sacerdote eucharistiam reiecerunt. Nam quod
infidelitate hoc agerent, sed quod [l] pr•ter dominici calicis haustum, traditam sibi non possent eucharistiam
deglutire. Non ergo huiusmodi [m] a corpore ecclesiae separandi sunt, qui talia non infidelitate sed necessitate
fecerunt. Pr•sertim hi de quibus nihil fidei sinistrae sentitur. Placuit ergo definire quod nec fideli offitiat, nec
infideli multum existat. Quacumque ergo fidelis invitabili [n] qualibet infirmitate coactus eucharistiam
perceptam reiecerit, in nullo ecclesiasticae dominationi subiaceat. Similiter nec illos cuiusquam punitionis
censura redarguet, qui talia aut tempore infantiae faciunt aut in quolibet mentis alienatione positi quid fecerint
ignorare videntur. Iam vero quicumque aut de fidelium aut de infidelium numero corpus domini absque
inevitabili ut dictum est infirmitate proiecerit, si fidelis est perpetua communione privetur. Si infidelis [o] et
verberibus subdatur, et perpetuo exilio religetur. Quod si horum quislibet huiusmodi excessus digna paenitentiae
satisfactione defleverit, post quinquennium licebit illum communioni pristinae reformari.
XII. NE IN CONFINIO MORTIS POENITENS [p] A RECONCILIATIONE DIUTINAE [q]
SUSPENDATUR ET UT OBLATIO EIUS QUI PAENITENS, NEC TAMEN RECONCILIATUS DE
HAC VITA EXIERIT AB ECCLESIA RECEPTETUR.
Qui paenitentiam in mortis agit non diutinae a reconciliationis gratia differendus est, sed si praecincto mortis
arguetur periculo paenitentiam per manus impositionem acceptam statim et reconciliatio adhibenda est. Ne prius
ab humanis rebus aeger abscedat, quam donum reconciliationis accipiat. Sicque superstitibus quodammodo
doloris videatur esse perpetui, si praecisum ab eclesiae membris eum qui utique ||fol. 102ra|| reconciliationem
non meruit raptim a pr•senti vita mortis natura subduxerit. Unde iuxta papae [r] Leonis edictum hi qui in
tempore necessitatis et in periculi urguentis instantia praesidium paenitentiae ex more conciliationis implorant,

263

