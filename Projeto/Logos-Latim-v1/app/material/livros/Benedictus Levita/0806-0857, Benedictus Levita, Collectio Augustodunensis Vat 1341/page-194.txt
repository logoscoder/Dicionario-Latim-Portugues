VII.
Si quis dixerit vel crediderit deitatem nascibilem esse, anathema sit.
VIII.
Si quis dixerit vel crediderit deitatem Christi convertibilem fuisse vel passibilem, anathema sit.
VIIII.
Si quis dixerit vel crediderit alterum deum esse priscae legis alterum evangeliorum, anathema sit.
X.
Si quis dixerit vel crediderit ab altero deo mundum factum fuisse, et non ab eodem quo scriptum est: ||fol. 63va||
In principio fecit deus caelum et terram, anathema sit.
XI.
Si quis dixerit vel crediderit corpora humana non resurgere post mortem, anathema sit.
XII.
Si quis dixerit vel crediderit animam humanam dei portionem vel dei esse substantiam, anathema sit.
XIII.
Si quis dixerit vel crediderit, alias scripturas praeter quas ecclesia catholica recipit in auctoritate [e] habendas
vel esse venerandas, anathema sit.
XIIII.
Si quis dixerit vel crediderit deitatis et carnis unam in Christo esse naturam, anathema sit.
XV.
Si quis dixerit vel crediderit esse aliquid quod se extra divinam trinitatem possit extendere, anathema sit.
XVI.
Si quis astrologiâ€¢ vel mathesi existimat esse credendum. Anathema sit.
XVII.
Si quis dixerit vel crediderit coniugia hominum quae secundum legem divinam licet habere execrabilia esse,
anathema sit.
XVIII.
Si quis dixerit vel crediderit carnes avium seu pecudum quae ad escam dandae sunt, non tantum pro castigatione
hominum abstinendas, sed execrandas esse, anathema sit.
XVIIII.
Si quis in his erroribus Priscilliani sectam sequitur vel profitetur, ut aliud in salutari baptismo contra sedem
sancti Petri faciat, anathema sit.

194

