substantiae, per quem omnia facta sunt quae in caelis et quae in terris. Qui propter nos et propter nostram
salutem descendit, et incarnatus est, passus est, et resurrexit tertia die. Ascendit in caelos, inde venturus est,
iudicare vivos et mortuos. Et in spiritum sanctum, eos autem qui dicunt: Erat, quando non erat, ||fol. 67va|| et
antequam nasceretur non erat, et quia ex nullis extantibus factus est, aut ex alia substantia vel subsistentia dicunt
esse, aut convertibilem vel mutabilem filium dei, anathematizat catholica et apostolica ecclesia.
ITEM
SANCTA
FIDES
CONSTANTINOPOLITANO.

QUAM

EXPOSUERUNT

CL

PATRES

IN

CONCILIO

Credimus in unum deum patrem omnipotentem factorem caeli et terrae, visibilium omnium et invisibilium
conditorem, et in unum dominum Iesum Christum filium dei unigenitum, ex patre natum ante omnia saecula.
Deum ex deo, lumen ex lumine, deum verum, ex deo vero. Natum non factum homousion patri, hoc est eiusdem
cum patre substantiae. Per quem omnia facta sunt, quae in caelis et quae in terris sunt. Qui propter nostram
salutem descendit, et incarnatus est de spiritu sancto et Maria virgine. Homo factus, passus est sup [n] Pontio
Pilato, sepultus, tertia die resurrexit. Ascendit in caelos, sedet ad dexteram patris. Iterum venturus in gloria
iudicare vivos et mortuos. Cuius regni, non erit finis, et spiritum sanctum dominum et vivificantem. Ex patre
procedentem, cum patre et filio adorandum et glorificandum. Qui locutus est per prophetas. Unam catholicam
atque apostolicam ecclesiam. Confitemur unum baptisma in remissionem peccatorum. Expectamus
resurrectionem mortuorum, vitam futuri saeculi. Amen.
ITEM TRACTATUS CONCILII CALCIDONENSIS.
Suffecerat quidem ad plenissimam pietatis agnitionem et confirmationem, cautissimum hoc salutare divinae
gratiae symbolum. De patre enim et filio et spiritu sancto doctrinam perfectam edocet, et incarnationem
dominicam fideliter suscipientibus manifestat. Sed quoniam hi qui praedicationem veritatis destruere nituntur,
quasdam propri• hereseos novitates parturiunt. Quidam enim mysterium pro nobis actum divinae dispensationis
audent corrumpere, et vocem illam virginei partus factam ad virginem denegant. Alii temperamentum
confusionemque inducentes, et unam esse naturam carnis et deitatis insensate cnmponentes, passibilem unigeniti
divinam naturam tali confusione [o] ||fol. 67vb|| prodigiose [p] divulgant. Idcirco omnem adversus veritatem
opponendam ab ipsis machinationem volens excludere, sancta et magna universalis synodus, antiquam
praedicationem immobilem docens, statuit precipue [q] trecentorum decem et octo episcoporum sanctorum
patrum fidem incontaminatam manere. Et propter eos [r] qui spiritui [s] sancto adversabantur CL patrum paulo
posteriori tempore in urbe Constantinopolitana convenientium, de substantia spiritus sancti traditam doctrinam
corroborat. Quam etiam omnibus insinuaverunt, non quod in praecedentibus aliquid deesset adicientes, sed de
spiritu sancto eorundem intellectus adversus eos qui deitatis dominationem nituntur adimere scripturarum
testimoniis plenius manifestantes. Propter eos sane qui dispensationis mysterium temptant corrumpere, et purum
hominem esse qui ex sancta virgine natus est impudenter divulgant, beatissimi quondam Cyrilli Alexandrinae
ecclesiae sacerdotis synodicas epistolas, tam ad Nestorium quam ad ceteros per orientem congruas et sibi
consentientes suscepit. Ad confutationem quidem Nestorian• amentiae et ad interpretationem eorum qui religioso
zelo salutis symboli capiunt intellectum. Quibus et epistolam sancti ac beatissimi prim• sedis archiepiscopi
Leonis ad Flavianum scriptam sanctae recordationis archiepiscopum ad perimendam Euticetis malignitatem
quaeque magni Petri confessioni concordat, et communem quandam paginam exsistentem contra eos qui recte
non glorificant ad confirmationem catholicae religionis evidenter subiunxit. Nam eos qui in duos filios
dispensationis dominic• mysterium scindere moliuntur exsecratur. Et eos qui passibilem divinitatem unigeniti
filii dei audent asserere, de concilio sacerdotum repellit, et eos qui in duabus naturis Christi temperamentum vel
confusionem argumentantur adversatur. Et qui c•lestem aut alterius cuiusque substantiae exsistere formam servi
quam pro nobis adsumpsit insaniendo asseruit, procul abicit, et eos qui duas quidem ante adunationem naturas
domini delirant, unam vero post adunationem confingunt, anathema facit. [t] Consentientes igitur sanctis
patribus unum eundemque filium confiteri dominum nostrum Iesum Christum consona voce pariter edocemur, ||
fol. 68ra|| perfectum eundem in unitate deum verum et hominem verum eundem ex anima rationali et corpore,
secundum divinitatem unius cum patre naturae, secundum humanitatem eundem unius naturae per omnia
similem nobis absque peccato. Ante saecula quidem ex patre natum secundum divinitatem, in novissimis vero
diebus eundem propter nos et propter salutem nostram ex Maria virgine dei genitrice secundum humanitatem.
Unum eundemque Christum filium dominum unigenitum in duabus naturis inconfuse, immutabiliter, indivise,
inseparabiliter cognoscendo, in nullo naturarum differentias propter unitatem perimendas. Magis autem salva
utriusque naturae proprietate et in una coeunte persona unoque statu concurrente, non in duabus personis
partiendum vel dividendum, sed unum eundemque filium unigenitum deum verum dominum Iesum Christum,
sicut ab exordio prophetae de eo et ipse nos erudivit et patrum nobis tradidit symbolum.

202

