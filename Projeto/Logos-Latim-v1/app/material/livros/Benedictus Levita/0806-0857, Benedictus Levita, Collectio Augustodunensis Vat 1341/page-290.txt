XXVII. DE FORNICATORIBUS CLERICIS [f].
Si quis presbiter aut diaconus fuerit fornicatus aut moechatus proiciatur et agat paenitentiam.
XXVIII. DE HIS QUORUM UXORES MOECHANTUR.
Si laici uxor in adulterio fuerit deprehensa, hic talis ad ministerium ecclesiasticum nullo modo adducatur. Si
autem post ordinationem alicuius clerici uxor adulterata fuerit dimittat eam, si autem cum ipsa voluerit
permanere a ministerio alienus sit.
XXVIIII. DE VIDUIS CLERICORUM.
Si quis vidua episcopi aut presbiteri aut diaconi maritum acceperit, nullus clericus nulla religiosa cum ea
convivium sumat, numquam communicet, morienti tantum ei sacramenta subveniant.
XXX.
De filia episcopi vel presbiteri sive diaconi si deo devota fuerit, et maritum duxerit si eam pater vel mater in
affectum receperint a communione habeantur [g] alieni. Pater vero, causas in concilio, se noverit prestaturum.
Mulier vero non admittatur ad communionem, nisi marito defuncto egerit paenitentiam. Sin autem vivente eo
secesserit et penituerit vel petierit communionem in ultimo fine vit• deficiens ||fol. 113rb|| accipiat
communionem.
XXXI. DE DEVOTA PECCANTE VEL QUE SE MARITAVERIT.
Devotam peccantem non recipiendam in eclesia, nisi peccare desierit et desinens egerit aptam paenitentiam,
decem annis, et recipiat communionem. Prius autem quam in eclesia admittatur ad orationem ad nullius
convivium christian• mulieris accedat. Quod si admissa fuerit etiam [h] haec qui eam receperit habeatur absens.
[i] Corruptorem etiam par poena constringat. Qu• autem maritum acceperit non admittatur ad paenitentiam, nisi
adhuc vivente ipso marito caste vixerit, aut postquam ipse de hac vita discesserit.
XXXII. DE INSUBTRODUCTIS [k] MULIERIBUS ADOPTIVIS.
Nullus episcopus neque presbiter neque diaconus, neque omnino aliquis ex clero licentiam habeat intromittendi
ad se quasi adoptivam aliquam mulierem quasi in loco fili• aut sororis aut matris, nisi forte sororem matris vel
patris, et illas solas personas, qu• ab omni mala suspitione alien• sunt. Similiter et religiosis feminis laicorum
alienorum familiaritatem et consortium prohibemus. Eorum scilicet qui nec dei timore subiecti sunt nec
continentiam retinent disciplinam.
XXXIII. DE NON RECIPIENDIS CLERICIS VAGIS ET DE INFIRMANDA ORDINATIONE EIUS
QUI SINE CONSENSU EPISCOPI SUI AB ALIO EPISCOPO ORDINATUS.
Si quis in contemptu positus presbiter aut diaconus vel quicumque ex clero recesserit ab eclesia sua nullo modo
in alia suscipiatur eclesia, sed omnimodo compellatur, ut ad suam revertatur eclesiam. Si autem permanserit in
superbia et reverti noluerit excommunicetur aet [l] proiciatur. Si quis autem episcopus ausus fuerit illum in sua
eclesia ordinare non consentiente episcopo suo a quo recessit ordinatio eius vacua deputetur.
XXXIIII. DE CLERICIS DESERTORIBUS.
Si quis presbiter aut laicus vel aliquis de clero propriam eclesiam derelinquens ad alteram eclesiam vadit et ibi
multo tempore demoratur, omnino numquam ministret in claero [m] . Et si admonuerit eum episcopus suus, ut ad
suam redeat parrochiam et redire noluerit ubi est ibi de suo offitio deponatur, ita ut numquam in suum revertatur
gradum, propter dissolutionis peccatum. Si autem episcopus alter eum susceperit qui de reatu eius conscius,
oportet ipsum episcopum sine increpatione in communi concilio non admitti ut eclesiasticum canonem ultra non
solvat.
XXXV. DE INPORTUNIS CLERICIS.
Si quis episcopus presbiter et diaconus excommunicatus in concilio iniuste se queritur condempnatum ad
maiorum episcoporum concilium revertatur, ut eorum inquisitionem et iudicium expectans, si quas se iustas
causas habere putat illis exponat. Si autem contempserit et inportunans se palatio aures principum inquietare
voluerit, hic ad nullam [n] veniam poterit pervenire, neque spem futur• ||fol. 113va|| reconciliationis habebit.
XXXVI. DE PURGANDA OPINIONE HERESIS.
Si quis episcopus sive alicuius episcopi presbiter aut diaconus, in alicuius heresis opinionem offenderit, et ob
hanc causam fuerit excommunicatus, nullus episcopus eum in communionem recipiat, nisi prius in communi
concilio porrecto fidei suae bello [o] , satis omnibus et ita liberam teneat suam purgationem. Hoc idem et de
fidelibus laicis sit decretum si in aliquam heresis opinionem fuerint nominati.

290

