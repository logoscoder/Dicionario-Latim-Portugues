forte signata ipsius scripta susceperit.
VIII.
Item placuit qui aliquanti huius provintiae eclesiae suis diacones absconsis infra tunicam utuntur orariis ita ut
nihil deferri a subdiacono videantur, ut de cetero superpositis scapulis sicut [e] decet utantur orariis.
VIIII.
Item placuit ut non liceat cuilibet ex lectoribus sacra altaris vasa portare, nec aliis nisi his qui ab episcopo
subdiaconi fuerint ordinati.
X.
Item placuit ut lectores in ecclesia in habitu saeculari ordinati, non psallant neque granos gentili ritu dimittant.
XI.
Item placuit ut Veteris Testamenti, nihil poetice compositum in ecclesia psallatur sicut et sancti praecipiunt
canones.
XII.
Item placuit ut ingredi ad communicandum non liceat sacrariis laicis viris vel mulieribus nisi tantum clericis
sicut et antiquis canonibus statutum est.
XIII.
Item placuit ut quicumque in clero cibos carnium non utuntur, pro amputanda suspicione priscillian• heresis vel
olera cocta cum carnibus tantum pregustare cogantur. Quod si contempserint, secundum quod de talibus sancti
patres antiquitus statuerunt, necesse est pro suspitione heresis huius offitio excommunicatus omnimodis
removeri.
XIIII.
Item placuit ut qui heresi aut pro crimine aliquo excommunicantur, nullus eis communicare presumat, sicut et
antiqua canonum continent statuta, quae si quis spernit voluntari• seipsum alienum communione facit.
XV.
Item placuit ut his qui sibi ipsis aut per ferrum aut per venenum ||fol. 109vb|| aut precipitium, aut suspendium,
vel quolibet modo violenti• inferunt mortem nulla pro eis in oblatione commemoratio fiat, neque cum psalmis ad
sepultura eorum cadevera [f] deducantur. Multi enim sibi hoc per ignorantia [g] usurpant. Similiter et de his
placuit fieri qui pro suis sceleribus puniuntur.
XVI.
Item placuit ut caticuminis sine redemptione baptismi defunctis, simili modo oblationis commemoratio, neque
psallendi impedatur [h] offitio, nam et hoc per ignorantiam usurpatum est.
XVII.
Item placuit ut corpora defunctorum nullo modo intra basilicam sanctorum sepeliantur, sed si necesse est de foris
circa murum basilicae usque ad eum non abhorret. Nam si firmissimum hoc privilegium usque nunc retinent
civitates, ut nullo modo intra ambitum murorum cuiuslibet defuncti corpus sit humatum, quanto magis hoc
venerabilium martyrum debet reverentia optineri.
XVIII.
Item placuit, ut si quis presbiter post hoc interdictum ausus fuerit crisma benedicere aut eclesiam aut altarium
consecrare a suo offitio deponatur, nam et antiqui hoc canones vetuerunt.
XVIIII.
Item placuit ut ex laico ad gradum sacerdotii nemo veniat nisi prius anno integro in offitio lectorum vel
diaconatus disciplinam ecclesiasticam discat, et sic per singulos gradus eruditus ad sacerdotium veniat. Nam
satis reprehensibile est, ut qui necdum didicit, iam docere praesumat. Dum et antiquis hoc patrum institutionibus
interdictum sit.
XX.
Item placuit ut si quid ex conlatione fidelium aut per festivitates martyrum, aut per commemoratione [i]
defunctorum offertur apud unum clericorum fideliter colligatur, et constituto tempore, aut semel aut bis in anno

279

