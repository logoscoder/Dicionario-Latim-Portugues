XVIIII.
Placuit ut lectores cum ad annos pubertatis venerint cogantur, aut uxores ducere, aut continentiam profiteri.
XX.
Placuit ut a nullo episcopo usurpentur plebes alien•, nec aliquis episcoporum supergrediatur in diocesim
collegam suum.
XXI.
Ut clericum alienum nisi concedente eius episcopo, nemo audeat vel retinere vel promovere in ecclesia sibi
credita. Clericorum autem nomen etiam lectores et psalmist• et ostiarii retinent.
||fol. 32vb||
XXII.
Ut nullus ordinetur clericus nisi probatus, vel episcoporum examine vel populi testimonio.
XXIII.
Ut nemo in precibus vel patrem pro filio, vel filium pro patre nominet, et cum ad altare adsistitur, semper ad
patrem dirigatur oratio, et quascumque sibi praeces aliquis describit non eis utatur, nisi prius eas instructiones
fratribus contulerit.
XXIIII.
Ut in sacramentis corporis et sanguinis domini nihil amplius offeratur quam ipse dominus tradidit, hoc est panis
et vinum aqu• mixtum, nec amplius in sacrificiis offeratur, quam de uvis et frumentis.

XXV. UT CLERICI VEL CONTINENTES AD VIRGINES VEL VIDUAS NON
ACCEDANS.
Ut clerici vel continentes ad viduas vel virgines, nisi ex iussu vel permissu episcoporum aut presbiterorum non
accedant, et hoc non soli faciant, sed cum clericis vel cum his cum quibus episcopus aut presbiter iusserit. Nec
episcopi aut presbiteri soli habeant accessum ad huiusmodi feminas, sed ubi aut clerici praesentes sunt aut graves
aliqui christiani.

XXVI. UT PRINCEPS SACERDOTUM NON APELLETUR [o] EPISCOPUS.
Ut prim• sedis episcopus non apelletur [p] princeps sacerdotum aut summus sacerdos aut aliquid huiusmodi sed
tantum primae sedis episcopus.
XXVII.
Ut clerici edendi vel bibendi causa tabernas non ingrediantur, nisi peregrinationis necessitate compulsi.

XXVIII. UT EPISCOPI TRANS MARE NON PROFICISCANTUR.
Item placuit ut episcopi trans mare non proficiscantur, nisi consultu prim• sedis episcopo, sive cuiusque
provintiae primate, ut ab eo praecipue [q] possit sumere formatam vel commendationem.
XXVIIII.
Ut sacramenta altaris non nisi a ieiunis hominibus celebrentur, excepto uno die anniversario quo caena [r]
domini celebratur [s] , nam si aliquorum promeridiano tempore defunctorum sive episcoporum sive ceterorum
commendatio facienda est, solis orationibus fiat, si illi qui faciunt iam pransi inveniantur.
XXX.
Ut nulli episcopi vel clerici in ecclesia conviventur, nisi forte transeuntes hospiciorum necessitate illic reficiant.
Populi etiam ab huiusmodi conviviis, quantum fieri potest prohibeantur.
XXXI.
Ut paenitentibus secundum differentiam peccatorum episcopi arbitrio paenitenti• tempora decernantur.
||fol. 33ra||
XXXII.
Ut presbiter inconsulto episcopo non reconciliet paenitentem, nisi absente episcopo necessitate cogente.
Cuiuscumque p•nitentis publicum, et vulgatissimum crimen est quod universam ecclesiam commoverit ante

97

