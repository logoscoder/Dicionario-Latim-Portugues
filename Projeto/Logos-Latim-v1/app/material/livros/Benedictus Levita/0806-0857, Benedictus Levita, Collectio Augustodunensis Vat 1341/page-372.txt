7.39

EIUSDEM LEONIS AD ANATOLIUM CONSTANTINOPOLITANUM EPISCOPUM

LIIII. EIUSDEM LEONIS AD ANATOLIUM CONSTANTINOPOLITANUM EPISCOPUM DE HIS
QUI HERETICORUM ERRORIBUS METU NON VOLUNTATE IMPLICANTUR UT PER
SATISFACTIONEM AB ECCLESIA SUSCIPIANTUR ET UT HERETICORUM NOMINA AD
ALTARE NON RECITENTUR.
LEO EPISCOPUS, ANATHOLIO EPISCOPO. Licet sperem dilectionem tuam ad omne opus bonum esse
devotam, ut tamen efficatior tua fieri possit industria, necessarium et congruum fuit fratres meos Lucentium
episcopum, et Basilium presbiterum ut promisimus destinare. Quibus tua dilectio sotietur, ut nihil in his quae ad
universalis ecclesi• statum pertinent aut dubie agatur aut segniter, cum residentibus vobis quibus exsecutionem
nostrae dispositionis iniuncximus, ea possent [a] agi cuncta cum moderatione, ut nec benivolenti• partes, nec
iustiti• neglegantur, sed absque personarum acceptione divinum in omnibus iuditium cogitetur. Quod ut recta
observantia valeant custodire, catholic• primitus fidei servetur integritas. Et quia per omnia angusta et ardua via
[b] est qu• ducit ad vitam, neque in sinistram neque in dexteram ab eius tramite devietur. Et quia evangelica et
apostolica fides, omnes expugnat errores, et ab uno latere Nestorium deicit, ab alio Euticem et participes eius
elidit, hanc regulam mementote servandam, ut quicumque in illa sinodo qu• nomen sinodi nec habere poterit nec
meretur, et in qua malivolentiam suam Dioscorus mestitiam autem Iuvenalis ostendit, dolenti dilectioni tu•
relatione comperimus se metu victos et terrore [c] superatos, ad consensum scelestissimi iuditii potuisse
compelli, et communionem catholicam obtinere desiderant, satisfactioni eorum, pax fraterna prestetur. Ita ut non
dubiis professionibus, Euticen cum suo dogmate, cumque consortibus suis anathematis exe||fol. 147va||cratione
condempnent. De his autem qui in hac causa gravius peccaverunt et ob hoc superiorem sibi locum in eadem
infelici sinodo vindicarunt, ut humilium fratrum simplicitatem arroganti• su• preiuditiis adgravarent, si forte
resipiscunt et facti sui defensionem proprii convertuntur erroris. Horum si satisfactio talis accedit qu• non
refutanda videatur, maturioribus apostolic• sedis consiliis reservetur. Ut examinatis omnibus atque praepensis,
ipsis eorum agnitionibus quid constituti debeat aestimetur. Neque prius in ecclesia cui te dominus voluit
presidere cuiusquam talium ut ad te iam scripsimus nomen ad altare recitetur, quam quid de eis constitui debeat
rerum processus ostendat. De commonitorio vero a clericis dilectionis tu• nobis oblato, necessarium non fuit
epistolis quid videretur inserere, cum sufficeret legatis cuncta committi, quorum sermone ex omnibus diligentius
instrueris. Adnitere itaque frater karissime ut qu• ecclesi• dei congruunt fideliter et efficaciter cum his fratribus
[d] quos idoneos auctores elegimus exsequaris, presertim cum et ipsa vos caus• ratio spesque divini auxilii
cohortetur, et clementissimorum principum tam sancta sit fides tam religiosa devotio, ut in eis non solum
christianum, sed etiam sacerdotalem experiamur effectum. Qui utique pro ea pietate qua se esse dei famulos
gloriantur [e] , omnes suggestiones vestras fidei catholic• profuturas dignanter accipient, ut ipsorum quoque
opere et pax christiana reparari et error impius possit aboleri. Ac si de aliquibus amplius fuerit deliberandum
celeriter ad nos relatio dirigatur, ut pertractata qualitate horum nostra quid observari debeat sollicitudo constituat.
Data VI iđ ianuarias, Adelfio vc consule, era q s p.

372

