praeceptum, qui ait: Unius uxoris virum oportet fieri sacerdotem? Sed obicitur quod in baptismo quicquid in
vetere homine gestum est, sit lotum. Dicite mihi cum pace vestra loquor. Crimina tantum dimittuntur in
baptismo, an et illa quae secundum domini praecepta ac dei instituta complentur? Uxorem ducere crimen est, aut
non est crimen? Si crimen est ergo prefata venia dixerim, erit auctor in culpa, qui ut crimina committerentur in
paradiso cum ipse eos iungeret benedixit. Si vero non est crimen, quia quod deus iunxit nefas sit crimen
appellari, et Salomon addidit: Etenim a deo preparatur viro uxor quomodo creditur inter crimina esse dimissum
quod deo auctore legitur consummatum? Quid de talium filiis percensetur? Numquid non erunt admittendi in
hereditatis consortio, quia ex ea suscipiuntur, quae ante baptismum fuit uxor? Eruntque appellandi vel naturales
vel spurii quia non est legitimum matrimonium, nisi illud ut vobis ||fol. 152vb|| videtur, quod baptismum
assumitur. Ipse dominus cum interrogaretur a Iudeis si liceret dimittere uxorem atque exponeret fieri non debere,
addidit: Quod ergo deus iuncxit, homo non separet [i] . Ac ne de his loquutus esse credatur, qu• post baptismum
sortiuntur, meminerint hoc, et a Iud•is interrogatum, et a Iudeis esse responsum. Quaero et sollicitus qu•ro si una
eademque sit uxor eius qui ante caticuminus postea sit fidelis, filiosque ex ea cum esset caticuminus susceperit,
ac postea alios cum fidelis, utrum sint [k] fratres appellandi an non. Habeant postea defuncto patre erciscund•
hereditatis consortium, quibus filiorum nomen regeneratio spiritalis creditur abstulisse? Quod cum ita sentire
atque iudicare absurdum est, quae ratio est hoc malum defendi et vacua magis opinione iactari, quam aliqua
auctoritate roborari? Cum non possit inter peccata deputari quod lex pr•cepit et deus iuncxit et lex iungit.
Numquid si quis caticuminus virtutibus studuerit, humilitatem secutus fuerit, patientiam tenuerit, elemosinas
fecerit, morti destinatos qualibet ratione eripuerit, adulteria exhorruerit, castitatem tenuerit, qu•ro si h•c cum
fuerit factus fidelis amittit, quia per baptismum totum quod vetus homo gesserat putatur auferri? Aspiciamus
gentilem hominem Cornelium orationibus atque elemosinis revelatione Petrumque ipsum vidisse, numquid per
baptismum haec illi ablata sunt propter qu• ei baptismum videtur esse concessum? Si ita creditur, mihi credite
non modicum [l] erratur. Quia quicquid bene gestum fuerit, et secundum praecepta legalia custoditum, non
potest facientibus deperire. Nuptiarum ergo copula quia dei mandato perficitur, non potest dici peccatum. Et si
peccatum non est, solvi inter peccata omnino non debet. Eritque integrum aestimare aboleri non posse prioris
nomen uxoris, cum non dimissum sit pro peccato quia ex dei sit voluntate complexum.
III. QUOD NON ADMITTANTUR CLERICI AB HERETICIS ORDINATI.
Ventum est ad tertiam questionem qu• pro sui difficultate longiorem exigit disputationem, cum nos dicamus ab
hereticis ordinatos, vulneratum per illam manus impositionem habere caput. Ubi vulnus infixus est, medicina est
adhibenda, ||fol. 153ra|| qua possit recipere sanitatem. Quae sanitas post vulnus secuta sine cicatrice esse non
poterit, atque ubi poenitenti• remedium necessarium est, illic ordinationis honorem locum habere non posse.
Nam si ut legitur quod tetigerit inmundus immundum erit, quomodo ei tribuetur quod munditia ac puritas
consuevit accipere? Sed e contra asseritur: Eum qui honorem amisit, honorem dare non posse. Nec illum aliquid
accepisse, quia nihil in dante erat quod ille posset accipere. Adquiescimus et verum est certe: Qui quod non
habuit dare non potuit. Dampnationem utique quam habuit, per pravam manus impositionem dedit. Et qui
particeps factus est damnato, quomodo debeat honorem accipere, invenire non possum. Et dicitur vera ac iusta
legitimi sacerdotis benedictio, auferre omne vitium quod a vitioso fuerat iniectum.
IIII. QUOD IN ORDINATIONIBUS CRIMINA VEL VITIA NON BENE CREDANDUR [m] AUFERRI.
Ergo si ita est, applicentur ad ordinationem sacrilegi, adulteri atque omnium criminum rei. Quia per
benedittionem [n] ordinationis crimina vel vitia putantur auferri, nullus sit poenitenti• locus quoniam potest
prestare ordinatio quod longa satisfactio prestare consuevit. Sed nostr• lex est ecclesi• venientibus ab hereticis,
qui tamen illic baptizati sunt, per manus impositionem laicam tantum tribuere communionem, nec ex his aliquem
in clericatus honorem vel exiguum subrogare.
V. QUOD HI QUI A BONOSO HERETICO ORDINATI SUNT PROPTEREA SINT RECEPTI, NE
SCANDALUM PERMANERET ECCLESIAE.
At vero hi qui a catholica fide ad heresim transierunt, quos non aliter oportet nisi per penitentiam suscipi, apud
vos non solum poenitentiam [o] non agunt, verum etiam honore cumulantur. Sed Anisii fratris quondam nostri
aliorumque sacerdotum summa deliberatio h•c fuit, ut quos Bonosus ordinaverat nec cum eodem remanerent ac
fieret non mediocre scandalum ordinati reciperentur. Vicimus ut opinor ambigua. Iam ergo quod pro remedio [p]
ac necessitate temporis statutum est, constat primitus non fuisse. Ac fuisse regulas veteres ||fol. 153rb|| quas ab
apostolis aut ab apostolicis traditas ecclesia Romana custodit, custodiendasque mandat iis qui eam audire
consuerint. Sed necessitas temporis id fieri magnopere [q] postulabat. Ergo quod necessitas pro remedio
repperit, cessante necessitate, debet utique cessare pariter quod urgebat. Quia alius est ordo legitimus, alia
usurpatio quam ad praesens fieri tempus impellit. Sed canones apud Niceam constituti, de Novationis [r] fieri
permiserunt. Prius ille canon a patribus institutis ponendus est, ut possimus advertere vel quid vel qualiter ab
eisdem sensum sit vel praeceptum. De his inquit qui nominant seipsos catharos, id est mundos et aliquando
veniunt ad catholicam ecclesiam, placuit sanct• et magn• sinodo ut accepta manus impositione sic maneant in

396

