christiane de incrementis profectuum debeant estimari an possint cuique maiora committi? Merito beatorum
patrum venerabiles sanctiones cum de sacerdotum electione loquerentur, eos demum idoneos sacris
administrationibus censuerunt [h] , quorum omnis •tas a puerilibus exordiis usque ad perfectiores annos per
disciplin• ecclesiastic• stipendia cucurrisset, ut unicuique testimonium prior vita preberet. Nec potest de eius
provectione dubitari, cui pro laboribus multis, pro moribus castis, pro actibus strenuis, celsioris loci praemium
debetur. Si enim ad honores mundi sine suffragio temporis, sine merito laboris, indignum est praeveniri, et notari
ambitus solent, quos probitatis documenta non adiuvant, quam diligens et quam prudens habenda est dispensatio
divinorum munerum, et caelestium dignitatum? Ne in aliquo apostolica et canonica decreta violentur, et his
ecclesia domini regenda credatur, qui legitimarum institutionum nescii et totius humilitatis ignari, non ab infimis
sumere incrementum, sed a summis volunt habere principium. Cum valde iniquum sit et absurdum ut imperiti
magistris novi antiqui sed [i] rudes preferantur emeritis. In domo quidem magna sicut apostolus disserit necesse
est. Vasa diversa sint, qu•dam aurea et argentea, quaedam vero lignea et fictilia. Sed horum ministerium pro
materiae qualitate dividitur, nec idem est pretiosorum usus et vilium. Nam inordinata erunt omnia si fictilia
aureis et lignea praeferantur argenteis. Sunt autem in ligneis et fictilibus horum hominum species figuratur qui
nullis adhuc virtutibus nitent, ita in aureis et in argenteis, hi sine dubio declarantur, qui per longe eruditionis
ignem et per fornacem diuturni laboris excocti aurum probatum et argentum purum esse meruerunt. Quibus si
merces pro devotione non redditur omnis ecclesiastica disciplina resolvitur omnis ordo turbatur, dum in ecclesia
||fol. 169rb|| qui nullum subierunt ministerium perverso eligentium iudicio indebitum obtinent principatum. Cum
ergo inter vos tantum valuerint aut studia populorum aut ambitus superborum ut non solum laicos sed etiam
secundarum uxorum viros aut viduarum maritos ad offitium pastorale cognoscamus provectos. Nonne
apertissime exigunt caus• ut ecclesiae in quibus ista commissa sunt iudicio severiore purgentur, et non solum in
natales prosules, sed etiam in ordinatores eorum digna distrinctio moveamur? Sed circumstant nos hinc
mansuetudo clementiae, hinc censura iustitiae. Et quia universe vie domini misericordia et veritas, cogimur
secundum sedis apostolicae pietatem ita nostram temperare sententiam, ut trutinato pondere delictorum quae
constat non unius esse mensur• quaedam definiamus [k] utcumque toleranda, quaedam vero poenitus
amputanda. Eos enim qui vel secundas nuptias inierunt, vel viduarum se coniugio sociarunt, in sacerdotio
manere non patimur. Et multo magis illum si fuerit in vestro iudicio confutatus, qui sicut ad nos relatum est
simul duarum est maritus uxorum, vel illum qui prima uxore dimissa, alteram duxisse perhibetur privandum
honore decernimus. Ceteros vero quorum provectio hoc tantum reprehensionis incurrit, quod ex laicis ad
officium episcopale electi sunt, neque ex hoc quod uxores habent possunt esse culpabiles, susceptum
sacerdotium tenere permittimus. Non pr•iudicantes apostolic• sedis statutis nec predecessorum nostrorum
nostrisque decretis quibus salubriter constitum [l] est, nec primum vel secundum aut tertium in ecclesia gradum
quisquam laicorum quibuslibet suffragiis fultus ascendat, priusquam ad hoc meritum per legitima augmenta
perveniat. Quod enim nunc utcumque venale [m] est, multum postmodum esse non poterit, si quisquam id quod
omnino interdicimus usurpare pr•sumpserit. Quia remissio peccati non dat licentiam delinquendi, nec quod
potuit aliqua ratione concedi, amplius patiemur inpune [n] committi.
II.
DONATUM AUTEM NOVATIANENSEM, EX NOvatianis cum sua ut cumperimus [o] plebe conversum,
dominico volumus gregi presidere, ita ut libellum fidei su• ad nos meminerit dirigendum, quo et Novatiani
dogmatis dampnet errorem, et plenissime confiteatur catholicam veritatem. Maximum quoque ex laico licet
reprehensibiliter ordinatum si donatista iam non est et ab spiritu scismaticae ||fol. 169va|| pravitatis alienus est,
ab episcopali quam quoquomodo adeptus est, non repellimus dignitate, ita ut et ipse libello ad nos edito
catholicum se esse manifestet.
III.
DE AGGARO ET TIBERIANO QUORUM A CETERIS qui ex laicis ordinati sunt in hoc [p] causa diversa est.
Quod eorum ordinationi atroces tumultus et saevae seditiones memorantur esse famulatae. Vestro iudicio cuncta
commissimus ut relata habiti apud vos examinis fide quid de supradictis statuendum sit scire possimus.
IIII.
ILLE AUTEM FAMULAE DEI QUAE INTEGRITATEM pudoris oppressione barbarica perdiderunt,
laudabiliores erunt in humilitate ac verecundia, si se incontaminatis non audeant comparare virginibus. Quamvis
enim omne peccatum ex voluntate nascatur, et potuerit corruptione carnis mens invita non pollui minus tamen
hoc illius oberit si quod potuerunt animo non admittere doleant se vel corpore perdidisse.
V.
CUM ITAQUE DE OMNIBUS QU• FRATRIS NOSTRI potenti relatio continebat plenissime dilectionem
vestram videatis instructam, supererit ut concordio [q] oboedientia salubres suscipiatis ortatus. Nihil per
concertationem agentes, sed ad omne studium devotionis unianimes divinis et apostolicis constitutionibus

437

