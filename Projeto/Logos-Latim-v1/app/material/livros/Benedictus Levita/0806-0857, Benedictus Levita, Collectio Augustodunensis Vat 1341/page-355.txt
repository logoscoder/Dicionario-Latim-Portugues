verbum diceret carne [m] factum ut editus utero virginis haberet formam hominis, et non haberet materni
corporis veritatem. An forte ideo putavit dominum nostrum Iesum Christum, non nostrae esse naturae quia
missus ad beatam Mariam angelus, ait: Spiritus sanctus superveniet in te et virtus altissimi obumbrabit tibi,
ideoque quod nascetur ex te sanctum, vocabitur filius dei, et quia conceptus virginis divini fuit operis, non de
natura concipientis fuerit caro concepti? Sed non ita nobis intellegenda est illa generatio singulariter mirabilis et
mirabiliter singularis, ut per novitatem ||fol. 141va|| creationis proprietas remota est generis. Fecunditatem enim
virginis spiritus sanctus dedit, veritas autem corporis sumpta de corpore est, et aedificanti sibi sapientia domum,
verbum caro factum est et habitavit in nobis. Haec est ine [n] carne, quam suscepit ex homine, et quam spiritus
vit• rationabilis animavit.
III.
Salva igitur propriaetate [o] utriusque naturae et in unam coeunte personam, suscepta est a maiestate humilitas, a
virtute firmitas, ab aeternitate mortalitas. Et ad resolvendum conditionis nostr• debitum, natura inviolabilis,
naturae est unita passibili. Ut quod divinis remediis congruebat, unus atque idem mediator dei et hominum homo
Christus Iesus et mori posset ex uno, et mori non posset ex altero. In integra ergo veri hominis perfectaque
natura, verus natus deus, totus in suis, totus in nostris. Nostra autem dicimus quae in nobis ab initio creator
condidit, et quae reparata suscepit. Nam illa quae deceptor intulit et homo deceptus admisit, nullum habuerunt in
salvatore vestigium. Ne quia communionem humanarum subiit infirmitatum, ideo nostrorum fuit particeps
delictorum. Assumpsit formam servi sine sorde peccati, humana augens, divina non minuens. Quia exinanitio illa
qua se invisibilis visibilem praebuit et creator ac dominus omnium rerum unus voluit esse mortalium, inclinatio
fuit miserationis [p] non defectio potestatis. Proinde qui manens in forma dei fecit hominem, idem in forma
servi factus est homo. Tenet enim sine defectu proprietatem [q] suam utraque natura. Et sicut forma servi, dei
forma non ademit, ita formam dei, servi formam non minuit. Nam quia gloriabatur diabolus hominem sua fraude
deceptum divinis caruisse muneribus et immortalitatis dote, nudatum, duram mortis subisse sententiam, seque in
malis suis quoddam de praevaricatoris [r] consortio invenisse solatium, deum quoque iustiti• exigente ratione
erga hominem quem tanto honore condiderat propriam mutasse sententiam, opus fuit secreti dispensatione
consilii, ut incommutabilis deus cuius voluntas non potest sua benignitate privari, primam erga nos pietatis [s]
suae dispensationem sacramento occultiori compleret et homo diabolic• iniquitatis versutia actus in culpam
contra dei propositum non periret.
IIII. ||fol. 141vb||
INGREDI ERGO IN MUNDI INFIMA FILIUS DEI de c•lesti sede descendens, et a paterna gloria non recedens,
novo ordine nova nativitate generatus. Novo ordine quia invisibilis in suis visibilis apparuit in nostris
inconprehensibilis, voluit compraehendi, ante tempora manens, esse c•pit ex tempore. Universitatis dominus,
servilem formam obumbrata maiestatis suae inmensitate suscepit. Inpassibilis deus, non dedignatus est homo
esse passibilis. Et immortalis, mortis legibus subiacere. Nova autem nativitate generatus, quia inviolata virginitas
concupiscentiam nescivit, et carnis materiam ministravit. Assumpta est de matre domini natura non culpa. Nec in
domino Iesu Christo ex utero virginis genito quia nativitas est mirabilis. Ideo nostr• est naturae dissimilis. Qui
enim verus est deus, idem verus est homo. Et nullum est in hac unitate mendatium, dum invicem sunt et
humilitas hominis et altitudo deitatis. Sicut enim deus non mutatur miseratione, ita homo non consumitur
dignitate. Agit enim utraque forma cum alterius communione [t] , quod proprium est. Verbo scilicet operante
quod verbi est, carne exequente quod carnis. Unum horum coruscat mirabilis, aliud subcumbit iniuriis. Sicut
verbum ab •qualitate patern• glori• non recedit, ita caro naturam nostri generis non relinquit. Unus enim idemque
est vere filius dei, et vere filius hominis. Filius dei per id quod in principio erat verbum et verbum erat apud
deum, et deus erat verbum. Homo per id quod verbum caro factum est et habitavit in nobis. Deus per id quod
omnia per ipsum facta sunt et sine ipso factum est nihil. Homo per id quod factus est ex muliere, factus sub lege.
Nativitas carnis, manifestatio est human• natur•. Partus virginis divin• est virtutis [u] inditium. Infantia parvuli
ostenditur humilitate cunarum. Magnitudo altissimi, declaratur vocibus angelorum. Similis est rudimentis
hominum quem Herodes impius molitur occidere. Sed dominus est omnium quem magi gaudentes suppliciter
veniunt adorare. Iam cum ad praecursoris sui Iohannis baptismum [v] venit ne lateret quod carnis velamine
divinitas tegeretur, vox patris de c•lo intonans dixit: Hic est filius meus dilectus, in quo mihi bene conplacuit.
Quem itaque sicut hominem diaboli temptat astutia, eidem sicut deo [w] angelica famulantur officia. Esurire,
sitire, ||fol. 142ra|| lassescere atque dormire, evidenter humanum est. Sed quinque panibus quinque milia
hominum saturare largiri Samaritan• aquam vivam, cuius haustus bibenti prestat ne ultra iam sitiat, supra dorsum
maris plantis non subsidentibus ambulare, et elationes fluctuum increpata tempestate consternere, sine
ambiguitate divinum est. Sicut ergo ut multa praeteream non eiusdem natur• est flere miserationis affectum
amicum mortuum, et eundem remoto quadriduan• agere sepulturae ad vocis [x] imperium excitare redivivum,
aut in cruce pendere, et in noctem luce conversa omnia elementa tremefacere, aut clavis transfixum esse, et
paradisi portam fidei latronis aperire, ita non eiusdem naturae est dicere: Ego et pater unum sumus. Et dicere:
Pater maior me est. Quamvis enim in domino Iesu Christo, dei et hominis una persona sit, aliud tamen est unde

355

