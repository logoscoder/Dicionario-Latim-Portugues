4.5

CONCILIUM CARTHAGINENSE QUINTUM

CONCILIUM CARTAGINENSE AFRIC•
CCCCXXXVIII. INCIPIUNT TITULI.

V

HABITUM

AB

EPISCOPIS

LXXIIII,

ERA

I. De clericis pro crimine suo damnatis ut a quolibet non defensentur.
II. De sacerdotibus et levitis ut ab uxoribus se contineant.
III. De clericis ad testimonium non pulsandis.
IIII. De rebus ecclesi• sine consultu metropolitani episcopi [a] non alienandis.
V. Ut nullus episcopus relicta cathedra in diocesi resideat.
VI. De his qui nullo testimonio se baptizatos noverunt ut baptizentur. Similiter
de consecratione ecclesiarum faciendum est.
VII. De tempore paschali seu concilii.
VIII. De intercessoribus ne cathedram morientis episcopi diu rennuant ||fol. 37rb||
sed infra annum sacerdotem provideant.
VIIII. De defensore [b] ecclesiarum, a principe postulando.
X. Ut episcopi ad diem concilii occurrant.
XI. Ut lapsis sacerdotibus manus eis sicut laicis non inponatur.
XII. De clericis excommunicatis quamdiu eis adserere liceat.
XIII. De clericis vel monachis ab alio episcopo ordinatis.
XIIII. De basilicis quae sine martyrum reliquiis dedicate sunt.
XVI. De idolatriis destruendis.
POST CONSULATUM, PLACUIT UT DIE VI kł iuł Cartagine in secretario basilicae restitutae, subter [c]
inserta statuerentur. Cum Aurelius episcopus una cum episcopis suis consedisset, adstantibus diaconibus,
constituta sunt haec quae in subsequente concilio definita sunt.
I.
In principio statuendum est, ut qui forte in ecclesia quamlibet causam iure apostolico ecclesiis inposito agere
voluerit, et fortasse discissio clericorum uni parti displicuerit, non liceat clericum in iudicium ad testimonium
devocari eum qui cognitor vel presens fuit, et nulla ad testimonium dicendum ecclesiastici cuiuslibet persona
pulsetur.
II.
Et illud statuendum, ut si quis cuiuslibet honoris clericus iudicio episcoporum quocumque crimine fuerit
dampnatus, non liceat eum sive ab ecclesiis quibus pr•fuit sive a quolibet homine defensari, interposita poena
dampni pecuniae atque honoris, quo nec aetatem nec sexum excusandum [d] esse praecipimus.

112

