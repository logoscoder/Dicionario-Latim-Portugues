7.89

ITEM EIUSDEM HILARI PAPAE AD EUNDEM ASCANIUM TARRACONENSEM EPISCOPUM

LXXVIII. ITEM EIUSDEM HILARI PAPAE AD EUNDEM ASCANIUM TARRACONENSEM
EPISCOPUM DE HIS QU• SUPERIUS SUNT SCRIPTA.
||fol. 172rb||
DILECTISSIMO FRATRI ASCANIO HILARIUS EPISCOPUS. Divin• circa nos gratiae memores esse
debemus, qui nos per dignationis su• misericordiam ob hoc ad fastigium sacerdotale provexit [a] , ut mandatis
ipsius inhaerentes, et in quadam sacerdotum eius specula constituti prohibeamus inlicita, et sequenda doceamus.
Unde directis per Traianum subdiaconum [b] nostrum litteris admonemus, ut quae male sunt facta corrigantur.
Et miramur admodum dilectionem tuam Barcilonensium petitiones non solum nulla auctoritate retudisse, verum
etiam directis ad nos litteris conversationem pravi desiderii postulasse. Adhibendo in epistolarum proemio
concilii [c] mentionem, tamquam culpae minuerentur excessus per multitudinem imperitorum. Cum si etiam sub
significatione unusquisque sui nominis tecum pariter retulisset, et subscriptiones proprias fratres singuli
commendassent, dilectionem tuam rei de qua displicet summa tangebat, quia pro loco et honore tibi debito ceteri
sacerdotes docendi fuerant non sequendi. Unde sicut in generalibus litteris indicavi Hirineus ad propriam
revertatur ecclesiam, et Barcilonensibus de suo clero protinus consecretur antistes. Cui tamen statuta canonum, et
apostolica precepta concordent. Et licet hi qui pr•ter notitiam atque consensum tu• dilectionis ordinati sunt
sacerdotes cum suis debuerint auctoribus submoveri, ne quid tamen in tanta necessitate decernamus austerum,
eos qui episcopi facti sunt ita volumus permanere, si apostolicis pr•ceptionibus et statutis sanctorum patrum non
repperiuntur obnoxii. Ac deinceps nihil quod contra disciplinam •cclesiasticam veniat sicut actenus factum est
perpetretur [d] . Tuae sollicitudinis est frater karissime debitam tibi auctoritatem tueri et inlicitis non modo non
prebere adsensum, sed etiam cuncta quae contra regulam facta reppereris coercere. Atque ante omnia quae sola
unitate decernimus Hireneum ad eccl•siam suam redire compelle, ad quam sponte potius remeare debebit si
sacerdotali consortio non metuit separari. Ne unius ecclesiae duo esse permittatur antistites quod post unius
supradicti subdiaconi fieri delegamus instantia, quem etiam pro conservanda ecclesiae disciplina commeare ad
Spanias dispositionis nostrae facit auctoritas. Deus autem incolomem te custodiat frater karissime.

448

