7.17

EPISTOLA LEONIS AD ANATHOLIUM CONSTANTINOPOLITANUM EPISCOPUM (2. TEIL)

Nulla [a] sibimet de multiplicatione congregationis synodalia concilia blandiantur, neque trecentis illis et decem
atque octo copiosior [b] numerus sacerdotum vel comparare se audeat vel preferre, cum tanto divinitus
privilegio Nicena sit synodus consecrata, ut sive per pauciores, sive per plures ecclesiastica iudicia celebrentur,
omni poenitus auctoritate sit vacuum, quicquid ab illorum fuerit constitutione diversum. Nimis ergo haec
improba nimis prava sunt, quae sacratissimis canonibus inveniuntur esse contraria, aut in totius ecclesiae
perturbationem superba haec tendit elatio, quae ita abuti voluit concilio synodali, ut fratres in fidei tantummodo
negotio convocatos et definitione eius causae qu• erat curanda perfunctos, ad consentiendum sibi, aut
depravando transduceret, aut terrendo compelleret. Inde enim fratres nostri ab apostolica sede directi, qui vice
mea synodo presiderant, probabiliter atque constanter inlicitis ausibus abstiterunt, aperte reclamantes, ne contra
instituta Nicenae synodi praesumptio, reprob• novitatis adsurgeret. ||fol. 131ra|| Nec potest de eorum
contradictione dubitari, de quibus in epistola tua etiam ipse conquereris [c] , quod conatibus tuis voluerint
obviare. In quo quidem multum •s mihi haec scribendo commendas, sed temetipsum quod eis parere nolueris,
dum inlicita moliris [d] accusas. Superfluo non concedenda appetens, et insalubriter contraria concupiscens,
quae nullum umquam poterunt nostrum optinere consensum. Absit enim ut conscientiae tuae prava cupiditas
meis studiis adiuvetur, nec non potius et meo et omnium qui non alta sapiunt, sed humilibus consentiunt opere
subruatur. Sancti illi et venerabiles patres in urbe Nicena sacrilego Arrio cum sua impietate dampnato, mansuras
usque in finem mundi leges ecclesiasticorum canonum condiderunt, et apud nos et in toto orbe terrarum in suis
constitutionibus vivunt. Et si quid usquam aliter quam illi statuere presumitur, sine cunctatione cassatur. Ut quae
ad perpetuam utilitatem generaliter instituta sunt, nulla commutatione varientur. Nec ad privatum trahantur esse
modum, quae ad bonum sunt commune prefixa. Et manentibus terminis quos constituerunt patres, nemo dampnet
alienum, sed infra fines proprios atque legitimos prout quis voluerit in latitudine se caritatis exerceat. Cuius satis
uberes fructus Constantinopolitanus potest antistis adquirere, si magis humilitatis virtute nitatur, quam si spiritu
ambitionis impleatur. Noli frater altum sapere sed time, et christianorum principum piissimas aures, improbis
petitionibus inquietare desiste. Quibus certum habeo modestia te magis, quam electione placiturum. Pervasionis
enim tuae in nullo poenitus suffragatur, cum quorundam episcopus ian [e] sexaginta transactos annos, facta
conscriptione iam a prodecessoribus tuis ad apostolicam sedem transmissa notitia, cui ab initio sui caduc• dudum
quae conlapserat nunc et inutilia subicere fo||fol. 131rb||menta voluisti, eliciendo a fratribus speciem
consensionis, quam sibi in suam iniuriam fatigata preberet. Memento quid dominus ei, qui unum de pusillis
scandalizaverit comminetur et sapienter intellege, quale sit dei iudicium subiturus qui tot ecclesiis [f] tot
sacerdotibus scandalum inferre non metuit. Fateor enim ita me dilectione universae fraternitatis obstringi, ut
nemini prorsus in his quae contra se poscit assentiar. Et possis evidenter agnoscere me dilectioni tuae benivolo
animo contraire, ut saniore consilio ab universalis ecclesiae [g] perturbatione contineas. Non convelluntur
provintialium iura primatum, nec privilegiis antiquitus institutis, metropolitani fraudentur antistites. Nihil
Alexandrin• sedi eius quam per sanctum Marcum evangelistam beati Petri discipulum meruit, opere dignitatis,
nec Dioscoro impietatis sive pertinatia corruenti, splendor tantae ecclesiae tenebris obscuretur alienus.
Antiochena quoque ecclesia in qua primum predicante beato apostolo Petro christianum nomen exortum est, in
paternae constitutionis ordine perseveret. Et in gradu tertio conlocata, numquam fiat inferior. Aliud enim sunt
sedes, aliud praesidentes. Et magnus unicuique honor est integritas sua, quae cum in quibuslibet locis propria
ornamenta non perdit, quanto magis Constantinopolitanae urbis magnifica potestate, si sit gloriosa, si per
observantiam tuam et defensionem, paterni canones et exemplum probitatis multi habeant sacerdotes. Haec tibi
scribens frater in domino ortor ac moneo ut deposito ambitionis desiderio, spiritu potius ferveas [h] caritatis,
eiusque virtutibus secundum doctrinam apostolicam orneris. Est enim paciens et benigna, et non inflatur, non
egit perperam non inflatur, non est ambitiosa, non quaerit quae sua sunt. Si caritas non qu•rit propria, quantum
peccat qui concupiscit aliena? Quibus volo vit• prorsus abstineas. Memorque sis sententiae quae dicit: Tenes
alterius, alius accipiat coronam ||fol. 131va|| tuam. Nam si inconcessa [i] quaesieris, ipse te [k] tuo opere atque
iudicio universalis ecclesiae pace privabis. Frater autem et coepiscopus noster Lucianus, et filius noster Basilius
diaconus, quantum in ipsis fuit, studiose his qu• eis iniunxeras adfuerunt, sed actioni eorum iustitia negavit
effectum. Dat XI kł iunias, Erculano, viro clarissimo, consule, aera qua supra.

334

