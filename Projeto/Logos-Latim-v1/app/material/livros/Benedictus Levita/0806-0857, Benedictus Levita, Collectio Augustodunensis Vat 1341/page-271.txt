Item, ut episcopi omnes Iud•is ad se pertinentibus libellum de suis editum erroribus tradant, et ut professiones
eorum vel conditionis in scriniis ecclesiae condant, quorum omnium legum promulgatio gravida sicut sinodali
iudicio conprobata, ita generali omnium nostrorum definitione in eorum erit deinceps excessus exercenda.
X. DE HIS QUI AD ECCLESIAM CONFUGIUM FACIUNT.
Pro his qui quolibet metu vel terrore eclesia appetunt [h] consentiente pariter et iubente domino nostro Ervigio
rege hoc sanctum concilium definivit, ut nullus audeat confugientes ad eclesiam residentes inde abstrahere, aut
quodcumque nocibilitatis vel dampni seu spoliis residentibus in loco sancto inferre. Sed esse potius his ipsis qui
eclesiam petunt per omnia licitum in triginta passus ab eclesiae ianuis progredi. In quibus triginta passibus
uniuscuiusque ecclesi• in toto circuitu reverentia defendantur. Sic tamen ut hi [i] qui ad eam confugiunt, in
extraneis vel longe separatis ab eclesia domibus nullo modo abscedant, sed in hoc triginta passuum numero
absque domorum extranearum receptacula progredientes aditum optinebunt ad requisitae naturae usum debitis
exeant locis. Et nullo teneantur eventu necessitudinis qui dominicis se defendendo commiserunt claustris. Si quis
autem hoc decretum violare temptaverit, et ecclesiastici excommunicationi subiaceat, et severitatis regiae ferietur
sententia. Ipsos tamen qui ad eclesiam confugium fecerunt, si iuxta priscorum canonum instituta his qui eos
repetunt sacramenta reddiderunt, et sacerdotes eclesiae ipsius, ab eclesiae non abstraxerit foribus aut fuga talium
si venerit ||fol. 106rb|| sacerdoti qu•renda est, aut damnorum sententia secundum electionem principis huiusmodi
sacerdotibus [k] inroganda.
XI. DE CULTORIBUS IDOLORUM.
Praecepta domini sunt dicentis: Non facies tibi sculptile, neque omnem similitudinem quae est in caelo desuper,
et quae in terra deorsum. Nec horum quae sunt in aquis sub terra non adorabis ea neque coles. Item: Qui immolat
diis occidetur, praeter domino soli. Item vir aut mulier qui faciunt malum in conspectu domini dei sui, et
transgrediuntur pactum illius, ut vadant et serviant diis alienis et adorent eos, vel solem et lunam, et omnem
militiam caeli, quae non praecepi, et hoc tibi fuerit nuntiatum, audiens qu• inquisieris diligenter et verum esse
reppereris, et abominatio facta est in Israel, et duces virum ac mulierem qui rem sceleratissimam [l]
perpetrarunt, ad portam civitatis et lapidibus obruetur. Praecepta haec domini non in ultione sed in terrore
delinquentium adponentes non mortis sententiam promulgamus sed cultores idolorum, veneratores lapidum
accensores facularum, et excolentes fontium, admonemus ut agnoscant quod ipsi [m] se spontaneae mortis
subiciunt, qui diabolo sacrificare videntur. Mortis enim nomen [n] diabolus appellatur, sicut de eo scriptum est:
Et erat illi nomen mors. Hac proinde omne sacrifitium idolatrii. Vel quicquid illud est contra sanctam fidem, in
quo insipientes homines captivati diabolicis cultoris inserviunt. Sacerdotis vel iudicis instantia inventum ut
sacrilegia eradantur [o] , et exterminata truncentur. Eos vero qui ad talem errorem occurrunt et verberibus
coerceant, et onustos ferro suis dominis tradant, si tamen domini eorum per iurisiurandi attestationem promutant,
se eos tam sollicite custodire, ut ultra illis non liceat tale nefas committere. Quod si domini eorum nolunt,
huiusmodi reos in fide sua suscipere, tunc ab eis a quibus coerciti sunt regiis conspectibus pr•sententur [p] ut
principis auctoritate liberam de talibus donandi potestatem optineat. Domini tamen eorum qui nuntiatos sibi
talium servorum errores ulcisci noluerunt, et excommunicationis sententiam perferant et iura servi illius quem
cohercere noluit se amississe cognoscant. Quod si ingenuorum personae his erroribus fuerint implicatae et
perpetuae excommunicationis sententia feriantur et artiori exilio ulciscantur.
XII. DE INTERDICTO TEMPORIS CONSTITUTI ||fol. 106va|| QUO DEBEAT CONCILIUM
CAELEBRARE.
Placuit huic sancto concilio ut iuxta priorum episcoporum singularum provintiarum canonum instituta, annis
singulis in unaquaeque provintia kł novb concilium caelebraturi conveniant. Quisquis autem in predictis kalendis
novembribus pro caelebratione sinodi venire distulerit excommunicationi debitae subiacebit.
XIII. CONCLUSIO DEFINITIONUM IN QUA ET DEO GRATIAE REFERUNTUR ET PRINCIPE
EXORATUR.
Pr•missis his omnibus synodalibus gestis quae honesto discretorum fine complevimus perpetuum his robur per
manuum nostrarum subscriptionem adnectimus. Dantes pro his gloriam et honorem inmortali deo et domino
nostro, quo inspirante et determinationis nostrae sententia viguit, et probitas causarum honesto se fine complevit.
Unde sanctae trinitatis poscimus inenarrabile nomen, et gloriosam ineffabilis potentiae maiestatem, ut det
amatori Christi serenissimo domino nostro atque amantissimo Ervigio principi cuius iussu ad hunc meruimus
advocari conventum, imperare clementer, regnare feliciter habere de clementia fructum, obtinere de iustitia
praemium, de pietate tropheum. Quo et hic invictus victor hostium semper appareat, et post diuturna huius
saeculi curricula, ad regnum aeternum cum suis omnibus coronandus perveniat. Praestante domino et salvatore
Iesu Christo domino nostro, qui cum deo patre et sancto spiritu unus in trinitate vivit et regnat deus in saecula
saeculorum. Amen.
Consummatum est hoc sanctum concilium die octabo kalendarum februariarum. Anno regni feliciter primo

271

