XXXVII. DE CLERICIS EXCOMMUNICATIS.
Si quis episcopus in concilio excommunicatus fuerit, sive presbiter aut diaconus a suo episcopo, et post
excommunicationem praesumpserit sive episcopus ille aut presbiter vel diaconus facere oblationem vel
matutinum aut vespertinum sacrificium quasi in offitio suo agere sicut prius, non liceat ei nec in alio concilio
spem reconciliationis habere, nec ultra reconciliari, sed etiam eos qui ei communicaverint omnes ab eclesia
respui, maxime eos qui sciebant eum esse deiectum. Si autem permanserit turbans et concitans eclesiam, per
forasticam potestatem oportet eum sicut seditionarium ab omni plebe expelli.
XXXVIII. DE PRESBITERIS UT IN SECUNDIS NUPTIIS NON VADUNT.
Presbiter ad secundas nuptias convivam fieri non oportet. Quod hi qui ad secundas nuptias veniunt paenitentiam
postulent quomodo potest presbiter ille esse qui propter convivium interest tali coniugio.
XL [p]. DE HIS QUI AD DIACONUM [q] ELIGUNTUR.
Diaconus qui eligitur si contestatus fuerit pro accipiendo matrimonio et dixerit non posse in castitate permanere
hic non ordinetur. Quod si in ordinatione tacuerit et ordinatus fuerit, et postea matrimonium desideraverat
alienus sit a ministerio et vacet a clero.
XL. [r].
Non liceat diaconum ante presbiterum sedere, nisi cum iussione presbiteri.
XLI.
Non liceat quemlibet ministeria tangere, nisi subdiacono aut acolito in secretario vasa dominica.
XLII.
Non liceat mulieres in secretorium [s] ingredi.
XLIII.
Lector si viduam alterius uxorem acceperit in lectorato permaneat, aut si forte necessitas sit diaconus fiat, nihil
autem supra. Similiter et si bigamus fuerit.
XLIIII.
Si subdiaconus secundam duxerit uxorem inter lectores vel hostiarios habeatur ita ut apostolum non legat.
XLV.
Non licet in pulpito psallere aut legere, nisi qui ab episcopo lectores sunt ordinati.
XLVI.
Si quis obligatus tributo servili, vel aliqua conditione vel patrocinio cuiuslibet domus, non est ordinandus
clericus nisi probat• vitae fuerit et patroni consensus accesserit.
XLVII.
Si quis servum alienum causa religionis doceat contempnere dominum suum et recedere a servitio eius durissime
in omnibus arguatur.
XLVIII.
Non liceat in quadragesimas natales martyrum c•lebrare sed tantum ||fol. 113vb|| sabbato et dominica pro
commemoratione eorum oblationes offerre sed nec natalicia nec nuptias liceat [t] in quadragesima caelebrare.
XLVIIII.
Non liceat ante duas septimanas paschae sed ante tres ad baptismum suscipere aliquem. Oportet autem ut in ipsis
diebus qui baptizandi sunt, symbolum discant, et in quinta feria novissim• septiman• episcopo vel presbitero
reddant.
L.
Non liceat quinta feria fratres novissim• septiman• ieiunium solvere, et omnem exhonorare, quadragesimam, sed
sincerae abstinentes totam quadragesimam perexire.
LI.
Omni tempore episcopo liceat chrisma [u] conficere, et per suas dioceses destinare, ita ut ad dirigendum chrisma
[v] diaconus aut subdiaconus ante diem paschae de singulis eclesiis ad episcopum destinetur.

291

