nec ab alio incorporantur, nisi ab opifice deo qui et ipsarum est creator et corporum. Et quia per primi hominis
praevaricationem tota humani generis propago vitiata sit, et neminem posse a conditione veteris hominis liberari,
nisi per sacramentum baptismatis Christi, in quo nulla est discretio renatorum, dicente apostolo: Quicumque in
Christo baptizati estis, Christum induistis. Non est Iudeus neque Grecus, non est servus neque liber, non est
masculus neque femina, omnes enim vos unum estis in Christo Iesu. Quid ergo hic agunt cursus siderum, quid
figmenta fatorum, quid mundanarum rerum mobilis status, et inquieta diversitas, ecce tot inpares, gratia dei fecit
aequales. Qui inter quoslibet vit• huius labores si fideles permanent, miseri esse non possunt. Quot apostolicum
illud in omni temptatione monet dicens: Quis nos separabit a caritate Christi? Tribulatio, angustia, an persecutio,
an fames, an nuditas, an periculum, an gladius? Sicut scriptum est: Quia propter te mortificamur tota die,
aestimati sumus ut oves occisionis. Sed in his omnibus superamus, per eum qui dilexit nos. Et ideo ecclesia quae
corpus est Christi, nihil de mundi ||fol. 139va|| in•qualitatibus metuit, quia nihil de bonis temporalibus
concupiscit. Nec timet inani strepitu fatorum gravari, qu• patientia tribulationum novit augeri.
XI.
Undecima ipsorum blasphemia est, qua fatalibus stellis et animis hominum ad corpora opinantur [d] obstringi,
per quam amentiam necesse est ut homines paganorum erroribus implicati, et faventia sibi ut putant sidera
colere, et adversantia studeant mitigare. Verum ista sectantibus, nullus in ecclesia catholica locus sit. Quoniam
quisquis talibus persuasionibus sit deditus, a Christi corpore totus abscessit.
XII.
Duodecimo, inter haec illud est quod sub aliis potestatibus partes anim•, sub aliis corporis membra describunt.
Qualitates interiorum praesulum, in patriarcharum nominibus statuunt. Quibus e diverso signa siderea quorum
virtuti corpora subiciuntur obponunt, et in his omnibus inextricabili se errore praepediunt, audientes dicentem
apostolum: Videte ne quis vos decipiat per philosophiam et inanem fallatiam secundum traditionem hominum,
secundum elementa mundi et non secundum Christum, quia in ipso inhabitat omnis plenitudo divinitatis
corporaliter, et estis in [e] illo repleti qui est caput omnis principatus et potestatis, et iterum: Nemo vos seducat
volens in humilitate et religione angelorum quae non vidit ambulans, frustra inflatus sensu carnis su•, non tenens
caput ex quo totum corpus compactum et coniunctione subministratum crescit in augmentum dei. Quid ergo
opus est in cor admittere quod lex non docuit, quod propheta non cecinit, quod evangelii veritas non praedicavit,
quod apostolica doctrina non tradidit? Sed h•c apta sunt eorum mentibus de quibus apostolus loquitur dicens:
Erit enim tempus cum sanam doctrinam non sustinebunt, sed ad sua desideria coacervabunt sibi magistros,
prurientes auribus et a veritate quidem auditum avertent, ad fabulas autem convertentur. Nihil itaque nobiscum
communicabunt qui talia audent vel docere, vel quibuslibet modis nituntur adstruere, quod substantia carnis a spe
[f] resurrectionis aliena sit, atque ita omne sacramentum incarnationis Christi resolvunt. Quia sicut indignum
fuit integrum hominem suscipi, sic dignum erat integrum liberari.
XIII.
Tertio decimo loco positum est, dicere eosdem quod omne corpus scripturarum canonicarum sub patriarcharum
nominibus accipiendum sit, quia ill• duodecim virtutes quae reformationem hominis interioris operantur, in
horum ||fol. 139vb|| vocabulis dedicentur, sine qua scientia nullam animam posse assequi ut in eam substantiam
de qua prodiit reformetur. Sed hanc impiam vanitatem despectui habet christiana sapientia, qu• novit deitatis
inviolabilem et inconvertibilem esse naturam. Animam autem sive in corpore viventem sive a corpore separatam,
multis passionibus subiacere. Quae utique si divina esset essentia, nihil adversi posset incidere. Et ideo
ineffabiliter, aliud est creator, et aliud creatura. Ille enim semper idem est, et nulla varietate mutatur h•c autem
mutabilis est, etiam non mutata. Qui autem non mutetur, donatum poterit habere, non proprium.
XIIII.
Sub quarto decimo vero capitulo de statu corporis sentire dicuntur, quod sub potestate siderum atque signorum,
pro terrena qualitate teneantur. Et ideo multa in sanctis libris quae ad exteriorem hominem pertineant repperiri ut
in ipsis scripturis inter divinam vel terrenam humanamque naturam quaedam sibi repugnet adversitas. Et aliud sit
quod sibi vindicent anim• praesules, aliud quod corporis conditores. Quae fabul• ideo disseruntur, ut anima
divinae affirmetur esse substantiae, et caro credatur mal• esse natur•. Quoniam et ipsum mundum cum elementis
suis non opus dei boni, sed conditionem mali profitetur auctoris, atque ut haec mendatiorum suorum sacrilegio
bonis titulis colorarent, omnia per divina eloquia sensuum nefandorum inmissione violarunt.
XV.
De qua re quinto decimo capitulo sermo conqueritur [g] et pr•sumptione diabolica merito detestantur. Quia et
nos istud veratium testium relatione comperimus, et multos corruptissimos eorum codices qui canonici
titularentur invenimus. Quomodo enim decipere simplices possent nisi venenata pocula quodam melle
praelinirent? Ne usquequaque sentirentur insuavia, quae essent futura mortifera? Curandum ergo est et

349

