7.56

ITEM INNOCENTII PAPAE AD MAXIMIANUM EPISCOPUM

XXII. ITEM INNOCENTII PAPAE
CONSTANTINOPOLITANO EPISCOPO.

AD

MAXIMIANUM

EPISCOPUM,

DE

ATTICO

Innocentius, Maximiano episcopo. Miramur prudentiam tuam scripta ad Atticum episcopum Constantinopolitan•
urbis a nobis, et prosecutione propria, et dato libello qui subter annexus est postulare. A quo nec missas ullas
saltem epistolas ad nos, vel ad nostram sinodum utique protulisti. Idque non petenti tribuendum aestimes, quod
videas depraecantibus discussa ratione concessum. Communio enim suspensa restituitur demonstranti causas
quibus id acciderat iam esse detersas, et profitenti conditiones pacis impleas. Quod neque apud vos neque apud
nos ut predixi Atticus missis aliquibus suorum vel dicere voluit vel demonstrare completum. Quemadmodum
Antiocen• ecclesi• frater et coepiscopus noster Alexander digna legatione et prosecutus est et probavit. Quibus
omnibus utique interesse dignatus, cognovisti quemadmodum sigillatim omnia scriptorum nostrorum anteriorum,
h•c de causa beatissimi Iohannis quondam episcopi nostri discusserim. Utque illi in omnibus satis evidenter
monstraverint, universa quae apud Antiochiam fieri debuerint fuisse completa. Quorum amplexati pacem utique
fidem fecimus, et magno tramite omnibus eandem quam prestolaris ostendimus. Si modo quae discussa sunt
atque completa, etiam ipsi si pro suo loco fecisse vel complesse aliquando monstraverint, ||fol. 151ra||
communionemque ut isti legatione sollempniter destinata sibi rogaverint rediberi. Expectamus ergo et
professionem memorati de completis omnibus conditionibus quas diversis temporibus prediximus, et petitionem
communionis, ut recte et petenti et probanti se eandem mereri reddamus frater karissime. Nam de omnibus
plenissimas ad sanctam fratrum nostrorum sinodum litteras percepisti.

390

