7.78

EIUSDEM LEONIS AD IANUARIUM EPISCOPUM

EIUSDEM LEONIS AD IANUARIUM EPISCOPUM.
I. QUOD OMNIS CUIUSLIBET ORDINIS CLERICUS QUI CATHOLICAM DESERENS
HERETICAE SE COMMUNIONI MISCERIT SI AD ECCLESIAM REVERSUS FUERIT IN EO
GRADU QUO ERAT SINE PROMOTIONE PERMANEAT.
Leo episcopus urbis Rom• Ianuario episcopo Aquilegensi [a] . Lectis fraternitatis tu• litteris vigorem fidei tu•
quem olim noveramus agnovimus, congratulantes tibi quod ad custodiam gregum Christi pastoralem curam
vigilanter exsequeris, ne lupi qui sub spetiae [b] ovium subintrarunt, bestiali sevitia simplices quosque
dilacerent. Et non solum ipsi nulla correctione proficiant, sed etiam ea qu• sunt sana corrumpant. Quod ne
viperea possit obtinere fallatiam, dilectionem tuam duximus commonendam. Insinuantes ad anim• periculum
pertinere, si quisquam de his quia nobis in hereticorum atque scismaticorum secta dilapsus, et se utcumque
heretic• communionis contagione macularit resipiscens, in communione catholica sine promotione legitime
satisfactionis habeatur. Saluberrimum enim et spiritali medicin• utilitate plenissimum est, ut sive presbiteri sive
diaconi, vel subdiaconi [c] aut cuiuslibet ordinis clerici qui se correctos videri volunt, atque ad catholicam fidem
quam iam pridem amiserant rursum reverti ambiunt, prius errores suos, et ipsos auctores erroris dampnatos a se
sine ambiguitate fateantur. Et sensibus pravis etiam peremptis, nulla desperandi supersit occasio nec ullum
membrum talium possit societate violari, cum per omnia illis professio propria coeperit obviare. Circa quos
etiam illam canonum constitutionem praecipimus custodiri, ut in magno habeant benefitio si adempta sib [d]
omni spe promotionis in quo veniuntur ordine stabilitate perpetua maneant, si tamen iterata tinctione non fuerint
maculati. Non levem apud dominum noxam incurrit, qui de talibus ad sacros promovendos ordines iudicarit.
Quod si cum grandi examinatione promotio conceditur inculpatis, multo magis nos debet licere suspectis.
Proinde dilectio tua cuius devotione gaudemus, iungat curam suam dispositionibus nostris, et det operam ut
circumspecte ac velociter ||fol. 164ra|| impleantur. Quae ad totius incolumitatem et laudabiliter suggesta sunt et
salubriter ordinata. Non autem dubitet dilectio tua nos si quod non arbitramur neglecta fuerint qu• pro custodia
canonum, et pro fidei integritate decernimus vehementius commonendos, quia inferiorum ordinum culpae ad
nullos magis referend• sunt quam ad desides neglegentesque rectores, qui multam s•pe nutriunt pestilentiam,
dum necessariam dissimulant adhibere medicinam. Data III kl ian, Alapio et Ardabure consulibus.

425

