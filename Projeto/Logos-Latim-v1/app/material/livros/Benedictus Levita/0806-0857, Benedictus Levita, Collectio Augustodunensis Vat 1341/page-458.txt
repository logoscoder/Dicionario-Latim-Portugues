nullatenus dissimulata subripiant, quorum quodlibet inesse claruerit, merito clericalibus infulis reprobabilem
convincat esse personam. Et si illa nonnumquam sinenda sunt, quae si ceterorum constet integritas sola nocere
non valeant, illa tamen sunt magno opere praecavenda quae recipi nisi manifesta decoloratione non possunt. Ac
si ea ipsa quae nullo detrimento aliquotiens indulgenda credentur, vel rerum temporumque congit [y] intuitus,
vel adcelerate provisionis respectus excusat. Quanto magis illa nullatenus mutilandas ut quae nec ulla necessitas
nec ecclesiastica prorsus extorquet utilitas.
XII. UT PRETER PASCHALE TEMPUS VEL PENTECOSTEN NEMO BAPTIZARE PRAESUMAT
NISI EOS TANTUM QUOS EGRITUDO EXTREMA COMPULERIT.
Baptizandi sibi quisquam passim quocumque tempore nullam credat inesse fidutiam, preter paschale festum et
pentecosten venerabile sacramentum, excepto dumtaxat gravissimi languoris incursu. In quo veredum [z] est ne
morbus crescente p•riculo, sine remedio salutari fortassis egrotans ||fol. 175va|| exitio pr•ventus abscedat.
XIII. DE PRESBITERORUM ET DIACONORUM ORDINATIONIBUS CERTIS CELEBRANDIS
TEMPORIBUS.
Ordinationes etiam presbiterorum et diaconorum nisi certis temporibus et diebus exercere non debeant. Id est
quarti mensis ieiunio, septimi et decimi, sed etiam quadragesimalis initii ac mediana quadragesime die sabbati,
ieiunio circa vesperam noverint celebrandas. Nec cuiuslibet utilitatis seu presbiterum [a] seu diaconum his
praeferre qui ante ipsos fuerint ordinati.
XIIII. DE VIRGINIBUS SACRIS QUANDO VELANTUR.
Devotis quoque virginibus nisi aut in epifaniorum, aut in albis pascalibus aut apostolorum natalibus sacrum
minime velamen inponant, nisi forsitan sicut de baptismate dictum est, gravi languore correptis, ne sine hoc de
seculo exeant, inplorantibus non negetur.
XV. UT VIDUE NON VELENTUR.
Viduas autem velare pontificum nullus adtemptet, quod nec auctoritas divina delegat, nec canonum forma
prestituit. Non est ergo penitus usurpandum eis quia sic ecclesiastica sunt conferenda presidia ut nihil
committatur inlicitum.
XVI [b]. UT SERVI SUB OBTENTU RELIGIONIS, NON SUSCIPIANTUR IN CLERO, VEL IN
MONASTERIIS.
Generalis etiam qu•rele vitanda presumptio est, qua propemodum causantur universi. Passim servos et
originarios dominorum iura passionum quae fugientes sub religiose conversationis obtentu, vel ad monasteria
sese conferre, vel ad ecclesiasticum famulatum, conhibentibus quoque presulibus indifferenter admitti. Quae
modis omnibus est amovenda pernities, ne per christani [c] nominis institutum aut aliena pervadi aut publica
videatur disciplina subverti. Precipue cum nec ipsam ministerii clericalis, hac obligatione fuscari conveniat
dignitatem. Cogaturque prostratu [d] militantium, sibi conditioneque iurgare, aut videri quod absit obnoxia.
Quibus sollicita conpetenter interdictione prohibitis. Quisquis episcopus presbiter et diaconus, vel eorum qui
monasteriis praeesse noscuntur huiusmodi personas apud se tenentes, non restituendas patronis, aut deinceps vel
ecclesiastic• servituti, vel religiosis congregationibus putaverint adplicandas nisi voluntate forsitan dominorum
sub scripture testimonio primitus absolutas vel legitima transactione, concessus periculum se honoris proprii non
ambigant communionisque subituros, si super hac re cuiusquam verax nos qu•rela pulsaverit, magnis quippe
studiis secundum beatum apostolum precavendum est, ne fi||fol. 175vb||des et disciplina domini blasphemetur.
XVII. UT CLERICI NULLAS NEGOTIATIONES INHONESTAS VEL TURPIA LUCRA
SECTANTUR.
Consequens fuit ut illa quoque de Phiceni partibus nuper ad missa relasatio [e] nuntiavit, nec pretereunda
putaremus. Id est plurimos clericorum negotiationibus inhonestis et lucris turpibus inminere, nullo pudore
cernentes evvangelicam lectionem quam ipse dominus negotiatores e templo verberatos flagellis asseritur
expulisse, nec apostoli verba recolentes quibus ait: Nemo militans deo inplicat [f] se negotiis secularibus.
Psalmistam quoque David, surda dissimulantes aure cantantem: Quoniam non cognovit negotiationes, introibo in
potentias domini. Proinde huiusmodi, et ab indignis postea quaestibus noverint abstinendum, et ab omni cuilibet
negotiationis ingenio vel cupiditate cessandum, aut in quocumque gradu sint positi, mox a clericalibus offitiis
abstinere cogantur. Quoniam domus dei quae domus orationis et esse debet et dici, ne officina negotiationis et
spelunca potius sit latronum.
XVIII [g]. UT NEMO LITTERAS NESCIENS VEL ALIQUA PARTE CORPORIS INMINUTUS, AD
CLERUM PROMOVEANTUR.
Inlitteratos quoque et nonnulla parte corporis inminutos, sine ullo respectu, ad ecclesiasticum didicimus venire

458

