cuiuslibet loci clericus, si filiam suam viro habenti concubinam in matrimonium dederit, non ita accipiendum est
quasi eam coniugato dederit, nisi forte illa mulier et ingenua facta, et dotata legitime et publicis nuptiis onestata
videatur. Paterno arbitrio viris cunct• carent culpa. Si mulieres quae a viris habebantur in matrimonio non
fuerunt. Quia aliud est nupta, aliud concubina.
V. QUOD NON SIT CONIUGII DUPLICATIO QUANDO ANCILLA RELICTA UXOR ASSUMITUR.
Ancillam a [o] thoro abicere et uxorem certe ingenuitatis accipere, non duplicatio coniugii, sed profectus est
honestatis. ||fol. 165ra|| Culpanda sit sane talium neglegentia sed non poenitus desperanda. Ut crebris
cohortacionibus incitati, quod necessari• expetiverunt, fideliter exsequantur. Non enim desperandus est, dum in
hoc corpore constitutus est. Quia nonnumquam quod diffidenti• aetatis differtur consilio maturiore perficitur.
VI. DE COMMUNIONE PRIVATIS, ET ITA DEFUNCTIS.
Horum causa dei iuditio reservanda est, in cuius manu fuit ut talium obitus usque ad communionis remedium
differetur. Nos autem quibus viventibus non communicavimus, mortuis communicare non possumus.
VII. DE HIS QUI P•NITENTIAM AGERE DIFFERUNT.
Dissimulatio haec potest non contemptu esse remedii, sed de metu gravius delinquendi. Unde poenitentia quae
dilata est, cum studiosius petita fuerit, non negetur. Ut quoquomodo [p] ad indulgentiae medicinam, anima
vulnerata permaneat.
VIII. QUOD OPORTEAT EUM PRO INLICITIS VENIAM POSCIT, ETIAM A MULTIS LICITIS
ABSTINERE.
Aliud quidem est debita iusta reposcere, aliud propria perfectionis amore contempnere. Sed inlicitorum veniam
postulantem, oportet etiam a multis licitis abstinere, dicente apostolo: Omnia licent, sed non omnia expediunt.
Unde si poenitens habeat causam quam neglegere forte non debeat, melius expetit qui ecclesiasticum quam
forense iuditium.
VIIII. QUOD POENITENTI NULLA LUCRA NEGOTIATIONIS EXERCERE CONVENIAT.
Qualitas lucri negotiantem aut honestat aut arguit, quia est et onestus questus, et turpis. Verumtamen poenitenti
utilius est dispendia pati, quam periculis negotiationis obstringi. Quia difficele [q] est inter vendentes
ementisque commertium [r] non intervenire peccatum.
X. QUOD AD MILITIAM SECULAREM POST POENITENTIAM REDIRI [s] NON DEBEAT.
Contrarium est omnino ecclesiasticis regulis, post poenitenti• actionem redire ad militiam saecularem, cum
apostolus dicat: Nemo militans deo, implicat se negotiis saecularibus. Unde non est liber a laqueis diaboli, qui se
militiae mundane voluerit implicare.
||fol. 165rb||
XI. QUOD ADULESCENS SI URGENTE QUOCUMQUE PERICULO POENITINTIAM [t] GESSIT
ET NON SE CONTINET UXORIS POTEST REMEDIO SUSTINERI.
In adulescentia constitutus si urguente aut metu mortis, aut captivitatis periculo poenitentiam gessit, et postea
timens lapsum incontinenti• iuvenilis copulam uxoris elegit ne crimen fornicationis incurreret, rem videtur
fecisse venialem, si preter coniugem nullam omnino cognoverit. In quo tamen non regulam constituimus, sed
quid sit tolerabilius aestimamus. Nam secundum veram cognitionem, nihil magis ei conguit [u] qui poenitentiam
gessit, quam castitas perseverans et mentis et corporis.
XII. QUOD SI QUIS PROPOSITUM MONACHI DESERVERIT, PUBLICAE SIT POENITENTIAE
SATISFACTIONE PURGANDUS.
Propositum monachi proprio arbitrio aut voluntate susceptum, deseri non potest absque peccato. Quod enim quis
vovit deo, debet et reddere. Unde qui relicta singularitatis professione ad militiam vel ad nuptias devolutus est,
public• p•nitenti• satisfactione purgandus est. Quia etsi innocens militia et honestum potest esse coniugium,
electionem meliorem deseruisse transgressio est.
XIII. QUAE PUELL• QUAE NON COACTE SED VOLUNTATE PROPRIA VIRGINITATIS
PROPOSITUM SUSCEPERUNT, DELINQUUNT CUM NUPSERINT ETSI NONDUM FUERINT
CONSECRATAE.
Puelle [v] qu• non parentum coacte imperio, sed spontaneo iuditio virginitatis propositum atque habitum
susceperunt, si postea nuptias eligunt, prevaricantur etiamsi nondum eis gratia consecrationis accessit. Cuius
utique non fraudarentur munere, si in proposito permanerent.

428

