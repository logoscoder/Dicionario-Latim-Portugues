episcopatus laboribus preoptare te dicas, et malle in silentio atque otio vitam degere, quam in his qu• tibi
commissa sunt permanere. Dicente vero domino: Beatus qui perseveraverit usque in finem. Unde enim erit beata
perseverantia, nisi de virtut• pacienti•? Nam secundum apostolicam praedicationem, omnes qui volunt in Christo
pi• vivere persecutionem patiuntur. Quae non in eo tantum conputanda est quod contra christianam piaetatem aut
ferro aut ignibus agitur, aut quibuscumque suppliciis, cum persecutionum sevitiam suppleant et dissimulitudinis
[h] morum, et contumatiae inob•dientium et malignarum tela linguarum. Quibus conflictacionibus cum omnia
semper membra pulsentur et nulla piorum portio a conflictacione sit libera, ita ut periculis nec otia careant, nec
labores. Quis inter fluctus maris navem diriget si gubernator abscedat? Quis ab insidiis luporum custodiat oves,
si pastoris cura non vigilet? Quibus denique latronibus obsistet et foribus [i] si speculatorem in prospectu
exploracionis locatum ab intentione sollicitudinis amor quietis abducat? Permanendum ergo est in opere credito,
et in labore suscepto. Constanter tenenda est iusticia, et benigne prestanda dementia [k] . Odio habeantur
peccata, non homines. Corripiantur tumidi, tollentur infirmi. Et quod severius castigari necesse est, non sevientis
plectatur animo, sed medentis. Ac si vehementior tribulatio est incubuerit non ita expavescamus, quasi
adversitati propriis viris resistendo, cum et consilium nostrum, et fortitudo sit Christus. Sine quo nihil possumus,
per ipsum cuncta possumus. Qui confirmans predicatores evangelii et sacramentorum ministros: ||fol. 164va||
Ecce ego inquid [l] vobiscum sum omnibus diebus usque ad consummationem saeculi. Et iterum: Haec inquit
locutus sum vobis, ut in me pacem habeatis. In hoc autem mundo tribulationem habebitis, sed confidite quia vici
mundum. Qu• pollicitationes quia sine dubio manifeste sunt, nullis debemus scandalis infirmari, ne electioni dei
videamur ingrati. Cuius tam potentia sunt adiutoria, quam vera promissa. De consultationibus autem dilectionis
tu• quos reparati conscriptas archidiaconus tuus detulit, quid sentiendum sit, inter praesentes oportunius
qu•reretur, si nobis conspectus tui copiam prebuisses. Nam cum qu•dam interrogationis modum videantur
excedere, intellego eas aptiores esse conloquiis quam scriptis. Quia sicut quaedam sunt qu• nulla possunt ratione
convelli, ita multa sunt qu• aut pro consideratione aetatum, aut pro necessitate rerum oporteat temperari. Illa
semper conditione servata, ut in his qu• vel dubia fuerint aut obscura. Id noverimus sequendum, quod nec
praeceptis evangelicis contrarium, nec decretis sanctorum patrum inveniatur adversum.
I. QUOD NON HABEANTUR EPISCOPI QUOS NEC CLERUS ELEGIT, NEC POPULUS
EXQUISIVIT, NEC PROVINTIALES EPISCOPI CONSECRARUNT. SI QUI [m] TAMEN CLERICI
AB HIS PSEUDOEPISCOPIS ORDINANTUR RATA POTEST ORDINATIO TALIS EXISTERE.
Nulla ratio sinit ut inter episcopos habeantur qui nec a clericis sunt electi nec a plebibus expetiti, nec a
provintialibus episcopis cum metropolitani iuditio consecrati. Unde cum s•pe questio de male accepto honore
nascatur, quis ambigat nequaquam istis esse tribuendum, quod non docetur fuisse conlatum? Si qui autem clerici,
ab istis pseudoepiscopis in eorum ecclesiis ordinati sunt qui ad proprios episcopos pertinebant, et ordinatio
eorum consensu et iuditio praesidentium facta est, potest rata haberi, ita ut in ipsis ecclesiis perseverent. Aliter
aut vana habenda est consecratio, qu• nec loco fundata est, nec auctoritate munita.
II. QUOD PRESBITERI AUT DIACONI SI IN ALIQUO CRIMINE PROLAPSI FUERINT, NON
POSSINT PER MANUS IMPOSITIONEM POENITENTIAE REMEDIUM CONSEQUI.
Alienum est a consuetudine ecclesiastica ut qui in presbiterali honore aut diaconii gradu fuerint consecrati, hi pro
crimine aliquo suo per manus impositionem remedium accipiant poenitendi. Quod sine dubio ex apos||fol.
164vb||tolica traditione descendit, secundum quod scriptum est: Sacerdos si peccaverit quis orabit pro illo? Unde
huiusmodi lapsis ad promerendam misericordiam dei privata est expetenda secessio, ubi illis satisfactio si fuerit
digna, sit etiam fructuosa.
III. QUOD DIACONI SICUT EPISCOPUS ET PRESBITER CESSARE DEBENT AB OPERE
CONIUGALI, NON TAMEN REPUDIALRE CONIUGIA.
Lex continentiae eadem est altaris ministris, qu• episcopis atque presbiteris: Qui cum essent laici sive lectores,
licite et uxores ducere et filios procreare potuerunt. Sed cum ad praedictos pervenerint gradus, coepit eis non
licere quod licent. Unde ut de carnali fiat spiritale coniugium, oportet eos nec dimittere uxores, et quasi non
habeant sic habere. Quo et salva sit caritas conubiorum [n] , et cesset opera nuptiarum.
IIII. QUOD ALIUD SIT UXOR, ALIUD CONCUBINA, NEC ERRET QUISQUIS FILIAM SUAM IN
MATRIMONIUM TRADIDERIT EI QUI HABUIT CONCUBINAM.
Non omnis mulier viro iuncta uxor est viri, quia nec omnis filius heres est patri. Nuptiarum autem foedera, inter
ingenuos legitima, et inter aequales. Et multo prius hoc ipsum domino constituente, quam initium Romani iuris
existeret. Itaque aliud est uxor, aliud concubina, sicut aliud ancilla, aliud libera. Propter quod etiam apostolus ad
manifestandam harum personarum discretionem, testimonium ponit ex Genesi ubi dicitur Abrae: Eice ancillam
et filium eius. Non enim heres erit filius ancill•, cum filio meo Isaac. Unde cum societas nuptiarum ita ab initio
constituta sit, ut preter sexuum coniunctionem quae haberet in se Christi et ecclesi• sacramentum, dubium non
est eam mulierem non pertinere ad matrimonium, in qua docetur nuptiale non fuisse ministerium. Igitur

427

