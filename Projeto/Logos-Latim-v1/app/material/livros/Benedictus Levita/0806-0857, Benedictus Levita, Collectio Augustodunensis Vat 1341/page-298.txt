6.25

CONCILIUM HISPALENSE SECUNDUM

||fol. 116ra||
esse [a] in sua natura. Oportet etenim necessario utraque servari uni et vere filio et non pati secundum deitatem
et dici passum esse eundem secundum humanitatem, ipsius enim passa est caro. Item in expositione Levitici inter
alia: Totum in his iterum circumspice salvatoris nostri mysterium et emundationem, qu• per sanctum baptisma
fit. Duas enim aviculas [b] sumi iubetur vivas et mundas. Ut intellegas per volatilia c•lestem hominem simul et
deum in duabus naturis quantum pertinet ad rationem dividendum unicuique convenientem. Item sanctus
Agustinus: Neque enim illa susceptione alterum eorum in alterum conversum, atque mutatum est. Nec divinitas
quippe in creaturam mutata est ut desisteret esse divinitas, nec creatura in divinitatem ut desisteret esse creatura.
Nam si substantia hominis quod absit credere, in divinitate conversa est, augmentavit aliquid deitatis. Sed absit,
ut augmentum recipiat ineffabilis et incompraehensibilis plenitudo. Manet ergo utraque filii dei natura, et una
persona. Rursus ipse adversus Maximinum: Si ergo adtendas distinctiones naturarum, filius dei de c•lo descendit,
filius hominis crucifixus est. Si unitatem person•, et filius hominis de c•lo descendit, et filius dei crucifixus est in
terra. Idem in sequentibus: Oportebat Christum pati, et resurgere a mortuis die tertia. Ubi resurgit, nisi in eo quod
potuit cadere? Ubi resurrexit, ibi [c] mortuus est. Quaere mortem in verbo, numquam esse potuit. Quaere
mortem in anima, numquam fuit. Quaere mortem in carne, plane ibi fuit. Et ideo ibi fuit, quia mors vera fuit. Et
paulo post: Quid miraris? Certe vita est Christus. Quaere mortuam vitam? Nec anima mortua est, nec verbum
mortuum est. Caro tantum mortua est. Quare? Ut in ea mors moreretur. Idem in expositione Iohannis evangelist•:
Quis ergo est per quem factus est mundus? Christus Iesus sed in forma dei. Qui est sup [d] Pontio Pilato
crucifixus? Idem ipse Christus Iesus, sed in forma servi. Beatus quoque Leo apostolic• sedis antistes in ea
epistola quam scripsit ad Flavianum Constantinopolitanum episcopum sic ait: Salva igitur propriete [e]
utriusque natur•, et in unam coeunte personam. Suscepta est a maiestate humilitas, a virtute infirmitas, ab
•ternitate mortalitas. Et ad resolvendum conditionis nostr• debitum, natura inviolabilis, natur• est unita passibili.
Ut quod nostris remediis congruebat, unus atque idem mediator dei et hominum homo Christus Iesus et mori
posset ex uno, et mori non posset ex altero. ||fol. 116rb|| In integra ergo veri hominis perfectaque natura, verus
natus est deus totus in suis totus in nostris. Et paulo post: Qui manens in forma dei fecit hominem, id est in forma
servi, factus est homo. Tenet enim sine defectu proprietatem suam utraque natura, et sicut forma servi, dei
formam non admittit, ita forma dei, servi formam non minuit. Item paulo post: Agit [f] enim utraque forma cum
alterius communione quod proprium est. Verbo scilicet operante quod verbi est, et carne exsequente quod carnis
est. Unum horum coruscans miraculis, aliud succumbit iniuriis. Et sicut verbum ab [g] •qualitate patern• glori•
non recedit, ita caro naturam nostri generis non relinquit. Sanctus quoque Fulgentius in libro quam de
incarnatione domini nostri Iesu Christi scripsit, inter alia sic intulit: Dico itaque vobis iuxta sanctorum patrum
traditionem dominum nostrum Iesum Christum in duabus naturis inconfusis, id est divinitatis et humanitatis,
unam personam sive substantiam confiteri. Idem post alia: Si quis igitur in domino nostro Iesu Christo aut duas
naturas aut unam noluerit sive dubitaverit credere ac praedicare personam, vel si quis noluerit confiteri eundem
deum atque hominem, id est verbum incarnatum de Maria virgine pro nostra salute veraciter natum tantum a
catholica fide depraehenditur [h] ac demonstratur extraneus, ut sacramento redemptionis human• resistat
ingratus. Et paulo post: Verbum caro factum est, unus ex utraque atque in utraque, id est in humana divinaque
natura, prorsus initio gloriosa persistit. Ut sive divinitati Christi, humanitatem quis demat, sive humanitati
divinitatem detrahat, Christum sacrilega infidelitate et blasphema precatione dissolvit. Item paulo post: Christus
pro nobis carne est passus qui de deo patre natus, solus est inpassibilis deus. Ipsum itaque Christum filium dei
pro nobis mortem carne gustasse, salva inmortalitate divinitatis eius veraciter credimus. Iterum post hoc: Quia
non est alter deus alter homo, sed idem unus est Christus deus et homo. Profecto idem deus Christus, et qui
mortem sua carne suscepit [i] , et idem homo Christus est qui mortem sua divinitate destruxit. Idem quippe
Christus dei filius qui divinitate mori non potuit, carne mortuus est quam mortalem deus inmortalis accepit. Et
ideo Christus dei filius carne mortuus resurrexit, quia inmortalitate su• divinitatis, carne mortuus non amisit.
Hinc est quid etiam post resurrectionem suam sicut in cicatricibus veris et in vera conmertione piscis et mellis
[k] soliditatem in se ver• carnis edocuit, ita clausis foribus ingrediens veram ||fol. 116va|| in se virtutem [l]
sempitern• divinitatis ostendit. Ut agnosceretur et naturalis fuisse Christi morientis infirmitas, et eidem morienti
naturalis inesse maiestas. H•c quidem qu• tam divin• scriptur•, quam etiam sanctorum patrum eloquia docuerunt,
decretis nostris breviter inserta protulimus, demonstrantes geminam carnis et deitatis naturam in una domini et
salvatoris nostri persona. Passum quoque eundem in ea natura qu• corporis est, non passum in ea natura, qu•
deitatis est. Hic igitur concordi sententia, definitioni pro confirmatione sui propria subscriptione subiecimus.
Esidorus in Christi nomine •cclesi• Spalens [m] episcopus subscripsi. Bisinus in Christi nomine ecclesie
Eliberritane episcopus subscripsi. Rufinus in Christi nomine ecclesie Asidonensis [n] , episcopus subscripsi.
Cambra in Christi nomine ecclesie Italensis episcopus subcripsi. Fidentius in Christi nomine ecclesie Tucitane
episcopus subscripsi. Teodulfus in Christi nomine ecclesie Malacitane episcopus, subscripsi. Honorius in Christi

298

