bucella magistri proditorem ostenderet, non qu• sacramenti huius institutionem signaret. Nam quod de expresso
botro, id est de uvarum granis populus communicatur valde est omnino confusum. Calix enim dominicus iuxta
quod quidam doctor edisserit vino et aqua permixtus debet offerri, quia vidimus in aqua populum intellegi, in
vino vero ostendi sanguinem Christi. Ergo quando in calice vino aqua miscetur, Christo populus adunatur, et
credentium plebs ei in quem crediderit copulatur et iungitur. Qu• copulatio et coniunctio aqu• et vini sic miscetur
in calice domini, ut comixtio illa non possit separari. Nam si vinum tantum quis offerat sanguis Christi incipit
esse sine nobis. Si vero aqua sit sola, plebs incipit esse sine Christo. Ergo quando botrum solum offertur, in qua
vini tantum efficientia demonstratur, salutis nostr• sacramentum neglegitur, quod per aquam significatur. Non
enim potest calix domini esse aqua sola, aut vinum solum, nisi utrumque sibi misceatur. Et ideo quia iam ex eo
plurima et multiplex maiorum emanavit sentententia [k] , quorum pietas in deum religiosa horum sacramentorum
et efficientias copiosas disseruit et institutiones verissimas declaravit, omnis talis error atque praesumptio cessari
iam de cetero debet, ne perversorum inordinata conpago statum veritatis enervet. Et ideo nulli deinceps licitum
sit aliud in sacrifitiis divinis offerre, nisi iuxta antiquorum sententiam conciliorum, tantum panem et calicem,
vino et aqua permixtum. De cetero aliter quam praeceptum est, faciens tamdiu a [l] sacrificando cessabit,
quamdiu legitima p•nitenti• satisfactione correptus ad [m] gradus sui officium redeat quem amisit.
NE VASA DOMINO SACRATA, HUMANIS USIBUS SERVIANT.
Omni cura omnique studio providendum est, ne hi qui locum videntur obtinere regiminis contumeliam videantur
inferri c•lestibus sacramentis. Etenim quod et auditui horribile, et visui execrabile iudicatur, relatum est nobis
quod quidam sacerdotum sacrilega temeritate praecipites, vasa domini in proprios usus adsumant epulasque sibi
in eis conmessuras apponant. Quod malum et obstupentes deflemus, et deflentes obstupescimus, ut illic huma||
fol. 115va||na temeritas sibi epulum praeparet, ubi sanctum spiritum cognoscitur advocasse. Et ibi esum carnium
crapulatus adsumat, ubi divina visus est celebrasse mysteria. Et in quibus tantum sibi offerri sacramenta per
expiationem delictorum percepit, in his expleat voluptate ludibrii sui. Et ideo huius de cetero praesumptionis
persona qui sciendo divina vasa vel mysteria aut in usus suos transtulerit, aut comedere in his vel poculum sibi
sumendum elegerit, gradus sui vel offitii periculum sustinebit. Ita tamen ut si de s•cularibus fuerit, perpetua
excommunicatione damnetur, si vero religiosus ab officio deponatur. Sub hac quoque damnationis sententia et
illi obnoxii tenebuntur, qui ecclesiastica ornamenta vela vel qu•libet alia indumenta atque etiam utensilia sciendo
in suos usus transtulerint, vel aliis vendenda vel donanda crediderint.
III. NE SACERDOS SINE ORARIO ID EST STOLA [n] MISSAM AUDEAT CELEBRARE.
Quoniam antiqua ecclesiastica noverimus institutione praefixum, ut omnis sacerdos cum ordinatur orario utroque
umero ambiatur. Scilicet ut qui inperturbatus praecipitur [o] consistere [p] inter prospera et adversa, virtutum
semper ornamento utrobique circumseptus appareat humero. Qua ratione tempore sacrifitii non adsumit, quod se
in sacramento accepisse non dubitat? Proinde modis omnibus convenit, ut [q] quod quisque percepit in
consecratione honoris, hoc retineat [r] et in oblatione vel perceptione su• salutis. Scilicet ut cum sacerdos ad
sollemnia missarum accedit aut per se deo sacrifitium oblaturus aut sacramentum corporis et sanguinis domini
nostri Iesu Christi sumpturus, non aliter accedat quam orario utroque umero circumseptus, sicut et tempore
ordinationis su• dinoscitur consecratus. Ita ut de uno eodemque orario cervicem pariter et utrumque humerum
premens, signum in suo pectore praeparet crucis. Si quis autem aliter egerit, excommunicationi debit• subiacebit.
IIII. NE SACERDOTES SIVE QU•CUMQUE EX CLERO SINE TESTIMONIO CUM QUIBUSLIBET
FEMINIS HABITET.
Quamquam antiqua canonum institutio de huiusmodi praesumptione absolutas et multiplices disciplinas atque
institutiones ediderit, nos tamen brevitatis causa omnem fornicandi occasionem cupientes auferre, id omnimoda
sancimus is [s] auctoritate tenendum, ut nullus sacer||fol. 115vb||dotum sive quisque de clero absque honesto et
conpetenti testimonio, excepto sola matre cum quibuslibet feminis secrete se praesumat adiungere, et non solum
cum extraneis mulieribus, sed cum ipsis etiam sororibus vel propinquis, ne licentia sororum vel propinquarum
mulierum quisque solet familiario habeatur, ad perpetrandum scelus. Huius ergo praeceptionis trangressor, sex
mensibus se noverit penitenti• legibus subiacere.
DE DAMPNATA PRESUMPTIONE QUORUNDAM EPISCOPORUM QUI IN FESTIVITATIBUS
MARTYRUM AD ECCLESIAM PRECEDENTES APPENSIS COLLO RELIQUIIS AB ALBATIS
DIACONIBUS IN CELLULIS [t] VEGETANTUR.
Bona siquidem res est divina sacerdotibus contrectare mysteria sed cavendum valde est ne hoc quisque ad usum
pravitatis su• intorqueat unde soli deo de bona conscientia placere debuerat. Scriptum est enim: V• his qui
faciunt opus domini fraudulenter, et desidiose. Ut enim quorundam episcoporum detestanda praesumptio nostro
se cetui intulit dirimenda, agnovimus quosdam de episcopis quod in sollempnitatibus martyrum ad ecclesiam
progressuri reliquias collo suo inponant. Ut maioris fastus [u] apud homines gloria intumescant, quasi ipsi sint
reliquiarum arca, levit• albas induti in sellulis eos deportant. Qu• detestanda praesumptio abrogari per omnia

296

