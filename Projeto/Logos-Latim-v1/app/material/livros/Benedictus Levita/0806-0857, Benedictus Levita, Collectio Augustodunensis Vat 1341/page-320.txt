7.10

ITEM EIUSDEM PER DIVERSOS EPISCOPOS MISSA ADVERSUS IOVIANUM HERETICUM

IIII. ITEM EIUSDEM PER DIVERSOS EPISCOPOS MISSA, ADVERSUS
HERETICUM EIUSQUE SOCIOS AB ECCLESIAE UNITATE REMOVENDOS.

IOVINIANUM

OPTAREM SEMPER fratres karissimi dilectionis et pacis vestrae sinceritatis gaudia nuntiare, ita ut vicissim
discurrentibus litteris sospitatis inditia iuvarentur, si quietos nos ab incursatione sua vacare hostis antiquus
sineret. Qui ab initio mendax, inimicus veritatis, •mulus hominis, quem ut deciperet [a] se ante decepit.
Pudicitiae adversarius, luxuriae magister, crudelitatibus pascitur, abstinentia punitur, odit ieiunia ministris suis
predicantibus dum dicit esse superflua. Spem non habens de futuris, apostoli sententia [b] repercussus dicentis:
Manducemus et bibamus, cras enim moriemur. O infelix audatia, o desperatae [c] mentis astutia [d] . Iam
incognitus sermo hereticorum intra ecclesiam hanc cremore se respergebat, ut occupans pectus totum hominem
praecipitaret in mortem. Et nisi dominus Sabaoth laqueum quem paraverat disrumpisset, scena tanti mali et
hypocrisis publicata multorum simplicium ||fol. 125ra|| corda traxerat in ruinam. Quia facile ad deteriorem
partem mens humana transducitur, volens magis per spatiosam viam ambulare, quam art• viae iter cum labore
transire. Qua de re necessarium satis fuit dilectissimi haec qu• hic gesta sunt ad vestram conscientiam
cognoscendam mandare, ne ignorantia cuiuspiam sacerdotis pessimorum hominum ecclesiam inrumpentium sub
religioso nomine contagio violaret, sicut scriptum est domino dicente: Multi veniunt ad vos in vestimentis
ovium, intus autem sunt lupi rapaces, ex fructibus eorum cognoscetis eos. Hi sunt videlicet, qui subtiliter
christianos sese iactant, ut sub velamento pii nominis gradientes, domum orationis ingressi, sermonem
serpentinae disputationis effundant, ut sagittent in obscuro rectos corde, atque a veritate catholica avertendo ad
suae doctrinae rabiem diabolico [e] ore transducant, atque ovium simplicitatem defraudent. Et quidem multarum
heresium malignitatem ab apostolicis temporibus nunc usque didicimus, experti probavimus, sed numquam tales
canes ecclesiae mysterium latratibus fatigaverunt quales nunc subito hostes fidei pollutorum cuius sint discipuli
verborum fructibus prodiderunt. Namque cum alii heretici singula sibi genera questionum male intellegendo
proposuerint convellere atque concipere de divinis institutionibus, isti non habentes vestem nuptialem sauciantes
catholicos Novi ac Veteris Testamenti, ut dixi continentiam pervertentes spiritu diabolico, et inleccbroso [f]
atque ficto sermone aliquantos christianos coeperint iam vastare, atque suae dementiae [g] sociare. Intra se
continentes nequitiae suae virus, velut electi, blasphemias suas conscriptione temeraria publice prodiderunt, et
desperat• mentis furore conciti passim in furore gentilium publicarunt. Sed a fidelissimis christianis viris genere
optimis, religione praeclaris, ad meam humilitatem subito scriptura horrifica videtur esse delata, ut sacerdotali
iudicio detecta, divinae legi contraria spiritali sententia deleatur. Nos sane nuptiarum vota non spernanter
accipimus, quibus velamine intersumus, sed virgines deo devotas maiore honorifi||fol. 125rb||centia muneramus.
Facto igitur presbiterio [h] constitit doctrinae nostrae, id est christiane legi esse contraria. Unde apostolicum
secuti praeceptum quia aliter quam quod accepimus adnuntiabant, omnium nostrorum tam presbiterorum et
diaconorum quam etiam totius cleri unam factam constat esse sententiam. Ait Iovinianus, Ausentius, Genialis,
Germinator, Felix, Plotinus, Marcianus, Ianuarius, et Ingeniosus, quia [i] incentores [k] nov• heresis et
blasphemiae inventi sunt, divina sententia et nostro iudicio in perpetuum damnati, extra ecclesiam remanerent,
quod custodituram sanctitatem vestram non ambigens, haec scripta direxi per fratres et conpresbiteros meos
Crescentem, Leopardum, et Alexandrum, qui religiosum officium fidei possint spiritu adimplere fervente.

320

