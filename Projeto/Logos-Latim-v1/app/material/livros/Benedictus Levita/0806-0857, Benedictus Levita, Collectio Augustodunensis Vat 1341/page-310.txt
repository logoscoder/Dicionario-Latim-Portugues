coetus qui extendere moliuntur quasi arcum in fratres linguas suas. Defendite ergo fratres et omnes monete, ut
armentur contra fratrum persecutores. Confidimus autem de vobis meliora et viciniora saluti, quia neque mors,
neque vita neque angeli neque principatus neque instantia neque futura neque fortitudo neque altitudo neque
profundum, neque creatura aliqua magistro gentium docente poterit nos separare a caritate domini nostri Iesu
Christi qu• maxime in sacerdotibus et reliquis perficitur membris eius. Nolite itaque amittere confidentiam
vestram qu• magnam habet remunerationem. Ecce enim iudex ante ianuam assistit, coronas hilariter promittens
his qui pro eo fratribus auxilium ferunt, et oppressis succurrunt, atque in caritate conlaborant. Quod si subtraxerit
se quis, non placebit deo sed cadit, quia non sublevavit cadentem, sed emarcuit. Non autem simus subtractionis
in oppressionem, sed adminiculi in acquisitionem et supplementum fratrum. Propter quod adsumite armaturam
dei ut possitis resistere omnibus taliter praesumentibus et induite vos luricam iustiti•, calciati pedes in
praeparatione evangelii pacis, in omnibus sumentes scutum fidei, in quo possitis omnia tela nequissimi ignita
extinguere, et galeam salutis accipite, et gladium spiritus quod est verbum dei, per omnem orationem, et
obsecrationem, radicati et fundati, ut idipsum dicatis omnes, et non sint in nobis scismata dividentes corpus
•cclesi• bonum et integrum, in tortuosas novitates. Monet ergo apostolus, non amplius nos invicem, temere
iudicare. Temere enim iudicat, si quis episcopum absque sedis apostolic• auctoritate condemnat, cum ei ut paulo
superius praelibatum est, hoc specialiter privilegium reservatum ||fol. 119vb|| sit. Sed hoc iudicate magis inquit,
ne ponatis offendiculum fratri vel scandalum. Patenter enim his et aliis innumerabilibus decretorum testimoniis
omnibus manifestum est, non debere episcopum dampnare licet eius perscrutetur opinio, donec iuditium de eo
nostrae apostolic• auctoritatis, hoc est principis apostolorum Petri cognoscat. Utpote quoniam solus et prae
omnibus creditus est, atque accipere meruit a rege regum Christo deo claves regni c•lorum ad aperiendum
fidelibus et benivolis hominibus in eundem dominum nostrum, et claudendum infidelibus et malivolis atque suis
sacerdotibus, et sanct• ecclesie suo praetioso sanguine redempt• impugnatoribus sive nocentibus. Quod utique et
nos facere postulavit, non quod novi nunc aliquid imperetur, sed illud quod per desidiam aliquorum aut scienter
aut neglegenter transgreditur deinceps observetur ab omnibus ut illa semper quae apostolica et patrum traditione
sunt constituta sub metu inrefragabili auctoritate teneantur. Scriptum namque est in secunda ad Tesalonicenses
epistola et ad Timotheum apostolo monente: State et tenete traditiones nostras quas didicistis seu per verbum seu
per epistolam. Item alibi per prophetam: Expectavi quoque sicut beatus Isaias intonuit ut facerent iudicium
fecerunt autem iniquitatem, et non iustitiam sed clamorem omnes pios conturbantes. Et hoc dum scire debeant,
quoniam iudicium dei est, secundum veritatem in eos qui talia agunt, licet divitias bonitatis dei et sustentationis
et pacienti• ignorantes, quoniam benignitas dei ad penitentiam eos adducit, secundum autem duritiam eorum et
cor impenitens, thesaurizant sibi iram in die ir•, et revelationis iusti iudicii dei, qui reddet unicuique secundum
opera eius. Et alibi scriptum est: Ego sum dominus deus vester, non facietis iniquitatem, in iuditio non accipies
personam divitis, neque mireris vultum potentis. Ab omni iniquo verbo recedes, innocentem et iustum non
obpugnabis, neque interficies. Ille procul dubio facit iniquitatem in iuditio, qui [n] ea sibi vindicat, quae ei
vindicare non licet. Ideo qu• huic sedi concessa sunt, nullus usurpare sine eius consultu praesumat, qui non vult
honore aecclesiastico indignus aut contemptor iudicari. Itaque oportet propulsare neglegentes, sed ita ut nocentes
non roborentur. Et bonos improbis atque insidiatoribus ||fol. 120ra|| fratrum resistere, ne torpore desidi• oppressi,
taciturnitatis teneamur obnoxii. Itaque qui potest obviare et perturbare perversos et non facit, nihil est aliud quam
favere impietati. Nec enim caret scrupulo societatis occult•, qui manifesto facinori desinit obviare. Sitis autem
perfecti et integri in eodem sensu et in eadem scientia firmati, ut per eam vias nostras dirigentes in eundem
inflexibiliter omnibus occurratis oppressis, quia nobis creditur dominus. Ad quem accedentes lapidem vivum ab
hominibus quidem roprobatum [o] propter talium impietatem, a deo autem electum et honoratum, super quem
vos tamquam lapides vivi aedificamini in domum spiritalem in sacerdotium sanctum, offerentes spiritales,
hostias ipsi in odorem suavitatis. Gratum enim admodum est sacrificium domino, oppressis omnibus subvenire,
quanto magis illis de quibus ait: Qui vos audit me audit, et qui vos spernit me spernit, et cetera. Libat quidem
domino prospera, qui ab afflictis et oppressis pellit adversa. Sed et nunc fratres commendamus omnes vos
domino, et verbo grati• eius, qui potest perficere [p] et dare hereditatem in omnibus sanctificatis. Ipse autem
deus pacis et consolationis det vobis idipsum sapere in alterutrum [q] , et in ipso semper et in omnibus, ut
unianimes uno ore et uno corde honorificetis eum in concordiam et auxilium fratrum, qui potens est consolari
omnes et confirmare nos secundum evangelium eius, et iuxta revelationem ministerii temporibus •ternis taciti
patefactum autem per scripturas sanctas et patrum ortodoxorum doctrinas, secundum pr•ceptum aeterni dei, ad
oboediendum fidei in omnibus nobis cognitis soli sapienti deo domino nostro Iesu Christo, cum quo patri et
spiritui sancto gloria honor imperium et potestas in s•cula s•culorum Amen. Dominus vos custodiat dilectissimi
fratres incolumes semper. Data VIII kl NOVEMBRIS Flavio et Stilicone vv cc consulibus.

310

