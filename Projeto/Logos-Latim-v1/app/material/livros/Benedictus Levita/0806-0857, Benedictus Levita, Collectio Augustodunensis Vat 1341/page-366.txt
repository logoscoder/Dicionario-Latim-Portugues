7.34

LEONIS AD FAUSTUM ET MARTIANUM CETEROSQUE PRESBITEROS

LXVIIII. LEONIS AD FAUSTUM ET MARTIANUM CETEROSQUE PRESBITEROS.
Leo episcopus, Phausto [a] , Martino, Petro, Manuel, Iob, Antiocho, Habrahamo, Theodoro, Pientio, Eusebio,
Elepio, Paulo, Asterio, et Caroso presbiteris, et archimandritis, et Iacobo diacono, et archimandrit•. Causa fidei
in qua salus christiana consistit multa me sollicitudine laborare compellit, metuentem ne probitas qu• in suis
fuerat amputanda principiis, processu temporis et pertinacior fiat et altior. Nam cum clementissimus imperator
talia ad nos scripta direxerit quibus sollicitudinem suam pro pace universalis ecclesi• demonstraret, ipse
Constantinopolitanus episcopus et hi qui eundem consecrarunt, preter id quod ad ordinationem novi antistitis
pertinebat, nihil nobis de compressis vel abdicatis erroribus indicarunt, quasi in illa ecclesia nullum scandalum
nulla extitisset offensio. Aut non hinc precipue fuerit ordinati meritum demonstrandum, si aliena a se qu•
catholicorum sensibus sunt adversa docuisset. Nunc ergo quod inter longinquas regiones accidere solet in nimias
dilationes tenderent veritatis examina, fratres et coepiscopos nostros Sabundium et Asterium sed et Basilium et
Senatorem presbiteros probatissimos viros ad piissimum principem cum sufficienti paternarum auctoritatum
instructione direximus. Quos in omnibus fratres karissimi diligentia ac sollicitudine vestra cupimus adiuvari, ut
impietas qu• c•cis auxibus in extialia [b] abrupta processit, simplices quoque decipiendi ulterius non habeat
potestatem, cum aptiori medicina etiam illis cupiamus per correctionis remedia subveniri, qui aut peritia sunt
lapsi, aut errore traducti. Et ideo vos qui iustificamini per fidem, quia catholicam diligitatis veritatem, et
singulari sacramento salutis human• per spiritum sanctum estis edocti, conlaborante nobiscum, et quanta potestis
devotione satagite, ut falsitate defensa secura per totum mundum pace potiamini. Data XVI kl AUG,
Valentiniano augusto VI, et Abieno vv cc consulibus, era q s p.

366

