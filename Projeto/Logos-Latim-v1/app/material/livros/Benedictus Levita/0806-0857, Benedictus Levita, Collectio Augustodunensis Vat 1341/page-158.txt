X. UT NULLUS CLERICORUM CUM EXTRANEIS FEMINIS HABITET.
Id etiam ad custodiendam vitam et famam speciali ordinatione praecipimus, ut nullus clericorum extraneae
mulieri qualibet collatione aut familiaritate iungatur. Et non solum in domo illius extranea mulier non accedat,
sed nec ipse frequentandi ad extraneam mulierem habeat potestatem sed cum matre tantum sorore, filia et nept•
si habuerit aut voluerit, vivendi liberam habeat potestatem. De quibus nominibus nefas est aliud quam natura
constituit suspicari.

XI. UT NULLUS CLERICUS IN CELLARIO VEL SECRETO FEMINAM
INTROMITTAT.
Ancillas vel libertas a cellario vel secreto ministerio et ab eadem mansione in qua clericus manet, placuit
removeri.

XII. UT OMNI QUADRAGESIMAE SABBATO IEIUNETUR.
Placuit etiam ut omnes ecclesiae exceptis diebus dominicis in quadragesima, etiam die sabbato sacerdotali
oratione et discretionis comminatione ieiunent.

XIII. UT SYMBOLUM ANTE OCTO DIES PASCHAE COMPETENTIBUS
PRAEDICETUR.
Symbolum etiam placuit ab omnibus ecclesiis, una die id est ante octo dies dominic• resurrectionis, publice in
ecclesia conpetentibus praedicare.

XIIII. UT ALTARE ET UNGUATUR ET BENEDICATUR.
Altaria placuit non solum unctione chrismatis, sed etiam sacerdotali benedictione sacrari.

XV. QUALITER MAIORES P•NITENTIAM ACCIPI||fol. 52rb||ANT, QU• MINORIBUS
NON FACILE COMMITTENDA EST.
Paenitentes tempore quo paenitentiam petunt, inpositionem manuum, et cilicium super caput a sacerdote sicut
ubique constitutum est consequantur. Si autem [x] comas non deposuerint aut vestimenta non mutaverint
abiciantur. Et nisi digne paenituerint, non recipiantur. Iuvenibus etiam paenitentia non facile committenda est,
propter aetatis fragilitatem. Viaticum tamen, omnibus in morte positis non negandum.

XVI. QUA •TATE DIACONES ORDINENTUR.
Episcopus benedictionem diaconatus, minoribus quam viginti et quinque annorum paenitus non committat. Sane
si coniugati iuvenes consenserint ordinari, etiam uxorum voluntas, ita requirenda est ut sequestrato mansionis
cubiculo, religione praemissa, posteaquam pariter conversi fuerint ordinentur.

XVII. QUAE •TATE EPISCOPI VEL PRESBITERI CONSECRENTUR.
Presbiterum vero vel episcopum ante triginta annos id est antequam ad viri perfecti aetatem perveniat, nullus
metropolitanorum ordinare presumat, ne per aetatem quod aliquotiens evenit, aliquo errore culpentur.

XVIII. DE LAICIS QUIBUS TEMPORIBUS COMMUNICARE DEBEANT.
Saeculares qui in natale domini, pascha, pentecosten, non communicaverint, catholici non credantur, nec inter
catholicos habeantur.

XVIIII. DE SANCTIMONIALIBUS QUA AETATE VELENTUR.
Sanctimoniales quamlibet vita eorum et mores probati sint [y] , ante annum aetatis suae quadragesimum non
velentur.

XX. DE CLERICIS QUI COMAM NUTRIUNT.
Clerici qui comam nutriunt ab archidiacono etiam si noluerint inviti detondantur. Vestimenta vel calciamenta
etiam eis nisi quae religionem deceant, uti aut habere non liceat.

XXI. UT SOLLEMPNITATES MAIORES IN CIVITATIBUS CELEBRENTUR.
Si quis etiam extra parrochias in quibus legitimus est, ordinariusque conventus, oratorium in agro habere
voluerit, reliquis festivitatibus, ut ibi missas teneat, propter fatigationem familiae, iuxta ordinem permittimus.
Pascha vero natale domini, epiphaniam, ascensionem domini, pentecosten, et natale sancti Iohannis baptist•, et si

158

