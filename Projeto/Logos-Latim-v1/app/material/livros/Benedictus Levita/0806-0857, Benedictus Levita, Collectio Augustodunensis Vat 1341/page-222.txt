idem liberti quam ab eis progeniti, professionem episcopo suo faciant, per quam [c] ex familia ecclesiae liberos
effectos se esse fateantur, eiusque patrocinium non relinquant, sed iuxta virtutem suam obsequium vel
obedientiam prebeant.
LXXI [d].
Liberti ecclesiae qui a patrocinio eius discedentes [e] , quibuslibet personis adhaeserunt. Si admoniti redire
contempserint, manumissio eorum irrita sit quia per oboedientiae contemptum ingrati actione tenentur.
LXXII [f].
Liberti qui a quibuscumque manummissi [g] sunt, atque ecclesiae patrocinio commendati existunt, sicut regul•
antiquorum patrum constituerunt, sacerdotali defensione a [h] cuiuslibet insolentia protegantur, sive in statu
libertatis, seu in peculio quod habere noscuntur.
LXXIII [i].
Quicumque libertatem a dominis suis ita percipiunt ut nullum sibi in eis obsequium patronus retentet, isti si sine
crimine sunt, ad clericatus ordinem liberi suscipiantur, quia directa manumissione absoluti noscuntur. Qui vero
retento obsequio manumissi sunt, pro eo quod adhuc patroni servitute tenentur obnoxii, nullatenus sunt ad
ecclesiasticum ordinem promovendi, ne quando voluerint eorum domini, fiant ex clericis servi.
LXXIIII [k].
De familiis ecclesiae constituere presbiteros et diaconos per parrochias liceat, quos tamen vitae rectitudo et
probitas morum commendat. Ea tamen ratione, ut antea manummissi [l] libertatem status sui percipiant, et
denuo ad ecclesiasticos honores succedant. Inreligiosum est enim obligatos existere servituti, qui sacri ordinis
suscipiunt dignitatem. Quicquid autem talibus aut per libertatem concessum, aut successione extiterit datum [m] ,
aut quolibet commodo conlatum, non licebit eis quippiam inde in extraneas personas transmittere, sed omnia ad
eius ecclesiam qua [n] manumissi sunt post eorum habitum pertinere. His quoque sicut et ceteris ecclesiae
libertis accusandi vel testificandi adversus ecclesiam aditus intercluditur. Quod si aspiraverint, non solum ||fol.
77va|| libertatis beneficio careant, sed etiam honoris gradu quem non dignitate naturae, sed tempore necessitatis
promeruerunt.
LXXV [o].
Post instituta quaedam ecclesiastici ordinis vel decreta quae ad quorundam pertinent disciplinam postrema nobis
cunctis sacerdotibus sententia est, pro robore nostrorum regum et stabilitate [p] gentis Gothorum pontificale
ultimum sub deo iudice ferre decretum. Multarum quippe gentium ut fama est tanta extat perfidia animorum, ut
fidem sacramento promissa [q] regibus suis observare contempnant [r] , et ore simulent iuramenti professionem
dum retineant mente perfidiae impietatem. Iurant enim regibus suis et fidem quam pollicentur prevaricantur. Nec
metuunt volumen illud iudicii dei [s] per quod inducitur maledictio multaque poenarum comminatio, super eos
qui iurant in nomine dei mendaciter. Quae igitur spes talibus [t] populis contra hostes laborantibus erit, qu• [u]
fides ultra cum aliis gentibus in pace credenda post foedus non violandum, quae in hostibus iura ista
permanebunt sponsione quando nec ipsis propriis regibus iuratam fidem conservant? Quis enim adeo furiosus est
qui caput suum manu sua propria desecet, illi ut notum est inmemores salutis suae propria manu seipsos
interimunt in semetipsos suosque reges proprias convertendo vires? Et dum dominus dicat: Nolite tangere
christos meos. Et David: Quis, inquit, extendit manum suam in Christum domini et innocens erit? Illis nec vitare
metus est periurium, nec regibus inferre exitium. Hostibus quippe fides pacti datur, nec violatur. Quod si in bello
fides vigeat [v] , quanto magis in suis servanda est? Sacrilegium quippe est si violetur a gentibus regum suorum
promissa fides, quia non solum in eis fit pacti transgressio, sed et in deum quidem in cuius nomine pollicetur
ipsa promissio. Inde est quod multa regna terrarum caelestis iracundia ita permutavit, ut pro impietate fidei et
morum, alterum ab altero solveretur. Unde et nos cavere oportet, casum huiusmodi gentium, ne similiter plaga
feriamur praecipiti, et poena puniamur crudeli [w] . Si enim deus an||fol. 77vb||gelis in se prevaricantibus non
pepercit, qui per inobedientiam caeleste habitaculum perdiderunt, unde et per Esaiam dicit: Inebriatus est gladius
meus in caelo, quanto magis nos nostrae salutis interitum timere debemus, ne per infidelitatem eodem seviente
gladio pereamus? Quod si divinam iracundiam vitare volumus et severitatem eius ac dementiam [x] provocare
cupimus, servemus erga deum religionis cultum atque timorem, custodiamus erga principes nostros pollicitam
fidem atque sponsionem. Non sit in nobis in [y] quibusdam gentibus infidelitatis subtilitas impia non subdole
mentis perfidia, non periurii nefas, et coniurationum nefanda molimina. Nullus apud nos praesumptione regnum
arripiat, nullus excitet mutuas seditiones civium, nemo meditetur interitus regum. Sed defuncto in pace principe,
primatus gentis cum sacerdotibus successorem regni consilio communi constituant. Ut dum unitatis concordia a
nobis retinetur, nullum patriae gentisque discidium per vim ambitionis moveatur. Quod si haec ammonitio
mentes nostras non corrigit, et ad salutem communem cor nostrum nequaquam perducit, audi sententiam
nostram: Quicumque igitur a nobis vel totius Spaniae populis qualibet coniuratione vel studio, sacramentum fidei

222

