4.2

CONCILIUM CARTHAGINENSE SECUNDUM

INCIPIUNT GESTA CONCILII CARTAGINENSIS SECUNDI, HABITA ERA CCCCXXVIII.

I. Ut trinitas et credatur et predicetur.
II. Ut castitas a levitis et sacerdotibus custodiatur.
III. Ut chrisma et benedictio puellarum et reconciliatio paenitentium a
presbiteris non fiat.
IIII. Ut presbiter paenitentem iussus ab episcopo suo reconciliet.
V. Ut diocesis quae episcopum numquam habuit non habeat.
VI. Ut qui criminibus implicati sunt, clericos non accusent.
VII. Ut qui excommunicatum alterius susceperit excommunicetur.
VIII. Ut si excommunicatus presbiter sacrificare presumpserit, anathematizetur.
VIIII. Ut si presbiter inconsulto episcopo agenda celebraverit, honore privetur.
X. Quanti debeant iudicare sacerdotem atque levitam.
XI. Ut nullus parochiam alienam presumat.
XII. Ut sine consulto metropolitani nullus ordinetur episcopus.
XIII. Ut qui contra professionem vel subscriptionem suam venerit in concilio
deponatur.
EXPLICIUNT CAPITULA.
||fol. 30rb||
GLORIOSISSIMO IMPERATORI VALENTINIANO AUGUSTO IIII ET THEODOSIO VIRIS CLARISSIMIS
consulibus XIII k≈Ç iunii Cartagine in basilica perpetua restituta, cum Geneclius episcopus una cum Victore
Abdiritano et alio Victore Puppinianense et ceteris coepiscopis suis, provintiarum diversarum consedisset.
Geneclius episcopus dixit:
I.
Omnipotenti deo gratias refero qui permisit ut secundum commune consilium habitum in pretori, etiam ita
tenorem petitionis litterarum mearum ad Cartaginem pro fide atque humilitate ecclesiastica veniretis, licet non
omnes, tamen quoniam caritas totum persuadet, ut qui corpore sunt absentes nobiscum spiritu videantur esse
coniuncti, idcirco deo propitio quia presentes estis, pari professione fides ecclesiastica quae per nos traditur in
hoc coetu glorioso primitus confitenda est. Unde nunc ordo ecclesiasticus singulorum ex consensu omnium est
exstruendus atque roborandus, ut fratrum et coepiscoporum nuper promotorum mentes, de his quae proponenda
sunt roborentur, et sicut a patribus certa dispositione accepimus, ut trinitatem quam nostris in sinibus
consecratam retinemus, patris et filii et spiritus sancti unitatem quae nullam noscitur habere differentiam, sicut
didicimus dei populos instruamus. Ab universis episcopis dictum est: Plane sic accipimus, sic tenemus fidem
apostolicam sequentes.

II. DE CONTINENTIA.
Aurelius episcopus dixit: Cum in preterito concilio de continentiae et castitatis moderamine tractaretur, gradus
isti tres conscriptione quadam castitatis per consecrationes adnexi sunt. Episcopos inquam presbiteros et

90

