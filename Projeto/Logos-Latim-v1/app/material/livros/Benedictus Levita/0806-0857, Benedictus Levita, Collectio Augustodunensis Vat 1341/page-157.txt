Contumaces vero clerici prout dignitatis ordo permiserit, ab episcopis corrigantur. Et si qui prioris gradus elati
superbia communionem fortasse contempserint, aut ecclesiam frequentare vel officium suum implere neglexerint
peregrina eis communio tribuatur. Ita ut cum eos paenitentia [p] correxerit, rescripti in matricula gradum suum
dignitatemque recipiant.

III. DE EPISCOPIS QUI VEL INNOCENTES VEL PRO MINIMIS CAUSIS ALIQUOS
EXCOMMUNICANT.
Episcopi vero si sacerdotali moderatione postposita, innocentes, aut minimis causis culpabiles excommunicare
praesumpserint, aut ad gratiam festinantes recipere fortasse noluerint, a vicinis episcopis cuiuslibet provintiae
litteris moneantur. Et si parcere noluerint, communio illis usque ad tempus synodi, a reliquis episcopis
denegetur. Ne fortasse propter excommunicatoris peccatum, excommunicati longo tempore, morte preveniantur.

IIII. DE HIS QUI SUAS VEL PROPINQUORUM OBLATIONES ECCLESIAE
FRAUDANT.
Clerici etiam vel saeculares qui oblationes parentum aut donatas aut testamento relictos [q] retinere perstiterint
aut id quod ipsi donaverint ecclesiis vel monasteriis credi||fol. 51vb||derint auferendum, sicut synodus sancta
constituit, velut necatores pauperum quousque reddant ab ecclesiis excludantur.

V. SI CLERICUS FURTUM ECCLESI• FECERIT.
Si quis clericus furtum ecclesi• fecerit, peregrina ei communio tribuatur.

VI. SI EPISCOPO A QUIBUSLIBET QUICQUAM FUERIT DERELICTUM.
Pontifices vero quibus in summo sacerdotio constitutis ab extraneis dumtaxat aliquid, aut cum ecclesia aut
sequestratim aut dimittitur aut donatur, quia hoc ille qui donat pro redemptione anim• suae, non pro commodo
sacerdotis probatur offerre, non quasi suum proprium sed quasi dimissum ecclesiae inter facultates [r] ecclesiae
computabunt. Quia iustum est ut sicut sacerdos habet quod ecclesiae dimissum [s] est, ita ecclesia habeat quod
relinquitur sacerdoti. Sane quicquid per fideicommissum aut sacerdoti aut ecclesiae fortasse dimittitur,
cuicumque alii postmodum profuturum id inter facultates suas ecclesia conputare aut retinere non poterit.

VII. DE REBUS ECCLESIAE QUOMODO Ab [t] EPISCOPIS HABEANTUR, ET DE
SERVIS ECCLESI• QUALITER AB EPISCOPO MANUMITTANTUR.
Casellas vero vel mancipiola ecclesiae, episcopi sicut prisca canonum praecepit auctoritas vel vasa ministerii
quasi commendata fideli proposito in integro ecclesiae iure possideant. Id est ut neque vendere, neque per
quoscumque contractus res unde pauperes vivunt, alienare praesumant. Quod si necessitas conpulerit ut pro
ecclesiae necessitate aut utilitate vel usufructuum vel indirecta venditione aliquid distrahatur apud duos vel tres
conprovintiales vel vicinos episcopos causa qua necesse sit vendendi primitus conprobetur. Ut habita discussione
sacerdotali, eorum subscriptione quae facta fuerit venditio roboretur. Aliter facta venditio vel transactio non
valebit. Sane si quos de servis ecclesiae benemeritos sibi episcopus libertate donaverit, conlatam libertatem a
successoribus placuit custodiri, cum hoc quod eis manumissor in libertate contulerit. Quod tamen iubemus
viginti solidorum numeri modum, in terrula vineola, vel ospiciola tenere. Quod amplius datum fuerit post
manumissoris mortem, ecclesiae revocetur. Minus utiles peregrinis vel clericis salvo iure ecclesiae in usum
praestare permittimus.

VIII. DE CLERICIS QUI AD SAECULARIUM DEFENSIONEM CONFUGIUNT.
Id etiam placuit ut clericus si relicto officio suo propter ||fol. 52ra|| districtionem ad saecularem fortasse
confugerit, et is ad quem recurrit solatium ei defensionis impenderit, cum eodem de ecclesiae communione [u]
pellatur.

VIIII. DE PRESBITERIS ET DIACONIBUS QUI AD CONIUGALEM COITUM
REVERTUNTUR.
Placuit etiam ut si presbiteri vel diaconi coniugati ad thorum uxorum suarum redire voluerint, pap• Innocentii
ordinatio, vel Syricii episcopi, auctoritas conservetur. Quod si ad aliquos formula illa, ecclesiastic• vit• pariter et
disciplinae [v] quae a Syricio episcopo ad provintias conmeavit, non probabitur pervenisse, eis ignorationis
venia [w] remittetur, ita ut de cetero penitus incipiant abstinere. Et ita gradus suos in quibus inventi fuerint sic
retineant, ut ad potiora eis non liceat ascendere. Quibus in beneficio esse debet, quod locum ipsum quem retinent
non amittunt. Si qui autem scisse formam vivendi missam a sancto Syricio episcopo deteguntur, neque statim
cupiditates libidinis abiecisse, illi sunt modis omnibus summovendi. Eo quod post admonitionem cognitam
praeponendam arbitrati sunt voluptatem.

157

