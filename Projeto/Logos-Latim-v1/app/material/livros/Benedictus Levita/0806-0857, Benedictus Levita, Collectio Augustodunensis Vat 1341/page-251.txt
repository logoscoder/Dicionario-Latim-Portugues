servata ut unam tantummodo qu• placuerit ex his duabus remunerationem adsumat.
VI. UT EPISCOPUS TERTIAM ECCLESIASTICARUM RERUM TAM SIBI QUAM CUI ELEGERIT
CONFERAT.
Cum preteritis sanctionibus notissimum habeatur quae de rebus parrochialium [s] ecclesiarum pars episcopo
conferatur, oportune tamen duximus [t] decernendum, ut si episcopus tertiam quam de rebus eisdem sanctione
pariter sibi debitam novit aut ipsi eclesiae cuius res esse patebit, aut alteri eclesiae cui elegit conferre decreverit,
et licitum maneat et inrevocabile robur eius sententia ferat.
VII. NE EXTRA CONSTITUTUM ORDINEM MORIENTIS SACERDOTIS HEREDES REM EIUS
ADIRE PRESUMANT.
Propinqui morientis episcopi, nihil de rebus eius absque metropolitani, cognitione usurpare presumant. Quod si
is [u] , qui recesserit metropolitanus fuerit, successoris sententiam eius aut concilium sustinebunt [v] , ne passim
hereditatis adeund• danda licentia, de rebus eclesiae aut non retineatur ratio plena aut fraus non inveniatur inlata.
||fol. 95ra|| Quod si presbiteri aut diaconi fuerint quos obisse constiterit non sine cognitione sui episcopi rem eius
heredibus adire licebit. Quisquis sane post h•c transgressor inventus extiterit, pro his qu• non exspectato ordine
adierit [w] invasionis damna legis sententiae subiacebit.
VIII. UT SCRIPTURE QUAS SACERDOTES VEL MINISTRI INIUSTE FECERINT POST MORTEM
EORUM HABEANT ANNORUM NUMERUM COMPUTATUM.
Si sacerdos vel minister dum gubernacula ecclesiarum administrare videtur contra patrum sanctiones de rebus
eclesi• definisse aliquid dinoscatur, non ex die qua talia scribendo decrevit. Sed ex quo talia moriendo definita
reliquit supputationis ordo substabit. Nusquam enim ad tricennium temporis pertinebit, irritum hoc iudicantes,
quia status contractuum initia non sumpsit ab origine aequitatis.
VIIII. QUANTUM COMMODUM FILII EPISCOPUS TOLLAT DE ECLESIA CUIUS
TUMULAVERIT SACERDOTEM.
Plerique dum rapinis inhiant ut non debent aut miserationis opus condigne non implent, aut indebita, ipse ius
miserationis damna permiscent. Ideoque ne amplius misericordiae opus exsecrabile labatur, id communi decreto
sancimus, ut cum pontificem mori contigerit episcopus quid ad humandum corpus eius advenerit, descriptis [x]
thesauris atque ornamentis omnibus si locuples decedentis eclesia fuerit non amplius quam libram auri in rebus
quibus ei placuerit, exceptis ornamentis eclesi• cum gratia offerentum auferre pertemptet. Si vero minor rebus
extiterit, dimidiam libram sibi licenter usurpet. Nam et haec usurpare ipsa ratio nulla permitteret, nisi eius qui
convenit sacerdotis iniuriae contemplatione antiquitas hoc usurpata servasset. Porro breve descriptarum rerum,
sub fideli relatione hic qui discripsit dirigere metropolitano [y] curabit. Metropolitanus autem ex eadem
morientis eclesia nihil prorsus auferre presumat, sed [z] solam qu• ad eum pertinet salutarem curam inpendat.
X. DE DAMNATIONE [a] FILIORUM QUI EX SACERDOTIBUS ET MINISTRIS GENITI
CONPROBANTUR.
Cum mult• insuper continentiam [b] ordinis clericorum actenus emanaverunt sententiae patrum et nulla||fol.
95rb||tenus ipsorum formari quiverit correctio morum, usque adeo sententiam iudicantium protractare commissa
culparum ut non tantum ferretur ultio in actoribus scelerum, verum et in progenie damnatorum. Ideoque quilibet
ab episcopo usque ad subdiaconum deinceps vel ex ancill• vel ex ingenuae [c] detestando conubio in honore
constituti filios procreaerint, illi quidem ex quibus geniti probabuntur canonica censura damnentur. Proles autem
aliena pollutione, non solum parentum hereditatem usquam [d] accipiet, sed etiam in servitute eius eclesiae, de
cuius sacerdotis vel ministris ignominia nati sunt iure perenni manebunt.
XI. QUOD SERVILIBUS CLERICIS DARE DEBEANT EPISCOPI LIBERTATEM.
Qui ex familiis eclesiae servituri devocantur [e] in clerum ab episcopis suis libertatis necesse est ut percipiant
donum, et si honeste vit• claruerint meritis, tunc demum maioribus fungantur offitiis. Quos vero flagitii
sordidaverit incorrigibilis noxa perpetua servitus conditionis religet in catena.
XII. QUOD POST MORTEM SACERDOTIS IN LIBERTATE SERVIS COLLATA [f] ANNORUM
TEMPUS DEBEAT COMPUTARI.
Si sacerdos libertatem servis ecclesiae conferre voluerit non a die confectionis, scriptur• tempus annorum
computatum tenebit, sed ex eo cum eum qui scripturam confecit, verius obisse constiterit.
XIII. UT EX LIBERTIS ECLESIAE EX [g] PERSONIS INGENUIS INGENITI AB [h] OBSEQUIS
ECLESIAE NON RECEDANT.
Excessibus libertorum eclesi• plerumque patronam videmus eclesiam convexari, et bicipiti coacti sumus tedio

251

