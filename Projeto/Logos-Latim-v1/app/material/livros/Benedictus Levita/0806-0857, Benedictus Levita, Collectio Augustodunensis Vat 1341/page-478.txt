7.107 ITEM ORMISDE PAPE AD SALUSTIUM SPALENSEM EPISCOPUM

XCI. ITEM ORMISDE PAPE AD SALUSTIUM SPALENSEM EPISCOPUM DE COMMISSA VICE
PER BOETICAM ET LUSITANIAM PROVINTIAS.
||fol. 182rb||
DILECTISSIMO FRATRI SALUSTIO ORMISDA. Suscipientes plena fraternitatis tu• votiva gratulatione
conloquia, que vos gemine salutis tu• l•tificarunt inditio, si quidem retulerunt te corporali cum spiritalibus
officiis incolomitate subnixum, congruum esse perspeximus, hanc ipsam quam mente gerimus verbis experire
l•titiam. Edidisti enim boni documenta pontificis, dum et pr•dicanda facis et ea suadere non differs [a] .
Prerogativam de nostris sumpsimus electione iuditii, quando id te sponte didicimus, quod ceteris imperamus.
Oramus siquidem divina benefitia cunctos agnoscere, et hoc ad studia ecclesiastice pacis instrumenta
transmisimus. Tu vota nostra et fideli intellegentia percepisti, et offitii protinus devotione conplesti. Cunctis
fratribus innotescens, quae per c•lestem gratiam cunctis profutura cognoveras. Suffragantibus igitur tibi tot
meritis pie sollicitudinis et labores, certe iam delectat iniungere qu• ad nostri curam constat offitii pertinere. Ut
provintiis tanta longinquitate disiunctis, et nostram possis exhibere personam, et patrum regulis adhibere
custodiam. Vices itaque nostras per Beticam Lusitaniamque provinciam salvis privilegiis qu• metropolitanis
episcopis decrevit antiquitas, presenti auctoritate conmittimus [b] , augentes tuam huius participationem
ministerii dignitatem, relevantes nostras eiusdem remedio dispensationis excubias. Et licet de singulis non
indiceas edocere quem iam probavimus cautius universa servare gratius tamen esse solet si iterum trames
ostenditur, et laboratoris iniunctio superius formata monstratur. Paternas igitur regulas et decreta a sanctis
definita conciliis ab omnibus servandam mandamus. In his vigilantiam tuam, in his curam fraterne monitu
exortationis extendimus. His ea qua dignum est reverentiam custoditis, nullum relinquit culpe locum, nec sanct•
observationis obstaculum. Ibi fas nefasque prescriptum est. Ibi prohibitum ad quod nullus audeat adspirare, ibi
concessum quid debeat mens deo placitura pr•sumere. Quotiens universalis poscit religionis [c] causa ad
concilium te cuncti fratres evocante conveniant. Et si quos eorum spatialis negotii pulsat intentio, iurgia inter eos
oborta compesce discussa sacris legibus determinando certamina. Quicquid autem illis pro fide et veteribus
constitutis vel provida dispositione precipies, vel person• nostr• auctoritate formabis, totum ad scientiam nostram
instructe relationis vel attestatione perveniat, ut nostrae animus offitii caritate dati, et tuus securitate perfruatur
accepti. Deus te incolumem custodiat frater karissime. I. H.

478

