XXXIII [k].
Avaritia, radix est cunctorum malorum, cuius sitis etiam sacerdotum mentes optinet. Multi fidelium in amore
Christi et martyrum, in parroechiis episcoporum basilicas construunt, oblationes sanctas tribuunt, sacerdotes
haec auferunt, atque in usus suos convertunt. Inde est quod cultores sacrorum deficiunt, dum stipendia sua
perdunt, inde labentium basilicarum [l] ruinae non reparantur, quia avaritia sacerdotali omnia auferuntur. Pro
qua re constitutum est a praesenti concilio, episcopos ita dioceses suas regere, ut nihil ex earum iure praesumant
auferre. Sed iuxta priorum auctoritatem conciliorum, tam de oblationibus quam de tributis ac frugibus tertiam
consequantur. Quod si amplius quippiam ab eis praesumptum extiterit, per concilium restauretur appellantibus,
aut ipsis conditoribus, aut certe propinquis eorum si iam illi a [m] saeculo discesserunt. Noverint autem
conditores basilicarum in rebus quas eisdem ecclesiis conferunt, nullam potestatem habere, sed iuxta canonum
instituta, sicut ecclesia ita et dos eius ad ordinationem episcopi pertineat.
XXXIIII [n].
Quicumque episcopus alterius episcopi diocesim per XXX annos sine aliqua interpellatione possederit, quia
secundum ius legis, eius videtur esse diocesis, admittenda non est contra eum actio reposcendi, sed hoc intra
unam parrochiam, extra vero nullo modo ne dum diocesis defenditur, provintiarum termini confundantur.
XXXV [o].
Sicut diocesim alienam trigennalis possessio tollit, ita territorii conventum non admittit. Ideoque basilicae quae
nov• condit• fuerint, ad eum procul dubio episcopum pertinebunt cuius conventus esse constiterit.
XXXVI [p].
Episcopum per cunctas dioceses parrochiasque suas, per singulos annos ire oportet, ut exquirat quid unaquaeque
basilica in reparationem sui indiget. Quod si ipse aut languore detentus, aut aliis occupationibus implicatus id
explere nequiverit, presbiteros probabiles aut diacones mittat, qui et reditus basilicarum, et reparationes, et
ministrantium vitam inquirant.
XXXVII [q].
Quicumque episcopi suffragio cuiuslibet aliquid ecclesiasticae utilitatis providerint, et pro eo quodcumque
commodum in remunerationem promiserint, promissi solutionem eos exsolvere oportebit. Ita ||fol. 75va|| ut id [r]
ad [s] concilium conprovinciale deferatur, ut eorum coniventia [t] confirmetur. Quia sicut Paulus ait: Dignus est
operarius mercede suam.
XXXVIII [u].
Prebendum est a sacerdotibus vitae solatium indigentibus, et maxime his quibus restituenda vicissitudo est.
Quicumque ergo fidelium de facultatibus suis ecclesiae aliquid devotione propria contulerint, si forte ipsi aut filii
eorum redacti fuerint ad inopiam, ab eadem ecclesia suffragium vitae pro temporis usu percipiant. Si enim
clericis vel monachis seu peregrinis aut quamlibet necessitatem sustinentibus pro solo religionis intuitu in usum
res ecclesiasticae largiuntur, quanto magis consulendum est quibus retributio iusta debetur.
XXXVIIII [v].
Nonnulli diacones in tantam [w] erumpunt superbiam ut sese presbiteris anteponant, atque in primo choro ipsi
priores stare praesumant, presbiteris in secundo choro constitutis, ergo ut sublimiores sibi [x] presbiteros
agnoscant, tam hi quam illi in utroque choro consistant.
XL [y].
Si oraria duo nec episcopo induere quidem [z] licet nec presbitero, utique multo minus diacono qui minister
eorum est. Unum igitur orarium oportet levitam gestare in sinistro humero, propter quod orat id est praedicat.
Dexteram autem partem oportet habere liberam, ut expeditus [a] ad ministerium sacerdotale discurrat. Caveant
igitur amodo levitae geminum uti orarium, sed unum tantum et purum, nec ullis coloribus aut auro ornatum.
XLI [b].
Omnes clericos vel lectores sicut levitae et sacerdotes detonso superius toto capite inferius solam circuli coronam
relinquant. Non sicut hucusque in Gallitiae partibus facere lectores videntur, qui prolixis ut laici [c] comis in
solo capitis apice modicum circulum tondunt. Ritus enim iste in Spaniis hucusque hereticorum fuit. Unde oportet
ut pro amputando ab ecclesiis scandalo, hoc signum dedecoris auferatur, et sit una tonsura vel habitus, sicut
totius Spaniae est usus, qui autem hoc non custodierit fidei catholicae, reus erit.
XLII [d].

218

