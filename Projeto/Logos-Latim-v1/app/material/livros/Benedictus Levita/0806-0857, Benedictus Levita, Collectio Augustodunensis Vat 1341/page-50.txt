religione, deo acceptissimam dicimus, et renuntiationem saecularium negotiorum atque actuum cum humilitate
adprobanda laudamus, et nuptiarum vinculum quod secundum castitatem secum perdurat honoramus, et divites
cum iustitia et operibus bonis non abicimus, et parsimoniam cum veste humili non reprobamus, sicut etiam
ornatum praeter corporis diligentiam infucatum laudamus. Dissolutos autem et fractos in vestibus incessus non
recipimus, et domos dei honoramus, et conventus qui in his fiunt, tamquam sanctos et utiles recipimus, privatim
[q] in privatis domibus non concludentes, et omnem locum in nomine dei aedificatum honoramus, et
congregationem in ecclesia factam ad utilitatem communem recipimus, et bona opera quae supra vires in fratres
pauperes exercentur secundum ecclesiasticas traditiones beatificamus, et omnia quae conveniunt traditionibus
apostolicis et sanctarum scripturarum praeceptis, in eclesia fieri exoptamus.
EXPLICIT GANGRENSE CONCILIUM, POST NICEAM SYNODUM EDITUM.

50

