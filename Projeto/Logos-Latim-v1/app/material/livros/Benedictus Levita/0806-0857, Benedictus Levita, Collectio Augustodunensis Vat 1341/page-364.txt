7.32

ITEM LEONIS PAPAE AD THEODOSIUM AUGUSTUM

LXVII. ITEM LEONIS PAPAE AD THEODOSIUM AUGUSTUM, UBI SCRIBIT UT ID QUOD DE
INCARNATIONE FILII DEI AB ANATOLIO CONSTANTINOPOLITANO EPISCOPO PREDICATUR
AGNOSCAT, ET UNIVERSALE CONCILIUM IN ITALIA FIAT.
||fol. 144vb||
Leo episcopus, Teodosio augusto. Omnibus quidem vestr• pietatis epistolis inter eas sollicitudines quas pro fide
patimur spe [a] securitatis nobis maximam prestitistis, Nicenum commendando concilium, adeo ut ab illo sicut
s•pe iam scribitis non patiamini sacerdotes domini deviare. Sed ne aliquid in praeputium catholic• defensionis
viderer egisse, de ordinatione eius qui Constantinopolitan• coepit ecclesi• praesidere, nihil interim in alterutram
partem tibi rescribendum putavi. Non dilectionem negans, sed manifestationem catholic• veritatis expectans.
Quod aequanimiter ferat obsecro vestra clementia, ut cum talem se erga fidem catholicam qualem cupimus
approbarit, de sinceritate ipsius copiosius et securius gaudeamus. Ne vero aliqua illum de nostro animo mordeat
sinistra suspitio, occasionem [b] totius difficultatis amoveo, ne aliquid exigo quod aut arduum videatur aut
dubium, sed ad id quod nullus catholicorum refutet invito. Noti enim sunt per universum mundum atque
manifesti qui ante nos sive Greca sive Latina lingua in catholic• veritatis praedicatione fulserunt. [c] Ad quorum
scientiam atque doctrinam quidam etiam nostr• aetatis accedunt, de quorum scriptis par et multiplex profertur
instructio, quae sicut Nestorianam heresim destruxit, ita etiam hunc qui nunc repullulat abscidit errorem. Relega
itaque sollicite qu• a sanctis patribus incarnationis dominic• fide fuerit custodita, semperque similiter praedicata,
et cum sanct• memori• Cirilli Alexandrini episcopi epistolam qua Nestorium corrigere et sanare voluit pravas
predicationes ipsius arguens et evidentius fidem Nic• [d] definitionis exponens, quamque ab eo missam
apostolic• sedis scrinia susceperunt, previdentium sensui prospexerit consonantem Ephesin• etiam sinodi gesta
recenseat quibus contra Nestorii impietatem [e] a sanct• memori• Cirillo inserta et allegata sunt de incarnatione
domini catholicorum testimonia sacerdotum. Non aspernetur etiam meam epistolam recensere, quam pietati
patrum per omnia concordari repperiet [f] . Cumque a se hoc quod eidem profuturum sit expeti desiderarique
cognoverit, catholicorum sententiis toto corde consentiat. Ita ut sinceram communis fidei professionem
absolutissima subscriptione coram omni clero et universa plebe declaret, apostolic• sedi et universis domini
sacerdotibus atque ecclesiis publicandam, ut pacificato per unam fidem mundo, possimus omnes dicere quod
angeli nato de Maria virgine salvatore cecinerunt: Gloria ||fol. 145ra|| in excelsis deo et in terra pax hominibus
bon• voluntatis. Quia vero et nos et beati patres nostri quorum doctrinam et veneramur et sequimur in unius fidei
concordia sumus, sicut provintiarum omnium protestantur antistites, agat clementi• vestr• devotissima fides, ut
quam primum ad nos Constantinopolitani episcopi, qualia debentur probati et catholici sacerdotis scripta
perveniant, aperte scilicet atque lucide protestantis quod si quis de incarnatione verbi dei aliud quid credat aut
asserat quam catholicorum omnium et mea professio protestatur. Hunc sua communione secernat ut eius
fraternam in Christo caritatem merito possimus intendere. Ut autem salutaribus curis velotior pleniorquae
auxiliante domino per vestro [g] clementiae fidem prestetur effectus ad pietatem vestram fratres et coepiscopos
meos Sabundium et Asterium, sed et Basilium et Senatorem presbiteros quorum mihi devotio est probata direxi.
Per quos quae nostr• forma sit fidei manifestatis instructionibus quas misimus positis dignanter agnoscere. Ut si
Constantinopolitanus antistis in eandem confessionem toto corde consentit, securi ut dignum est de ecclesiastica
pace l•temur, neque aliquid residere videatur ambiguum, ut de superfluis forsitan suspitionibus laboremus. Sin
vero aliqui a puritate nostr• fidei atque patrum auctoritate dissentiunt, concilium universale intra Italiam sicut
sinodus qu• ob hanc causam Roma convenerat mecum petit, clementia vestra concedat. Ut in unum
convenientibus his qui aut ignorantia aut errore prolapsi sunt, correctionis remediis consulatur. Ne cuiquam ultra
sit liberum ita Nicen• sinodi facere mentionem, ut eius fidei inveniatur esse contrarius. Quoniam univers•
ecclesi• et vestro imperio profuturum est, si unus deus una fides unum sacramentum salutis human• una totius
mundi confessione teneatur. Data XVII KL AUG, Valentiniano vv cc cons era q supra.

364

