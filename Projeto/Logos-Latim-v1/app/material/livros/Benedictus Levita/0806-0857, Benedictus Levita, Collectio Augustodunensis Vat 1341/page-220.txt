LIIII [x].
Hi qui in discrimine constituti paenitentiam accipiunt nulla manifesta scelera confitentes sed tantum se
peccatores esse praedicantes, huiusmodi si revaluerint [y] , possunt etiam pro morum probitatem ad gradus
ecclesiasticos pervenire, qui vero ita paenitentiam accipiunt ut aliquod mortale peccatum perpetrasse publice
fateantur, ad clerum vel honores ecclesiasticos pervenire nullatenus poterunt, quia se confessione propria
notaverunt.
LV [z].
Quicumque ex saecularibus accipientes paenitentiam totunderunt se, et rursus praevaricantes laici effecti sunt,
conprehensi ab episcopo suo ad paenitentiam ex qua recesserunt revocentur. Quod si aliqui per potentiam
inrevocabiles sunt, nec admoniti revertuntur, vere ut apostata coram ecclesia anathe||fol. 76rb||matis sententia
condempnentur. Non aliter et hi qui detonsi [a] a parentibus fuerint, aut sponte sua amissis parentibus seipsos
religioni devoverunt, et postea habitum saecularem sumpserunt, et idem a sacerdote conpraehensi ad cultum
religionis acta prius paenitentia revocentur. Quod si reverti nolunt [b] velut apostatâ€¢ [c] , anathematis sententia
subiciantur. Quae forma servabitur etiam in viduis virginibusque sacris, ac penitentibus feminis quae
sanctimonialem habitum induerunt, et postea aut vestem mutaverunt, aut ad nuptias transierunt.
LVI [d].
Duo sunt genera viduarum, saeculares et sanctimoniales. Saeculares viduae sunt, quae adhuc disponentes nubere
laicalem habitum non deposuerunt. Sanctimoniales sunt quae iam mutato habitu saeculari sub religioso cultu in
conspectu sacerdotis vel ecclesiae apparuerunt. Hae si ad nuptias transierint, iuxta apostolum non sine
damnatione erunt, quia se primum deo voventes postea castitatis propositum abiecerunt.
LVII [e].
De Iudeis autem praecepit sancta synodus, nemini deinceps ad credendum vim inferre. Cui enim vult deus
miseretur, et quem vult indurat. Non enim tales inviti salvandi sunt, sed volentes ut integra sit forma iustitiae.
Sicut enim homo propria arbitrii voluntate serpenti oboediens periit, sic vocante se gratia dei propriae mentis
conversione homo quisque credendo salvatur. Ergo non vi sed libera arbitrii facultate ut convertantur suadendi
sunt non potius impellendi. Qui autem iam pridem ad christianitatem coacti sunt, sicut factum est temporibus
religiosissimi principis [f] Sisebuti quia iam constat eos sacramentis divinis adsociatos, et baptismi gratiam
suscepisse, et chrismate unctos esse, et corporis domini et sanguinis extitisse [g] participes, oportet ut fidem
etiam quam vi vel necessitate susceperunt tenere cogantur, ne nomen domini blasphemetur, et fides quam
susceperunt, vilis ac contemptibilis habeatur.
LVIII [h].
Tanta est quorundam cupiditas, ut quidam eam appetentes iuxta quod ait apostolus etiam a fide erraverint. Multi
quippe hucusque ex sacerdotibus atque laicis ||fol. 76va|| accipientes a Iudeis munera perfidiam eorum patrocinio
suo fovent [i] . Qui non inmerito ex corpore Antichristi esse noscuntur, quia contra Christum faciunt. Quicumque
igitur deinceps episcopus sive clericus sive saecularis illis contra fidem christianam suffragium vel munere vel
favore prestiterit, aut propter aetatem, vere ut profanus et sacrilegus anathema effectus, ab ecclesia catholica, et
regno dei efficiatur extraneus. Quia dignum est ut a corpore Christi separetur, qui inimicis Christi patronus
efficitur.
LVIIII [k].
Plerique qui ex Iudeis dudum ad christianam fidem promoti sunt, nunc blasphemantes Christo, non solum
Iudaicos ritus perpetrasse noscuntur, sed etiam abominandas circumcisiones exercere presumpserunt. De quibus
consultu piissimi ac religiosissimi domini nostri Sisenandi regis, hoc sanctum decrevit concilium, ut huiusmodi
transgressores pontificali auctoritate correcti ad cultum christiani dogmatis revocentur. Ut quos voluntas propria
non emendat, animadversio sacerdotalis coerceat. Eos autem quos circumciderunt, si filii eorum sunt a parentum
consortio separentur, si servi pro iniuria corporis sui libertati tradantur.
LX [l].
Iudeorum filios vel filias ne parentum ultra involvantur erroribus ab eorum consortio separari decernimus.
Deputatos aut monasteriis aut christianis viris ac mulieribus deum timentibus ut sub eorum conversatione,
cultum fidei discant, atque in melius instituti, tam in moribus quam in fide proficiant.
LXI [m].
Iudei baptizati, si postea prevaricantes [n] in Christum qualibet poena damnati extiterint, a rebus eorum fideles
filios excludi non oportebit. Quia scriptum est: Filius non portabit patris iniquitatem.

220

