7.27

ITEM EPISTOLA PAPAE LEONIS AD EFESINAM SINODUM

LXII. ITEM EPISTOLA PAPAE LEONIS AD EFESSIANAM SINODUM IN QUA PROVOCAT
CONGREGATOS EPISCOPOS EUTICETIS BLASPHEMIAS CONDEMPNARE.
LEO EPISCOPUS, SANCTAE SINODO QUAE APUD Efesum [a] convenit. Religiosa clementissimi principis
fides, sciens ad suam gloriam maxime pertinere si intra ecclesiam catholicam nullius erroris germen exsurgeret,
hanc reverentiam divinis detulit institutis, ut ad sanct• dispositionis effectum auctoritatem apostolic• sedis
adhiberet. Tamquam ab ipso beatissimo Petro cuperet declarari, quid in eius confessione laudatum sit quando
dicente domino: Quem me esse dicunt homines filium hominis, varias quidem diversorum opiniones discipuli
memorarunt. Sed cum ab eis quid ipsi crederent qu•reretur, princeps apostolorum plenitudinem fidei brevi
sermone complexus: Tu es inquit Christus filius dei vivi. Hoc est tu qui vere es filius hominis, idem vere es filius
dei vivi. Tu inquam verus in deitate, verus in carne. Et sub gemin• proprietate [b] natur• utrumque unus. Quod si
Eutices intellegenter ac vivaciter crederet, nequaquam ab huius fidei tramite deviaret. Propter quam ei
respondetur a domino: Beatus es Symon Bariona, quia caro et sanguis non revelavit tibi, sed pater meus qui in
c•lis est. Et ego tibi dico: Quia tu es Petrus, et super hanc petram aedificabo ecclesiam meam, et port• inferi non
praevalebunt adversus eam. Nimis autem a compage huius aedificationis alienus est, qui et beati Petri
confessionem non capit, et Christi evangelio contradicit. Ostendens se nullum umquam studium cognoscend•
veritatis habuisse, et superflue honorabilem visum qui nulla maturitate cordis ornabat caniciem senectutis.
Verum quia etiam talium non est neglegenda curatio, et pie ac religiose christianissimus [c] imperator haberi
voluit episcopale concilium, ut pleniore ||fol. 143rb|| iuditio omnis possit error aboleri, fratres nostros Iulianum
episcopum, Renatum presbiterum, et filium meum Ilarum diaconum, cum hisque Dulcitium notarium probat•
nobis fidei misi, qui vice mea sancto conventui vestrae fraternitatis intersit, et communi vobiscum sentencia qu•
sint domino placitura constituant. Hoc est in primitus pestifero errore dampnato, etiam de ipsius qui imprudenter
erravit restitutione tractetur, si tamen doctrinam veritatis amplectens, sensus hereticos quibus imperitia eius
fuerat inretita, plene aperteque propria voce et subscriptione damnaverit. Quod etiam in libello quem ad nos
miserat est professus, spondens per omniam nostram secuturum se esse sententiam. Acceptis autem fratris et
coepiscopi nostri Flaviani litteris plenius ad eum de is qu• ad nos videtur retulisse rescripsimus, ut abolito hoc
qui natus videbatur errore, in laudem et gloriam per totum mundum una sit fides et una eademque confessio, et in
nomine Iesu omne genu flectatur, celestium terrestrium et infernorum, et omnis lingua, quia dominus noster
Iesus Christus in gloria est dei patris. Data iđ iunias Asterio et Protogenis viris clarissimis, •ra qua supra.

359

