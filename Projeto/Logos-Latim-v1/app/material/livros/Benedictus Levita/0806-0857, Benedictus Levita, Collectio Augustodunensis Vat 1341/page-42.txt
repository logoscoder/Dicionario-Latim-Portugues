conversionis suae consilium capientes, placuit eos usque ad magnum diem inter audientes suscipi. Paenitentiam
autem agere triennio, et post annos duos alios, sine oblatione communicare, et ita demum sex annis completis ad
perfectum pervenire. Quod si aliqui ante hoc concilium suscepti sunt ad poenitentiam, ex illo tempore
imputabitur eis, initium sexennii constituti. Quod si alicui horum quodlibet mortis periculum aut ex egritudine,
aut ex aliqua causa acciderit, his communionem propter viaticum suum non negari.

VII. DE HIS QUI FREQUENTER IDOLIS IMMOLAVERUNT.
De his qui festis diebus paganorum in remotis eorum locis conviviis interfuerunt, et suas nihilominus [g] epulas
ibidem portaverunt, atque comederunt, placuit ut post biennii poenitentiam suscipiantur. Ita tamen utrum aut cum
oblatione recipiendi sint an ad solam communionem admitti debeant, unusquisque episcoporum examinet vitam
eorum et praeterita ac praesentia habita consideratione perpendat.

VIII. DE HIS QUI VI COACTI IDOLIS IMMOLAVERUNT.
Hi autem qui secundo et tertio sacrificaverunt vim coacti, quattuor annis sese ad poenitentiam submittant.
Duobus autem aliis sine oblatione communicent, septimo anno, perfectionem recepturi communionis.

VIIII. DE HIS QUI ET ALIIS SACRIFICANDI CAUSAM ATTULERUNT.
Quotquot autem non solum a fide dominica deviaverunt, ||fol. 11vb|| sed etiam insurrexerunt in alios et fratribus
persuaserunt et rei facti sunt persuasionis, hi per triennium quidem inter caticuminos habeantur. Per aliud autem
sexennium, poenitentiae recipiant locum, alio [h] vero anno, id est decimo, communionem sine oblatione
recipiant, ut completo decennio perfectione fruantur. Ideo [i] autem ipso tempore, etiam vita eorum et
conversatio consideranda est.

X. DE DIACONIBUS.
Diaconi [k] quicumque cum ordinantur si in ipsa ordinatione protestati sunt dicentes, velle se habere uxores nec
posse se continere, hi postea si ad nuptias venerint, maneant in ministerio, propterea quod his episcopus
licentiam dederit. Quicumque sane tacuerunt et susceperunt manus impositionem professi continentiam [l] , si
postea ad nuptias convenerint, a ministerio cessare debebunt.

XI. DE DISPONSATIS PUELLIS ET AB ALIIS CORRUPTIS.
Desponsatas puellas et postea ab aliis corruptas, placuit erui et his reddi, quibus fuerant disponsatae, etiam si eis
a raptoribus florem pudoris amisisse constiterit.

XII. DE HIS QUI ANTE BAPTISMUM SACRIFICAVERUNT IDOLIS.
Eos qui ante baptismum sacrificaverunt, et postea baptismum consecuti sunt placuit ad ordinem promoveri,
tamquam ab omni crimine lavacri salutaris sanctificatione purgatos.

XIII. DE CHOREPISCOPIS.
Vicariis episcoporum, quos Greci chorepiscopos vocant, non licere vel presbiteros vel diaconos ordinare. Sed
nec presbiteris civitatis sine episcopi precepto aliquid imperare, nec sine auctoritate litterarum eius in unaquaque
parrochia aliquid agere.

XIIII. DE PRESTERIS [m] A CARNE SE ABSTINENTIBUS.
De his qui in clero sunt presbiteri vel diaconi et abstinent se a carnibus, hoc placuit statui ut non eas tamquam
inmundas contempnant, sed contingant. A quibus quidem qui se abstinere volunt, habeant potestatem. Ita tamen
ut si quando cum holeribus coquntur eadem tanquam [n] carnibus polluta non iudicent, sed ex his cibum
adsumant, quamvis a carnibus se abstineant. Quod si in tantum eas inmundas et abominabiles iudicaverint, ut nec
holera, quae cum carnibus coquuntur aestiment comedenda, tamquam ||fol. 12ra|| non consentientes huic
regulae, cessare eos oportet a ministerio et ordine suo. Si quis autem huic regulâ€¢ monitus non oboedierit, sed
carnes ut dictum est inmundas et abominandas existimaverit, cessare debet ab ordine suo.
XV. NON DEBERE PRESBITEROS ECCLESIASTICA IURA VENDERE.
Si qua de rebus ecclesiae cum episcopus non est presbiteri vendiderint, placuit rescisso contractu ad ius
ecclesiasticum revocari. In iudicio autem erit episcopi constitutum, si pretium debeat recipi necne. Propter quod
saepe contingit distractarum rerum reditus, ampliorem summam pro accepto pretio reddi.

XVI. DE HIS QUI INRATIONABILITER VIXERUNT.
In hoc titulo Greca verba haec sunt:

[o] , quae nos Latine possumus dicere: De his qui inrationabiliter versati

42

