7.69

EPISTOLA CAELESTINI PAPAE AD EPISCOPOS GALLIAE

XXXIIII. EPISTOLA CAELESTINI PAPAE AD EPISCOPOS GALLIAE.
TITULI INCIPIUNT.
I. De Prospero et Hilario qui quosdam Galliae presbiteros accusant, Pelagii sectatores.
II. De sancto Augustino mira laudis assertio.
III. Preteritorum sedis apostolicae episcoporum auctoritas de gratia dei.
IIII. Quod Adam omnes homines laeserit, nec quemquam nisi Christi gratia posse salvari.
V. Quod nemo sit bonus suis viribus, nisi participatione eius qui solus est bonus.
VI. Quod nisi gratia dei continua iuvemur, insidias diaboli devitare non possumus.
VII. Quod per Christum libero bene utamur arbitrio.
VIII. Quod omnia sanctorum merita dona sint dei.
VIIII. Quod omnis sancta cogitatio et motus piae voluntatis ex deo sit.
X. Quod gratia dei non solum peccata dimittat, sed etiam adiuvet, ne comitantur [a] et prestat ut lex
impleatur, non sicut ait Pelagius facile quasi sine dei gratia difficilius possit impleri.
XI. Quod praeter statuta sedis apostolic•, omnes orationes ecclesi• Christi gratiam resonant qua genus
reparatur humanum et ab aeterna dampnatione reducitur.
XII. Quod gratiam dei etiam baptizandorum testatur instituta purgatio cum exorcismis et
insufflationibus spiritus ab eis expelluntur immundi.
XIII. Quod profundiores questiones ne contempnend• sint nec p•nitus asserende.
DILECTISSIMIS FRATRIBUS, VENERIO, Marino, Leontio, Auxonio [b] , Archadio, Sillutio, et ceteris
Galliarum episcopis, Caelestinus. Apostolici verba pr•cepta sunt apud Iud•os atque gentiles sine offen ||fol.
157ra||sione nos esse debere, hoc quisquis christanus est tota animi virtute custodit. Quod cum ita sit, non parum
periculi illi manere poterit ante deum, qui hoc detrectat etiam fidelibus exhibere. Nam qualiter nos qui neminem
perire volumus ista contristent qu• auctoribus christanis percellunt animos christianos? Dominicus in evangelio
sermo testatur. Ait enim ipse salvator: Quod expediat scandalizanti unum de pusillis in maris profundum
demergi. Ideo quae sit eius iam poena queramus, cui tale supplicium legimus expedire.
I. DE PROSPERO, ET HILARIO, QUI QUOSDAM GALLIAE PRESBITEROS ACCUSANT PELAGII
SECTATORES.
Filii nostri pr•sentes Prosper et Hilarius quorum circa deum nostrum sollicitudo laudanda est, tantum nescio
quibus presbiteris illic licere qui dissensioni ecclesiarum studeant, sunt apud nos prosecuti, ut indisciplinatas
quaestiones, vocantes in medium pertinaciter eos dicant praedicare adversantia veritatis. Sed vestrae dilectioni
iustius imputamus quando illi supra vos habent copiam disputandi. Legimus supra magistrum non esse
discipulum, hoc est non sibi debere quemquam ad iniuriam doctorum vindicare doctrinam. Nam et hos ipsos a
deo nostro positos novimus ad docendum, cum sit docente apostolo eis tertius locus intra ecclesiam deputandus.
Quid illic spetiei [c] est, ubi magistris tacentibus hi loquuntur? Qui si ita [d] est, eorum discipuli non fuerunt.
Timeo [e] ne conivere [f] sit hoc tacere, timeo ne magis ipsi loquantur qui permittunt illis taliter loqui. In talibus
causis non caret suspitione taciturnitas, quia occurreret veritas, si falsitas displiceret. Merito namque causa nos
respicit, si silentio faveamus errori. Ergo corripiantur huiusmodi, non sit his liberum habere pro voluntate
sermonem. Desinat si ita res sunt incessere novitas vetustatem. Desinat ecclesiarum quietem inquietudo turbare.

408

