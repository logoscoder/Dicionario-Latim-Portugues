7.42

EIUSDEM LEONIS AD MARTIANUM AUGUSTUM

LXVII. EIUSDEM LEONIS AD MARTIANUM AUGUSTUM, UBI DE EIUS GRATULATUR FIDE
QUAE
IN
CALCIDONENSE
CONCILIO
GESTA
EST,
ET
DE
ANATOLIO
CONSTANTINOPOLITANO EPISCOPO, QUI IN EODEM CONCILIO ALEXANDRINAM ET
ANTIOCHENAM ECCLESIAS CONTRA CONSTITUTA PER AMBITUM SIBI VOLUIT
SUBIUGARE.
LEO EPISCOPUS, MARTIANO AUGUSTO. MAGNO munere misericordiae dei totius ecclesi• catholicae
multiplicata sunt, cum sancto et glorioso clementi• vestro studio pernitiosissimus error extinctus est. Ut labor
noster citius ad desiderandum perveniret effectum quam deo servans principatum et fidem et potestatem iuvisset.
Quia etsi in virtute spiritus sancti inter quaslibet dissensiones per sedis apostolic• famulatum evangelii erat
defendenda libertas manifestatior tamen apparuit gratia dei qu• prestitit mundo, ut in victoria veritatis auctores
tantum violat• fidei deperirent, et sua integritas ecclesi• redderetur. Bellum igitur quod pacis nostr• inimicus
excitaverat adeo feliciter dextera domini pugnante confectum est, ut triumphante Christo omnium sacerdotum
esset una victoria, et coruscante lumine veritatis, sole [a] erroris tenebr• cum suis assertoribus pellerentur. Nam
sicut in ipsa domini resurrectione credenda ad corroboranda initia fidei multum securitatis accessit, quod quidam
apostoli de corporea domini Iesu Christi veritate dubitarunt. Et visu atque contactu fixuram clavorum et vulnera
perscrutando ambiguitatem cunctis dum ambigunt abstulerunt. Ita nunc quoque dum aliquorum infidelitas
confortatur omnium h•sitantium corda confirmata sunt. Et profecit universis ad inluminationem quod quibusdam
intulit c•citatem. In quo opere digne et iuste exultet vestra clementia, qu• fideliter proprie qu• prospexit ut
natalibus eccles•, diabolic• insidie non ||fol. 148va|| nocerent, sed ad propitiandum deum efficatiora ubique
offerrentur holocausta, quando per mediatorem dei et hominum, hominem Christum Iesum eadem confessio
plebium eadem sacerdotum eadem esset et regum gloriosissime fili et clementissime auguste.
His autem propter quae tanta facta est congregatio sacerdotum, bono et optali [b] fine completas [c] , miror et
doleo quod pacem universalis ecclesi• divinitus reformatam ambitionis rursus spiritus inquietat. Quamvis enim
necessarie frater meus Anatholius consuluisse videatur, ut ordinatorum suorum errorem deserens, in assensum
catholic• fidei salubri correctione transiret, custodire tamen debuit ut quod nostro beneficio noscitur consecutus,
nullius cupiditatis pravitate turbaret. Nos enim vestr• fidei et interventionis habentes intuitum, cum secundum
su• consecrationis auctores, eius initia titubarent, benigniores circa ipsum quam iustiores esse voluimus. Quod
perturbationes omnes qu• operante diabolo fuerant excitat• adhibitis remediis leniremus, que illum modestum
magis quam immoderatum facere debuerunt. Qui etiam si precipuis meritis optimoque iuditio legitime fuisset ac
sollempniter ordinatus, contra reverentiam tamen canonum paternorum, contra statuta spiritus sancti, contra
antiquitatis exempla, nullis posset suffragiis. Apud christianum et vere religiosum vereque ortodoxum principem
loquor, multum Anatholius episcopus proprio detrahit merito, si inlicito crescere optat augmento. Habeat sicut
optamus Constantinopolitana civitas gloriam suam, et protegente dei dextera diuturno clementi• vestr• fruatur
imperio. Alia tamen ratio est rerum s•cularium, alia divinarum. Nec preter illam petram quam dominus in
fundamento posuit, stabilis erit ulla constructio, sed propria perdit qui indebita concupiscit. Satis sit predicto
quod vestr• piaetatis [d] auxilio et mei favoris assensu episcopatum tant• urbis optinuit. Non dignetur regiam
civitatem quam apostolicam facere non potest sedem, nec ullo modo speret quod per aliorum possit offensiones
augeri. Privilegia enim ecclesiarum, sanctorum patrum canonibus instituta et venerabilis Nicen• synodi fixa
decretis, nulla possunt improbitate convelli, nulla novitate mutari. In quo opere auxiliante Christo fideliter
exsequendo, necesse est ||fol. 148vb|| me perseverantem exhibere famulatum. Quoniam dispensatio mihi credita
est, et ad meum tendit reatum si paternarum regul• sanctionum quae in synodo Nicena ad totius ecclesi• regimen
spiritu dei instruente sunt condit• quod absit me conhibente [e] violentur. Et maior sit apud me unius fratris
voluntas, quam univers• domus domini communis utilitas. Et ideo sciens gloriosam clementiam vestram
ecclesiastic• studere concordi•, et his qu• pacific• congruunt unitati piissimum prestare consensum, precor et
sedula suggestione vos obsecro, ut ausus inprobos unitati christian• pacique contrarios ab omni pietatis vestr•
abdicetis assensu, et fratris mei Anatholii nocituram ipsi si persteterit cupiditatem salubriter comprimatis. Ne ea
qu• vestr• glori• atque temporibus inimica sunt cupiens maior suis velit esse prioribus liberumque illi sit quantis
potuerit splendere virtutibus. Quarum non aliter particeps [f] erit nisi caritate magis voluerit ornari, quam
ambitione distendi. Hanc autem inprobi desiderii conceptionem, numquam quidem debuit intra cordis sui
recipere secretum, sed cum illi karissimi fratres et coepiscopi mei qui vice mea aderant [g] obviarent, ut ab
inlicito appetitu ex eorum saltim contradictione [h] cessaret, nam et vestr• pietatis apices et ipsius scripta
declarant, legatos sedis apostolic• sicut oportuit contradictione iustissima restitisse [i] , ut inexcusabilior esset
praesumptio qu• se nec increpata cohiberet. Unde quia convenit fidei vestr• vel glori•, ut sicut heresis deo per

375

