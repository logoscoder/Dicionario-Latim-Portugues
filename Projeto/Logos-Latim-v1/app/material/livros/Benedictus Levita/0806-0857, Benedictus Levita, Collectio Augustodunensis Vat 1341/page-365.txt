7.33

ITEM LEONIS AD PULCHERIAM AUGUSTAM

LX. [a] LXVIII. ITEM LEONIS AD PULCHERIAM AGUSTAM PRO HIS QU• SUPERIUS A
TEODOSIO AUGUSTO POSTULAVIT.
LEO EPISCOPUS PULCHERIAE AUGUSTAE. Gaudeo fidei clementi• vestre, quod religiosum studium
dignanter impenditis, ut pax ecclesiastica renovetur, qu• quorundam dissensionibus videatur esse turbata.
Debetur enim hoc vestr• spetialiter gloriae, ut ablatis omnibus scandalis qu• ||fol. 145rb|| contra catholicam
fidem inimicus exstruxerat, una eademque sit per totum mundum confessio veritatis. Quae facilius certiusque
reparabitur, si pravorum sensuum nulla semina nulla vestigia relinquantur. Quod tamen mearum partium est,
praeterire non debeo. Ut scilicetq [b] de incarnatione filii dei a Constantinopolitano episcopo teneatur agnoscam,
presertim cum ordinatione ipsius plura praecesserunt. Talia qu• ad nos debuerit scripta dirigere, quae illum a
contagione huius qui nuper emersit erroris, alienum evidenter ostenderent. Opto itaque securam cum eo habere
concordiam, gratiamque illi fratern• caritatis impendere. Scribere ei interim distuli, non dilectionem negans, sed
manifestationem catholic• veritatis expectans. Simplex enim est absolutumque quod posco, ut remoto longarum
dispositionum labore, sanct• memori• Cirilli Alexandrin• ecclesi• episcopi, epistol• quam ipse ad Nestorium
miserat adquiescat. In qua et errorem Nestorii arguit, et fidem Nicen• definitionis exposuit, vel epistol• ei quae
ad sanct• recordationis Flavianum episcopum est directa consentiat. Quibus diligenter inspectis
Constantinopolitanus antistis, repudianda sibi qu• ausa est contra puram et singularem fidem imperita insipientia
definire, incunctanter agnoscat. Quia et mea et sanctorum patrum de incarnacione domini, concors per omnia et
una confessio est. Quam si quis •stimaverit non sequendam, ipse se a conpage catholic• unitatis abscidit. Cum
tamen nos ut in integrum omnia revocentur optemus. Ad effectum vero salubrium [c] dispositionum velotius
optinendum fratres et coepiscopos meos Sabundium et Asterium, sed et Basilium et Senatorem presbiteros
probatissimos viros misi, qui clementi• vestr• formam fidei quam secundum doctrinam venerabilium patrum
praedicamus offerrent, et remotis circumloquutionibus quibus obscurari veritas solet, quid de incarnatione filii
dei a totius orbis probatis sacerdotibus defensum fuisset [d] ostenderent. Quos post divinam gratiam sancto
vestrae pietatis [e] auxilio dignum est adiuvari, ne in totius ecclesie perturbationem imprudens procedat intentio.
Cum correctione adhita [f] omnes oporteat in unius confessionis redire concordiam a qua si forsitan ab aliquibus
discrepatur, universale concilium sacerdotum haberi intra Italiam clementia vestra adnitente iubeatur, quo remota
arte fallendi, tandem pateat quid altiore tractatu aut ||fol. 145va|| coerceri debeat aut sanari. Data XIII kl AUG,
Valentiniano AUG VI, et Abino vv cc consul era q s.

365

