nisi clericorum presentia [x] confirmetur.
XXIIII.
Sacerdote verbum in ecclesia faciente qui egressus de auditorio fuerit, excommunicetur.
XXV.
Dissidentes episcopos, si non timor dei, synodus reconciliet.
XXVI.
Studendum est episcopis ut dissidentes fratres sive clericos sive laicos ad pacem magis quam ad iudicium
cohortentur.
XXVII.
Ut episcopus de loco ignobili ad nobilem per ambitionem non transeat, nec quisquam inferioris ordinis clericus.
Sane si [y] pro utilitate ecclesiae faciendum poposcerit, decreto pro eo clericorum et laicorum episcopis
porrecto, in praesentiam synodi transferatur, nihilominus alio in loco eius episcopo subrogato, inferioris vero
gradus sacerdotes vel alii clerici concessione suorum episcoporum possunt ad alias ecclesias transmigrare.

XXVIII. ||fol. 36ra||
Irritam [z] esse iniustam episcoporum damnationem, idcirco a synodo retractandam.
XXVIIII.
Episcopus si clerico vel laico crimen inposuerit, deducatur ad probationem in synodum.
XXX.
Caveant iudices ecclesiae, ne absente eo cuius causa ventilatur sententiam proferant, quia irrita erit. Immo et
causam in synodo, pro facto dabunt.
XXXI.
Ut episcopus rebus ecclesiae, tamquam commendatis non tamquam propriis utatur.
XXXII.
Irrita erit episcoporum donatio vel venditio vel commutatio rei ecclesiastic• absque conhibentia et subscriptione
clericorum.
XXXIII.
Episcopi vel presbiteri si causa visitand• ecclesi• alterius episcopi ad ecclesiam veniant, et in gradu suo
suscipiantur, et tam ad verbum faciendum quam ad oblationem consecrandam [a] invitentur.
XXXIIII.
Ut episcopus in quolibet loco sedens stare presbiterum non patiatur.
XXXV.
Ut episcopus in ecclesia in consessu presbiterorum sublimior sedeat, intra domum vero collegam se
presbiterorum [b] esse cognoscat.
XXXVI.
Presbiteri qui per dioceses ecclesias regunt, non a quibuslibet episcopis sed a suis, nec per iuniorem clericum,
sed omni anno aut per seipsum aut per illum qui sacrarium tenet, ante paschae sollempnitatem chrisma petant.
XXXVII.
Ut diaconus ita se presbiteri, ut episcopi ministrum esse cognoscat.
XXXVIII.
Ut diaconus presente presbitero eucharistiam corporis Christi populo si necessitas cogit iussus eroget [c] .
XXXVIIII.
Ut diaconus quolibet loco iubente presbitero sedeat.
XL.

107

