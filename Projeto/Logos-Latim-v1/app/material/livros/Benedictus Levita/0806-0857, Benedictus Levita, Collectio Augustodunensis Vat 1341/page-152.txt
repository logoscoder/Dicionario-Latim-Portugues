5.8

CONCILIUM VASENSE

INCIPIT CONCILIUM VASENSE ERA EDITUM CCCCLXXX, INCIPIUNT TITULI PRAEFATI
CONCILII.

I. Ut Gallicani episcopi in Galliis non discutiantur.
II. De paenitentibus subito mortuis ut oblationes eorum recipiantur.
III. Ut alterius episcopi crisma nullus accipiat sed tamtummodo proprii.
IIII. Ut qui oblationes defunctorum retinent excommunicentur.
V. Ut qui sententiae [a] episcopi sui non acquiescit, recurrat ad synodum.
VI. Ut excommunicatus humiliet semetipsum ut festinius [b] reconcilietur.
VII. Ut accusatores [c] de levibus causis non audiantur, de criminalibus vero
discutiantur.
VIII. Ut episcopus alienum clericum peccantem redarguat [d].
VIIII. Ut qui expositum invenerit ecclesiam contestetur.
X. Ut qui preter constitutum expositum reposcit ut homicida habeatur.

||fol.

50va||
CONSTITUTIONES SYNODI TRACTATU HAbitae in civitate Vasensi apud episcopum Urbicium ecclesi•
catholicae temporibus Theodosii minoris, et Dioscori consulis sub die iduum novembrium.
I.
Placuit ut episcopi de Gallicanis provintiis venientes intra Gallias non discutiendos, sed solum sufficere, si nullus
communionem eis interdixerit. Quia inter circumhabitantes, ac sibi pene invicem notos, non tam testimonio
indigent probi, quam denotatione, et denuntiationibus depravati.
II.
Eorum qui paenitentia accepta in bono vitae cursu satisfactoria conpunctione viventes sine communione
inopinato, nonnumquam transitu in agris aut in itineribus praeveniuntur oblationem recipiendam, et eorum funera
ac deinceps memoriam ecclesiastico affectu prosequendam. Quia nefas est eorum commemorationes excludi a
salutaribus sacris, qui ad eadem sacra fideli [e] affectu contendentes, dum se diutius reos statuunt, indignos
salutiferis misteriis indicant, ac purgatiores restitui desiderant, ab his pro quibus sacramentorum viatico
intercipiuntur, quibus fortasse nec obsolutissimam reconciliationem sacerdos denegandam putasset.
III.
Per singula territoria presbiteri vel ministri ab episcopis, non prout libitum fuerit a vicinioribus, sed a suis
propriis per annos singulos petant chrisma, appropinquante sollempnitate paschali. Nec per quemcumque [f]
ecclesiasticum, sed si qua necessitas aut ministrorum occupatio est per subdiaconum. Quia inhonorum est
inferioribus summa committi. Obtimum [g] autem est ut ipse suscipiat qui in tradendo usurus est. Si quid autem
obstat saltim his cuius officii est sacrarium disponere et sacramenta suscipere.

IIII. UT QUI OBLATIONES DEFUNCTORUM RETINENT EXCOMMUNICENTUR.
Qui oblationes defunctorum retinent, et ecclesiis tradere demorantur, ut infideles sunt ab ecclesia abiciendi. Quia
usque ad exinanitionem fidei pervenire certum est, hanc pietatis divin• exacerbationem quia et fideles de corpore

152

