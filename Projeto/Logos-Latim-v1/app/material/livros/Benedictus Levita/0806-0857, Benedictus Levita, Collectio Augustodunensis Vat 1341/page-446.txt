7.88

ITEM EIUSDEM HILARI PAPE AD
PROVINTIAE EPISCOPOS

ASCANIUM ET AD UNIVERSOS TARRACONENSIS

LXXVII. ITEM EIUSDEM HILARI PAPE AD ASCANIUM ET AD UNIVERSOS TARRACONENSIS
PROVINTIAE EPISCOPOS.
I. Ut nullus sine consensu metropolitani episcopus ordinetur.
II. Ut nullus episcoporum relicta propria ecclesia ad aliam transeat.
III. Ut Hirineus remotus a Barcinomensi ad propria revertatur.
IIII. De removendis episcopis qui inlicite ordinati sunt et ne in una ecclesia duo episcopi habeantur.
V. De dampnatione Hirinei si ad suam ecclesiam non revertitur.
DILECTISSIMIS FRATRIBUS ASCARIO ET universis episcopis Tarraconensis provintiae Hilarus episcopus.
Postquam litteras vestrae dilectionis accepimus quibus praesumptiones Silvani episcopi Calacorrensium ecclesi•
retunde petistis, et rursum Barcilonensium queritis nimis inlicita vota firmari, honoratorum et possessorum,
Tiriasonensium, Castantensium, Calagorritanorum, Varegensium, Triciensium civitatis cum subscriptionibus
diversorum litteras nobis constat ingestas, per quas id quod de Silvano querela vestra depromserat excusabant,
sed repraehensione iustissima eorum parit [a] allegatio non carebat, quam preter conscientiam metropolitani
fratris et coepiscopi nostri Ascanii nonnullis civitatibus ordinatos claruit sacerdotes, unde quoniam quicquid ab
alterutra parte est indicatum, omni videmus perversitate confusum, temporum necessitate perspecta hac ratione
decernimus ad veniam pertinere quod gestum est, ut nihil deinceps contra pr•cepta beati apostoli, nihil contra
Nicenorum canonum constituta temptetur.
I.
HOC AUTEM PRIMUM IUXTA EORUNDEM fratrum regulas volumus custodiri, ut nullus praeter notitiam
atque consensum fratris Ascanii metropolitani aliquatenus consecretur antistes. Quia hoc vetus ordo tenuit, hoc
CCCXVIII sanctorum patrum definivit auctoritas. Cui quisquis obvias tetenderit manus, eorum se consortio
fateatur indignum quorum preceptionibus resultarit.
II.
IN QUORUM CONTUMELIAM SUPERBO SPIRITU etiam pars illa contempnitur, quae veretur ne quis relicta
ecclesia sua, ad alteram transire pr•sumat. Quod nimis improbe conhibentibus et ut doleatur gravius vobis
asserentibus Hirineus episcopus conatur admittere. Quod nostra auctoritate roborare cupitis, quos maxime de
rebus inlicitis magna indignatione probatis accendi. Lectis ergo in conventu fratrum quos natalis mei festivitas
congregarat litteris vestris quae de ordinandis episcopis ||fol. 172ra|| secundum statuta canonum vel de
pr•cessorum meorum decreta fuerit prolata sententia, gestorumque pariter direximus tenore discetis.
III.
UNDE REMOTO AB ECCLESIA BARCINOLENSI atque ad suam remisso Hireneo episcopo, sedatis per
sacerdotalem modestiam voluntatibus [b] quae per ignorantiam ecclesiasticarum legum desiderant, quod non
licet obtinere. Talis protinus de clero proprio Barcinolensibus episcopus ordinetur, qualem te precipue frater
Ascani oporteat eligere et deceat consecrare. Ne si aliter forte factum fuerit non sine obiurgatione maxime tui
nominis retundat nostra preceptio, quod in iniuriam dei a quo specialiter sacerdotalium est gratia dignitatum
didicerimus admissum. Nec episcopalis honor hereditarium ius putetur, quod nobis sola dei nostri benignitate
confertur.
IIII.
ORDINATOS ERGO NUNC EPISCOPOS QUI LICET DUM te ignorante provecti sunt cum suis auctoribus
meruerint submoveri hac ratione firmamus, si nec vidu• maritus fuerit quisquam, nec in secund• coniugis nuptias
ac vota convenerit, sicut et legalia constituta pr•cipiunt dicendo: Sacerdos uxorem virginem accipiat, non viduam
non repudiatam. Secundum quod etiam beatus apostolus magister gentium de his qui fieri desiderant sacerdotes,

446

