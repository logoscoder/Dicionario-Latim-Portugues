7.102 EPISTOLA ORMISDE PAPE AD IOHANNEM EPISCOPUM

LXI. EPISTOLA ORMISDE PAPE AD IOHANNEM EPISCOPUM HIC LICITANE ECCLESIE UBI
DE COMMUNIONI CONSTANTINOPOLITANE ECCLESIE SCRIBENS EI GRATULANTER.
||fol. 180ra||
Vota nostra caritatem tuam latere nolumus, ne qui particeps fuit sollicitudinis, gaudiorum fructu redderetur
extorris. Et ideo Constantinopolitanam ecclesiam ad communionem nostram redidisse domino propiciante
tradentibus significamus alloquiis et mandatorum que legatis nostris dedimus in omnibus seriem fuisse
completam. De qua parte ut ad dilectionem tuam plenius perfecte gaudium perveniret, libelli Iohannis fratris et
consacerdotis nostri Constantinopolitani episcopi, et Iustini clementissimi principis orientis sacrum litterarum
exemplaria pariter credidimus destinanda. Iudicantes nihilominus per orientis partes plurimos episcopos sic
fecisse. Superest ut a nobis conpetentibus praecibus divinitas exorata concedat, quatinus de aliarum quoque
•cclesiarum redintegratione gratulemur. Ea vero quae singulare curabimus in eorum sacerdotum qui fraternitati
tu• vicini sunt curabis perferre notitiam, ut et ipsi de effectu tante rei gratias nobiscum c•lestis misericordi•
beneficiis referre non cessent. Deus te incolumem custodiat frater karissime.

471

