ministrare. Si vero quis iam translatus est ab alia in aliam ecclesiam, nihil habeat commune cum priore ecclesia,
sive sub ecclesia constitutis martyribus sive in ptotiis vel ex synodichiis aut eorum negotiis. Eos vero qui ausi
fuerint post ordinationem huius magnae et universalis synodi agere quae prohibita sunt, statuit sancta synodus
cadere de proprio gradu.
XI.
Omnes pauperes et indigentes ecclesiasticis auxiliis cum proficiscuntur sub probatione epistolii sive pacis quae
dicuntur ecclesiasticae, tantummodo commendari statuimus et non commendatitiis epistolis. Quia
commendatitias quas dicimus epistolas eos tantum accipere convenit, qui in opere non sunt clariores, ut eis
tantummodo praebeantur.
XII.
Pervenit ad nos eo quod quidam praeter ecclesiasticos ordines affectantes potentiam, per pragmaticam formam
unam provintiam in duas dividant, ita ex hoc inveniuntur duo metropolitani episcopi, in eadem una esse
provintia. Statuit igitur sancta synodus, deinceps nihil tale adtemptari a quolibet episcopo. Eos vero qui aliquid
tale temptaverint [b] , cadere de proprio gradu. Si quae vero antea civitates per pragmaticum imperialem
metropolitani nominis honore decoratae sunt, nomine solo fruantur, et qui ecclesiam eius regit episcopus,
privilegio metropolitano episcopo, iure proprio reservato.
XIII.
Extraneum clericum et lectorem extra suam civitatem, sine commendatitiis litteris proprii episcopi, nusquam
poenitus liceat ministrare.
XIIII.
Quia in quibusdam provintiis conceditur psalmistis et lectoribus uxores accipere, statuit sancta synodus prorsus
non licere cuiquam ex his alterius sectae accipere uxorem. Si quis vero prevenit et habet iam de tali conubio
filios, si forte prevenerit eos iam apud hereticos baptizari, debet eos offerre sanctae ecclesiae catholicae ut ibi
communicent. Qui vero adhuc baptizati [c] non sunt, omnimodo non posse eos in heretica ecclesia baptizari, nec
matrimonio iungi heretico Iudeo vel pagano, nisi forte spoponderit se venire ad ortodoxam fidem dum ||fol.
26ra|| coniungitur, personae ortodoxae. Si quis vero hanc definitionem sanctae synodi praeterierit, regularum
condempnationibus subiaceat.
XV.
Diaconissam non debere ante quadraginta annos ordinari, et hoc cum diligenti probatione. Si vero susceperit
ordinationem et quantocumque tempore observaverit ministerium, et postea se nuptiis tradiderit iniuriam faciens
dei gratiae, haec anathema sit cum eo qui in illius nuptiis convenerit.
XVI.
Si qua virgo se dedicaverit deo similiter monachus, non licere eis iungi nuptiis. Si vero inventi fuerint hoc
facientes, maneant excommunicati. Statuimus vero posse in eis facere humanitatem, si ita probaverit loci
episcopus.
XVII.
Per singulas ecclesias rusticanas parrochias sive possessiones manere immobiles apud eos qui eas retinent
episcopos, et maxime qui eas sine violentia iam per triginta annos tenentes gubernaverunt. Si vero intra triginta
annos iam facta fuerit aut fiat de his altercatio licere eis qui se dixerint l•sos, propter eas [d] movere apud
synodum provintiae certamen. Si quis vero putaverit se a proprio metropolitano gravari, apud primatem
dioceseos vel [e] apud Constantinopolitanae civitatis sedem agat iudicium sicut dictum est. Si vero quaelibet
civitas per auctoritatem imperialem renovata est aut si renovetur, in posterum civilibus et publicis ordinationibus
etiam ecclesiarum parrochitanarum sequatur ordinatio.
XVIII.
Coniurationum et conspirationum crimen quod apud Grecos dicitur fratrea, publicis etiam legibus certum est
poenitus inhiberi. Hoc multo magis in sancta dei ecclesia ne fiat, convenit abdicari. Si qui vero clerici seu
monachi inventi fuerint coniurantes aut fratrias vel factiones componentes aliquas suis episcopis aut aliis clericis,
omnimodo cadant de proprio gradu.
XVIIII.
Pervenit ad nostras aures quod in provintiis constituta episcoporum concilia minime celebrentur, ex hoc probatur
quod multae quae correctione opus habeant ecclesiastic• res neglegantur. Statuit igitur haec sancta synodus

81

