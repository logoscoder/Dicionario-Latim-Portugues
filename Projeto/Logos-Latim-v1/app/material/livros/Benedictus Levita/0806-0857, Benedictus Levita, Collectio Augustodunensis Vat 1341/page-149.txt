XXIII. De his qui post acceptum diaconatum incontinentes inveniuntur.
XXIIII. De his qui priusquam ordinarentur incontinentes inventi sunt.
XXV. De viris probatis si coniugia duplicaverint.
XXVI. De diaconissis non ordinandis.
XXVII. De feminis quae viduitatem professe sunt coram episcopo.
XXVIII. De his qui professi sunt castitatem si praevaricaverint.
XXVIIII. Ut nullus episcopus de concilio sine consensu discedat, aut ad
concilium ire excuset.
INCIPIUNT CONSTITUTIONES SYNODI HABITâ€¢ IN TERRITORIO ARAUSICO THEODOSII
MINORIS TEMPORIBUS SUB DIE VI ID NOVB ET CIRI CONSULIBUS, IN ECCLESIA
IUSTINIANENSE.
I.
Nullus ministrorum qui baptizandi recipit officium sine chrismate usquam debere progredi, quia inter nos placuit
semel in baptismate chrismari. De eo autem qui baptismate quacumque necessitate faciente non chrismatus fuerit
in confirmatione, sacerdos commonebitur. Nam inter nos chrismatis ipsius, non nisi una benedictio est, non ut
praeiudicans quicquam dico, sed ut non necessaria habeatur rechrismatio.
II.
Hereticos in mortis discrimine positos, si catholici esse desiderant, si desit episcopus, presbiteris cum chrismate
et benedictione consignari placet.
III.
Qui recedunt de corpore paenitentia accepta placuit sine reconciliatoria manus inpositione eis communicare quod
morienti sufficit consolationi, secundum definitiones patrum qui huiusmodi communionem congruenter viaticum
nominaverunt. Quod si supervixerint, stent in ordine penitentium. Ut ostensis necessariis paenitentiae fructibus
legitimam communionem cum [g] reconciliatoria manus inpositione recipiant.
IIII.
Paenitentiam desiderantibus clericis non negandam.
V.
Eos qui ad ecclesiam confugerint tradi non oportere sed loci sancti reverentia et intercessione defendi.
VI.
Si quis autem mancipia clericorum pro suis mancipiis ad ecclesiam confugientibus crediderit occupanda, per
omnes ecclesias districtissima dampnatione feriatur.
VII.
In ecclesia manumissos, et per testamentum ecclesiae commendatos, si quis in servitutem vel obsequium vel ad
colonariam [h] conditionem ||fol. 49vb|| inprimere temptaverit animadversione ecclesiastica coercebitur.
VIII.
Si quis alibi consistentem clericum ordinandum putaverit prius definiat ut cum ipso habitet, nec eum sine
consultatione eius episcopi cum quo ante habitavit ordinare praesumat, quia non sine causa diu ab alio non
ordinatus remansit.
VIIII.
Si qui autem alienos cives aut alibi consistentes ordinaverint, ne inordinati in nullo accusentur aut [i] ad se eos
revocent aut ipsi eis inpetrent cum quibus habitent.
X.

149

