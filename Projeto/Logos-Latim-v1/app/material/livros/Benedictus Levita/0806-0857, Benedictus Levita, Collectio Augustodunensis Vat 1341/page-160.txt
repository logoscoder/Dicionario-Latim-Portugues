Placuit etiam ut [i] sicut plerumque fit quicumque odio aut longinqua inter se lite dissenserint, et ad pacem
revocare diutina intentione nequiverint, a civitatis primitus sacerdotibus arguantur. Qui si inimicitias deponere
pernitiosa intentione noluerint, de ecclesiae coetu iustissima excommunicatione pellantur.

XXXII. UT CLERICUS INCONSULTO EPISCOPO AD IUDICEM SECULAREM NON
PERGAT.
Clericus nec quemquam praesumat apud s•cularem iudicem episcopo non permittente pulsare. Sed si pulsatus
fuerit, non respondeat nec praeponat, nec audeat criminale negotium in iudicio s•culari proponere. Si quis vero
saecularium per calumniam ecclesiam aut clericum fatigare temptaverit et victus fuerit, ecclesiae liminibus et a
catholicorum communione, nisi digne penituerit coerceatur.

XXXIII. SI EPISCOPUS HEREDES NON HABENS, ECCLESIAM ||fol. 53ra|| CUI
PREFUIT HEREDEM NON FECERIT.
Episcopus qui filios [k] aut nepotes non habens alium quam ecclesiam reliquit heredem, si quid de ecclesia non
in ecclesiae causa aut necessitate praesumpsit, quod distraxit aut donavit, irritum habeatur. Qui vero filios habet
de bonis qu• relinquit, ab heredibus eius indempnitatibus ecclesi• consulatur.

XXXIIII. DE IUDEIS QUI CONVERTI CUPIUNT QUALITER SUSCIPIANTUR.
Iud•i quorum perfidia frequenter ad vomitum redit si ad legem catholicam venire voluerint, octo menses inter
caticuminos ecclesiae limen introeant. Et si pura fide venire noscuntur, tunc demum baptismatis gratiam
mereantur. Quod si casu aliquo periculum infirmitatis intra praescriptum tempus incurrerint, et desperati fuerint
baptizentur.

XXXV. SI EPISCOPUS A METROPOLITANO ADMONITUS PRO SYNODO VEL
ORDINATIONE EPISCOPALI VENIRE DISTULERIT.
Si episcopus metropolitanus ad conprovintiales episcopos epistolas direxerit, in quibus eos aut ad [l]
ordinationem summi pontificis, aut ad [m] synodum invitet, postpositis omnibus excepta gravi infirmitate
corporis, aut praeceptione regia ad constitutum diem adesse non differant. Quod si defuerint, sicut prisca
canonum praecepit auctoritas usque ad proximam [n] synodum a caritate fratrum et [o] ecclesiae communione
priventur.

XXXVI. UT STIPENDIA CLERICORUM IUXTA MERITUM DISTRIBUANTUR.
Clerici etiam omnes qui ecclesiae fideliter vigilanterque deserviunt, stipendia sanctis laboribus debita secundum
servitii sui meritum vel ordinationem canonum a sacerdotibus consequantur.

XXXVII. DE HOMICIDIS ET FALSIS TESTIBUS.
Itaque censuimus homicidas et falsos testes a communione ecclesiastica submovendos, nisi paenitentiae
satisfactione crimina admissa diluerint.

XXXVIII. UT SINE EPISTOLA EPISCOPI SUI NON LICEAT CLERICUM VEL
MONACHUM PROFICISCI, ET DE MONACHIS VEL ABBATIBUS.
Clericis sine commendaticiis epistolis episcopi sui licentiam non pateat evagandi, in monachis quoque praesentis
sententiae forma servetur. Quos si verborum increpatio non emendaverit, etiam verberibus statuimus coerceri.
Servandum quoque de monachis ne eis ad solitarias cellulas liceat a congregatione discedere, nisi forte probatis
post emeritos [p] labores, aut propter infirmitatis necessitatem ||fol. 53rb|| asperior abbatis regula remittatur.
Quod si ita demum fiet ut intra eadem monasterii septa manentes, tamen sub abbatis potestate separatas habere
cellulas permittantur. Abbatibus quoque singulis diversas cellulas aut plura monasteria habere non liceat, nisi
tantum propter incursum hostilitatis intra muros receptacula collocare.

XXXVIIII. UT CLERICI NUPTIALIA [q] VITENT CONUBIA, NE SACER VISUS AUT
OBTUTUS POLLUI POSSIT.
Presbiteri diacones subdiacones vel deinceps quibus ducendi uxores licentia non est, etiam alienarum nuptiarum
evitent convivia. Nec his coetibus misceantur ubi amatoria cantantur et turpia aut obsceni [r] motus corporum
choris et saltationibus efferuntur, ne auditus et obtutus sacris mysteriis deputatus, turpium spectaculorum atque
verborum contagione polluantur.

XL. UT CHRISTIANI IUDEORUM VITENT CONVIVIA [s].
160

