veritatis discordiam effugavit, omnem abigendo innovationem, sicut in scriptis per singula quae subsequuntur
acta demonstrant. Terminum vero simplicem statuit divinarum ||fol. 24ra|| scripturarum virtute munitum, et
sanctorum ac beatissimorum in ipso conservat sententiam ad veram quidem scientiam sincere legentium et ad
longevam coronam vestri imperii. Et habeo ipsum pre manibus, et si videtur nutu vestrae serenitatis perlegam.
Piissimus et fidelissimus imperator, indixit: Perlege. Etius archidiaconus perlegit: Sancta et magna et venerabilis
synodus quae secundum gratiam dei et decreto piissimorum imperatorum Valentiniani et Martiani augustorum
congregata est in Calcedonense civitate metropoli provintiae Bithiniae in basilica sanctae ac triumphatricis
martyris Eufemiae , statuit qu• subter comprehensa sunt. Dominus et salvator noster Iesus Christus fidei
agnitione proprios confirmans discipulos ait: Pacem meam do vobis, pacem meam relinquo vobis, ut nulla fidei
dissensio in proximos oriatur, sed ex •quo veritatis praedicatio ostendatur. Sed quia non desinit malignus in ipsis
pietatis seminibus zizania sua inserere, et novi aliquid adversus veritatem semper excogitare, idcirco dominus
noster humano generi [m] solite cupiens providere, piissimum hunc et fidelissimum imperatorem erexit ad
zelum, qui undique sacerdotum pontifices ad se convocavit, ut gratia domini nostri Iesu Christi cooperante,
omnem mendatii pestilentiam ab ovibus Christi removeat, easque veritatis germinibus reficiat. Quod et communi
decreto peregimus, erroris quidem sectas abicientes, et patrum rectam fidem renovantes, trecentorum decem et
octo symbolum omnibus praedicantes, et velut horum domesticos, centum quinquaginta patres qui
Constantinopolim convenerunt huic piissimo titulo adscripsimus, quoniam et ipsi eandem fidem subsignaverunt.
Statuimus igitur ordinem et omnes fidei formulas custodientes etiam sanctam synodum Ephesi factam cuius
fuerunt auctores venerabiles memoriae Caelestinus Romanae urbis, et Cyrillus Alexandrinae ecclesiae
sacerdotes, ut praefulgeat quidem rectae et inculpabilis fidei expositio trecentorum decem et octo sanctorum qui
in Nicea sub Constantino piae memoriae imperatore convenerunt. Contineatur et centum quinquaginta sanctorum
patrum in urbe Constantinopolitana decretum, ad peremptionem quidem sectarum tunc pullulantium,
confirmationem vero ipsius catholicae atque apostolicae nostrae fidei. Symbolum trecentorum decem et octo
sanctorum patrum qui in Nicea convenerunt.
||fol. 24rb||
Credimus [n] in unum deum patrem omnipotentem omnium visibilium et invisibilium conditorem, et unum
dominum Iesum Christum filium dei de patre natum, unigenitum hoc est de substantia patris. Deum verum de
deo vero natum non factum, omousion patris, hoc est eiusdem cum patre substantiae. Per quem omnia facta sunt
quae in caelo et quae in terra. Qui propter nos et propter nostram salutem descendit et incarnatus est. Homo
factus passus est, et resurrexit tertia die, et ascendit in caelos. Inde venturus est iudicare vivos et mortuos, et in
spiritum sanctum. Eos autem qui dicunt: Erat quando non erat, et antequam nasceretur non erat, et quia ex nullis
exstantibus factus est, aut ex alia subsistentia vel substantia dicunt esse aut convertibilem filium dei.
Anathematizat catholica et apostolica ecclesia. Et id ipsum centum quinquaginta sanctorum patrum simbolum.
Credimus [o] in unum deum patrem omnipotentem factorem c•li et terrae, visibilium et invisibilium conditorem,
et in unum dominum Iesum Christum filium dei unigenitum ex patre natum ante omnia saecula. Deum de deo,
lumen de lumine, deum verum de deo vero. Natum non factum omousion patri, hoc est eiusdem cum patre
substantiae. Per quem omnia facta sunt quae in caelo sunt et quae in terris. Qui propter nos et propter nostram
salutem descendit et incarnatus est de spiritu sancto, et Maria virgine. Homo factus, passus est sub Pontio Pilato,
sepultus tertia die resurrexit. Ascendit in caelos, sedet ad dexteram patris, iterum venturus iudicare vivos et
mortuos, cuius regni non erit finis. Et in spiritum sanctum dominum et vivificatorem. Ex patre procedentem, cum
patre et filio adorandum et glorificandum. Qui loquutus est per prophetas. Unam catholicam atque apostolicam
ecclesiam. Confitemur unum baptisma in remissionem peccatorum, expectamus resurrectionem mortuorum, et
vitam futuri saeculi. Sufficeret quidem [p] ad plenissimam pietatis agnitionem et confirmationem, cautissimum
hoc et salutare divinae gratiae simbolum. De patre enim et filio et spiritu sancto doctrinam perfectam edocet, et
incarnationem dominicam fideliter suscipientibus manifestat. Sed quoniam hic qui predicationem veritatis
distruere conantur, quasdam propriae hereseos novitates parturiunt, quidam enim misterium pro nobis actum
divinae dispensationis audent corrumpere, et vocem illam divini partus factam ad virginem denegant. Alii
temperamentum confusionemque inducentes, et unam esse ||fol. 24va|| naturam carnis et deitatis insensate
componentes, passibilem unigeniti divinam naturam tali confusione prodigiose divulgant. Idcirco omnem
adversus veritatem opponendam [q] ab ipsis machinationem volens excludere sancta et magna universalis
synodus hanc predicationem immobilem docens, statuit precipue trecentorum decem et octo sanctorum patrum
fidem incontaminatam manere. Et propter eos qui spiritui sancto adversantur centum quinquaginta patrum paulo
posteriore tempore in urbe Constantinopolitana convenientium de substantia spiritus sancti traditam doctrinam
corroborat, quam etiam illi omnibus insinuaverunt. Non quod in precedentibus aliquid deesset adicientes, sed de
spiritu eorundem intellectum adversus eos qui deitatis eius dominationem nituntur demergere, scripturarum
testimoniis plenius manifestantes. Propter eos sane qui dispensationis misterium temptant corrumpere, et purum
hominem esse qui ex sancta virgine Maria [r] natus est impudenter divulgant, beatissimi quondam Cyrilli
Alexandrinae ecclesiae sacerdotis [s] synodicas epistolas, tam ad Nestorium quam ad ceteros per orientem,
congruas et sibi consentientes suscepit ad confutationem quidem Nestorianae amentiae et ad interpretationem
eorum qui religioso zelo salutaris symboli cupiunt intellectum. Quibus et epistolam sancti ac beatissimi primae

77

