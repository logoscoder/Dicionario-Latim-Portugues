Christum et filium, id est divinitas et humanitas, per archanam illam ineffabilemque ||fol. 137va|| copulationem,
ad unitatem. Itaque his qui ante saecula omnia natus ex patre, etiam ex muliere carnaliter dicitur procreatus. Non
quia divina ipsius natura de sacra virgine sumpsit exordium, nec quod propter seipsum opus habuit secundo
nasci, post illam nativitatem quam habebat ex patre. Est enim ineptum multum hoc dicere quod his qui ante
omnia saecula est consempiternus patri secundâ€¢ generationis egerit ut esse inciperet. Ut quia propter nos et
propter nostram salutem naturam sibi copulavit humanam, et processit ex muliere idcirco dicatur natus esse
carnaliter. Neque enim primitus est homo communis de sancta virginis [r] , et tunc demum habitavit in eo
verbum. Sed in ipsa vulva uteroque virginali secum carnem coniunxit, et sustinuit generationem carnalem, carnis
suae nativitatem suam faciens. Sic illum dicimus et passum esse et resurrexisse, non quia deus verbum in sua
natura passus sit, aut clavorum transfixiones, aut alia sustinuerit vulneras deus namque incorporalis extra
passionem est, sed quia corpus illud quod ipsius proprium factum est, passum est, ideo haec omnia pro nobis
ipse dicitur passus. Inerat enim in eo corpore quod paciebatur, deus qui pati non poterat. Simili modo et mortem
ipsius intellegimus. Immortale enim et incorruptibile est naturaliter et vita et vivificans dei verbum. Et quia
corpus ipsius proprium gratia dei, iuxta Pauli vocem pro omnibus mortem gustavit, idcirco ipse dicitur mortem
passus esse pro nobis. Non quod in se mortem esset expertus, quantum ad ipsius naturam pertinet. Insania est
enim hoc vel sentire vel dicere, sed quod ut supra diximus caro ipsius mortem gustavit. Ita et resurgente carne
ipsius, rursus resurrectionem dicimus, non quia in corruptionem ceciderat, absit, sed quia eius surrexit corpus. Ita
Christum et deum unum confitemur, non tamquam hominem cum verbo [s] coadorantes, ne divisionis quaedam
species inducatur, sed unum iam et eundem adorantes. Quia non alienum est a verbo corpus suum cum quo ipse
[t] etiam adsidet patri. ||fol. 137vb|| Nec hoc ita dicimus quasi duobus filiis adsidentibus, sed uno cum carne per
unitatem. Quia si talem copulationem factam per substantiam, aut quasi impassibilem, aut quasi parum decoram
voluerimus accipere in id incidemus ut duos filios esse dicamus. Necesse est enim discernere et dicere hominem
separatim [u] , fuisse sola appellatione honoratum. Et rursum verbum quod est ex deo, et nomine et veritate
filium dei, sed discernere in duos filios non debemus unum dominum Iesum Christum. Neque enim id adiuvat,
rectam fidei, licet nonnulli nescio quam perhibeant personarum distinctionem. Non dixit enim scriptura verbum
dei personam sibi hominis assumpsisse, sed carnem factum esse. Id autem ut ostenderet dei verbum similiter ad
nos participium habuisse carnis et sanguinis, et corpus nostrum proprie suum fecisset, et hominem ex muliere [v]
processisse, non abiecta nec deposita deitate, aut generatione illa quam habebat ex patre, sed mansisse etiam in
assumptione carnis dominum quod erat. Hoc ubique recte fidei ratio protestatur, in tali sensu sanctos patres
fuisse comperimus. Ideo illi non dubitaverunt sanctam virginem dicere theotocon, non quod verbi natura
deitasque [w] de sancta virgine sumpsit exordium, sed quod ex ea natum sit sacrum illud corpus animatum,
anima rationali, cui substantialiter adunatum dei verbum carnaliter natum esse dicitur.
EXPLICIT. [x]

345

