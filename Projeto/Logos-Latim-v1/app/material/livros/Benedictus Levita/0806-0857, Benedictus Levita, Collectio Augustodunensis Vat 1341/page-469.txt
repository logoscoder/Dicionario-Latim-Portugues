7.100 SACRA IUSTINI IMPERATORIS AD ORMISDAM PAPAM

SACRA IUSTINI IMPERATORIS AD ORMISSA [a] PAPAM.
SACRATISSIMO AC BEATISSIMO ARCHIEPISCOPO ALME urbis Rom•, et patriarche Ormisd• Iustinus
imperator. Scias nobis pater religiosissime quod diu summus [b] studiis qu•rebatur patefactum. Et antequam
advenerint, qui a nobis destinati sunt, quod Iohannes vir beatissimus antistes nov• Rom• noster una cum clero
vobis consentiunt, nullis variantes ambiguitatibus nullis divisi discordiis. Scias libellum ab eo subscriptum quem
offerendum indicaveras, sanctissimorum patrum consilio congruentem quo omnes concurrunt alacri opere
suscipienda vota, tam nostrae quam Constantinopolitan• sedis, quos veritatis coruscus fulger [c] inluminat,
omnes accelerant libentissime quos oblectat via dilucida ut sequantur scita patrum sanctissimi leges
probatissimas. Et consiliis quorundam firmatis, qui rectum tenebant tramitem aliorum correctis qui vagabantur
incerti. In eo res colligitur ut unitatem individu• trinitatis ipsi quoque in unitatem colant mentium. Nec est inter
divina mysteria memoriam in posterum fieri libelli quem diximus Acaci prevaricatoris quondam regi• huius urbis
episcopi, nec non et aliorum sacerdotum qui vel primi contra constituta venerunt, apostolica vel successores
erroris facti sunt, et nulla usque ad ultimum diem suum paenitentia correpti. Et quoniam omnes nostrae
religiones admonendi sunt, ut exemplum imitemur civitatis regiae destinanda ubique principalia praecepte
diximus. ||fol. 179va|| Tanto flagramus religionis officio tanto affectamus studio pacem catholic• fidei, pro
remuneranda celeriter pace nostrae rei public•, pro reconciliando subiectis meis superno presidio. Quid enim
gratius repperire potest quid iustius, quid inlustrius quam quos idem regnum continet, idemque fidei, cultus
inradiat eos non diversa contendere. Sed collectis in eisdem sensibus instituta venerari, non humanam mentem
inlatam, sed in divine providenti• spiritu. Oret igitur vestr• religionis sanctitas, ut quod pervigili studio pro
concordia ecclesiarum catholic• fidei procuratur, divini muneris opitulatio iugi perpetuitate servari annuat.
Datum X kł mai Constantinopolim.

469

