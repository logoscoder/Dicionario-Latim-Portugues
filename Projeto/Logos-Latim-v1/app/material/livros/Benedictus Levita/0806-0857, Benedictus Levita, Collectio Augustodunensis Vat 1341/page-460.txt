XXVI [t]. DE LAICIS VEL MONACHIS QUI PER PRAEMIUM ORDINANTUR UT DANTEM, ET
ACCIPIENTEM SYMONIS MAGI CRIMEN INVOLVANT.
De monachis laicisque in prima copiosius pr•ceptionis huius parte digestum est quae vel quatenus his pro rerum
temporum quae necessitate concessa sint, vel quemadmodum ubi nullius necessitatis interesse probatur non nisi
vetus institutio debeat custodiri. Quos vero constiterit indignos mentis sacra mercatos esse pr•tio dignitatem,
convictos oportet arceri, non nisi periculo facinus tale perpetrantes. Quia dantem pariter accipientemque
dampnatio Simonis quam sacra lectio testatur involvit.
XXVII [u]. UT NULLA BASILICA SUB DEFUNCTORUM CONSTRUCTA NOMINE DEDICENTUR
[v].
De locorum consecratione sanctorum quamvis superius strictim fuerit conpraehensum, nobis quoque patefactum
est quod absque praecepto sedis apostolic• nonnulli factas ecclesias vel oratoria sacrare presumant. Hoc sumus
tamen inditio detestabiliore permoti, quod in quocumque nomine defunctorum et quantum dicitur nec omnino
fidelium constructiones •dificatas sacris professionibus aucdacter [w] instituere memorantur. Quae quoniam tam
acerba, tam dura sunt, ut eadem vix noster ferre possit auditus. Si vere christanitatis affectus in illis regionibus
certus et fixus est et districtius ista qu•rantur et a quibus ||fol. 176va|| fuerint gesta prodantur. Quoniam sicut
latentibus in hac atrocitate nominibus non exstat, in quem sententia debita proferatur, ita cum manifesta fuerint
documentis expositis quam sceleris tanti poscit inmanitas non vitabit ullatenus ultionem.
XXVIII. DE FEMINIS, UT SACRIS ALTARIBUS NON MINISTRENT, VEL ALIQUIS EX HIS QUE
VIRORUM SUNT OFFICIIS DEPUTATA PRESUMANT.
Nihilominus [x] inpacienter audivimus tantum divinarum rerum subisse despectum ut femin• sacris altaribus
ministrare firmentur, cunctaque non nisi virorum famulatui deputata, sexum cui non competit exhibere. Nisi
quod hominum delictorum quae singulatim perstrinximus noxiorum reatus omnis et crimen eos respicit
sacerdotes qui vel ista committunt, vel committentes minime publicando pravis excessibus se favere significant.
Si tamen sacerdotum iam sint vocabulo noncupandi, qui delegatum sibi religionis offitium sic prosternere
moliuntur, ut in perversa queque profana qu• declives sine ullo respectu regul• christan• precipitia funesta
sectentur. Cumque scriptum sit: Minima qui spernit, paulatim decidit, quid est de talibus existimandum, qui
inmensis ac multiplicibus pravitatum molibus occupati ingentem ruinam multimodis inpulsionibus ediderunt?
Quae non solum ipsos videatur obruere, sed et ecclesiis universis mortiferam, si non sanentur inferre pernitiem.
Nec ambigant qui h•c ausi sunt exercere, sed etiam qui actenus cognita siluerunt, sub honoris proprii se iacere
dispendio, si non quanta possunt c•leritate festinent, ut l•taria vulnera conpetenti medicina sanentur. Quo enim
more teneant iura pontificum qui pontificalibus excubis eatenus iniuncta [y] dissimulant ut contraria domui dei,
cui president potius operentur? Quantumque apud deum possent, si ei convenientia procurarent, tantum quid
mereantur aspiciant, cum exsecrabili studio sectentur adversa. Et quasi magis haec regula sit qua •clesie [z]
debeant gubernari, si quicquid est •cclesiasticis inimicum regulis perpetratur. Cum et cognitos habet canones
unusquisque pontificum intemerata debuerit tenere custodia. Et si forsitan nesciebat, consulere fidenter
oportuerat ignorantem. Quo magis excusatio nulla succurrit ignorantibus quia nesciens proposuit servare quod
noverat nec ignorans curavit nosse quod gereret.
XXVIIII. QUOD DE REDITIBUS ECCLESIE VEL OBLATIONE [a] FIDELIUM QUATTUOR
PORTIONES FIERI DEBEANT.
Quattuor autem tam de reditu quam de oblatione fidelium, prout cuiuslibet •cclesi• facultas admittit sicut dudum
||fol. 176vb|| rationabiliter est decretum, convenit fieri portiones. Quarum sit una pontificis, altera clericorum,
pauperum tertia, quarta fabricis adplicandam. De quibus sicut sacerdotis intererit integra ministris ecclesi•
memoratam dependere quantitatem, sic clericus ultra delegata sibi sumam [b] nihil insolenter noverit
expetendum. Ea vero quae •cclesiasticis [c] aedifitiis attributa sunt, huic operi veraciter praerogata locorum
doceat, instar ratio manifesta sanctorum. Quia nefas est si sacris edibus destitutis in lucrum suum presul
impendia his designata convertat. Ipsam nihilominus adscriptam pauperibus portionem quamvis divinis
rationibus se dispensasse monstraturus esse videatur, tamen iuxta quod scriptum est: Ut videant vestra opera
bona et glorificent patrem vestrum qui est in c•lis, oportet etiam praesenti testificatione praedicari et bon• fam•
praeconiis non taceri.
UT EPISCOPUS PRESBITER ET DIACONUS QUI CONTRA HAEC CONSTITUTA FECERIT SUI
HONORIS PERICULUM SIT, SUBITURUS.
Quapropter nec clericorum quispiam se huius offens• futurum confidat inmunem si in his qu• salubriter sequenda
deprompsimus sive episcopum sive presbiterum seu [d] diaconum viderit excedentem, non protinus ad aures
nostras deferre curaverit probationibus dumtaxat conpetenter exhibitis ut transgressoris ultio fiat, ceteris
interdictio delinquendi [e] . Sui vero modis omnibus erit unusquisque pontificum ordinis et honoris elisor, si
cuiquam clericorum vel ecclesi• totius auditui, h•c putaverit subprimenda. Data V id mar Casterio [f] et

460

