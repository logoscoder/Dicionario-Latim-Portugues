VI.
De parvulis qui materno utero editi sunt placuit constitui, ut si infirmi ut adsolent fuerint, et lac maternum non
appetunt, etiam eadem die qua nati sunt, si oblati fuerint baptizentur.
VII.
De his qui sine uxoribus ordinantur, et familias domus habent habito secum pro vitae conversatione patre in
testimonium, non per quamcumque feminei sexus personam eius substantia gubernetur, sed per puerum aut per
amicum suam domum debet ordinare. Nisi matrem in domo habuerit aut sororem, ut secundum priorum
canonum statuta, per earum personas eius debet contutari substantia.
VIII.
Si quis de laicis post uxorem, aliam cuiuscumque conditionis cognoverit [d] mulierem, in clero nullatenus
admittatur.
VIIII.
Is vero qui egritudinis languore depressus, paenitentiae benedictionem quam viatico deputamus per
communionem acceperit, et postmodum reconvalescens caput pâ€¢nitentiae in ecclesia publice non subdiderit, si
prohibitis vitiis non detinetur obnoxius, admittatur ad clerum.
X.
Id semper placuit observari omnibus diebus post matutinos et vesperas oratio dominica a sacerdote proferatur.
XI.
Iohannes in Christi nomine episcopus, subscripsi. Frontianus episcopus, subscripsi. Paulus episcopus, subscripsi.
Agricius episcopus, subscripsi. Cinidius episcopus, subscripsi. Nibridrius [e] episcopus, subscripsi. Orontius,
episcopus, subscripsi.

182

