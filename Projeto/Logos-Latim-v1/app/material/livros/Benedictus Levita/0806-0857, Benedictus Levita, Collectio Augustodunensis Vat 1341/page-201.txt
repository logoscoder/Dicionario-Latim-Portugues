Quicumque in patre et filio et spiritu sancto et personas non distinguit et unius divinitatis substantiam non
agnoscit, anathema sit.
Quicumque filium dei dominum nostrum Iesum Christum et spiritum sanctum esse iuxta deitatem patre minorem
asseruerit et gradibus separaverit, creaturamque esse dixerit, anathema sit.
Quicumque patrem et filium et spiritum sanctum unius substantiae omnipotentiae, aeternitatis esse non credit,
anathema sit.
Quicumque nescire filium dei, deus quae pater sciat dixerit, anathema sit.
Quicumque initium filio dei et spiritui sancto deputaverit, anathema sit.
Quicumque filium dei secundum divinitatem suam visibilem aut passibilem, ausus fuerit profiteri, anathema sit.
Quicumque spiritum sanctum sicut patrem et filium verum deum et omnipotentem esse non credit, anathema sit.
Quicumque alibi fidem et communionem catholicam preter in ecclesia quam Niceni et Constantinopolitani et
prim •pheseni et Calcidonensis concilii decreta tenent pariter et honorant, anathema sit.
Quicumque patrem et filium honore et gloria et divinitate separat et disiungit, anathema sit.
Quicumque filium dei et spiritum sanctum cum patre non crediderit esse glorificandos et honorandos, anathema
sit.
Quicumque non dixerit: Gloria patri et filio et spiritui sancto, anathema sit.
Quicumque rebaptizandi sacrilegum opus, bonum esse credit aut crediderit, agere aut egerit, anathema sit.
||fol. 67ra||
Quicumque libellum detestabilem XII anno Leobigildi regis a nobis [k] editum in quo continetur Romanorum ad
heresem arrianam [l] transductio, et in quo gloria patri per filium in spiritu sancto, quo male a nobis instituta
continentur hunc libellum si quis pro vero habuerit, anathema sit in aeternum.
Confitemur enim nos ex heresi arriana, toto corde, tota anima, et de tota mente nostra ad ecclesiam catholicam
fuisse conversos. Nulli dubium sit nos nostrosque successores errasse in herese arriana, et fidem evangelicam
atque apostolicam nunc intra ecclesiam catholicam didicisse. Proinde fidem sanctam quam religiosissimus
dominus noster patefecit in medio concilii et manu sua subscripsit, hanc et nos tenemus, hanc confitemur pariter
et suscipimus, hanc in populis praedicare, atque docere promittimus. Haec est vera fides quam omnis ecclesia
dum per totum mundum tenet, ecclesia catholica esse creditur et probatur. Cui haec fides non placet aut non
placuerit, sit anathema maranatha in adventu domini nostri Iesu Christi.
Qui fidem spernit Niceni concilii et Constantinopolitani, centum quinquaginta episcoporum veramque esse non
dixerit, anathema sit.
Qui fidem Epheseni synodi primi [m] , et Calcedonensis non tenet, et ea non delectatur, anathema sit.
Qui concilia omnium ortodoxorum episcoporum consona conciliorum Niceni Constantinopolitani, primi
Epheseni, et Calcedonensis non recipit, anathema sit.
Proinde damnationem hanc perfidie communionis arrian•, et omnium conciliorum heresem arrianam foventium,
cum anathemate eorum propria manu subscribimus.
Constitutiones vero sanctorum conciliorum Niceni Epheseni vel Calcedonensis, quas gratissima aure audivimus,
et consensione nostra veram esse probavimus de toto corde, et de tota anima, et de tota mente nostra
subscripsimus, nihil ad cognitionem veritatis lucidius arbitrantes quam supradictorum conciliorum continent
auctoritates. De trinitate autem et unitate patris et filii et spiritus sancti, nihil his verius nihil lucidius umquam
potest vel poterit ||fol. 67rb|| demonstrari: De mysterio incarnationis unigeniti filii dei pro salute humani generis
quo et vera probatur humanae naturae sine peccati contagione susceptio, et permanet incorruptae in eo divinitatis
plenitudo, dum haec natura utraque non deperit, et una fit ex utraque domini nostri Iesu Christi persona satis
plane in his conciliis probatur patefieri veritas quae a nobis creditur omni remota dubitatione. Qui umquam hanc
fidem sanctam depravare, corrumpere, mutare temptaverit, aut ab eadem fide vel communione catholica quam
nuper sumus deo miserante adepti, sese separare vel dissociare voluerit, sit deo et universo mundo crimine
infidelitatis in aeternum obnoxius. Floreat autem sancta ecclesia catholica per omnem mundum pacatissime, et
emineat doctrina sanctitate et potestate. Si qui intra eam fuerint communicaverintque hi audiant ad dexteram
patris positi: Venite benedicti patris mei percipite regnum quod vobis paratum est ab origine mundi. Si qui autem
ab ea recesserint, eiusque detraxerint fidei, et communionem respuerint, hi audiant ore divino in die iudicii:
Discedite a me maledicti nescio vos, ite in ignem aeternum, qui paratus est diabolo et angelis eius. Sint ergo
damnata in caelo et in terra, quaecumque per hanc catholicam fidem damnantur. Et sint accepta in caelo et in
terra, qu•cumque per hanc fidem accipiuntur, regnante domino nostro Iesu Christo cui cum patre et spiritu sancto
est gloria in saecula saeculorum.
INCIPIT FIDES A SANCTO NICENO CONCILIO EDITA.
Credimus in unum deum patrem omnipotentem, omnium visibilium et invisibilium conditorem, et in unum
dominum Iesum Christum filium dei de patre natum unigenitum, hoc est de substantia patris, deum ex deo,
lumen ex lumine, deum verum, ex deo vero, natum non factum homousion patri, hoc est eiusdem cum patre

201

