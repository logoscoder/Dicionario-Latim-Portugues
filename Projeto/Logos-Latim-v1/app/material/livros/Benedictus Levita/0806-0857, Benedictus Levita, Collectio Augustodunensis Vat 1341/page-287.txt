LXXVI. De adulteris.
LXXVII. De mulieribus fornicariis et aborsum facientibus. ||fol. 112ra||
LXXVIII. De homicidio voluntario vel non voluntario.
LXXVIIII. De muliere quae duos fratres coniugio vel viro qui duas sorores habuerit.
LXXX. De his qui nuptias iteraverit [m].
LXXXII. De his qui se cum animalibus commiscuerit [n].
LXXXII. De his qui usque ad finem vit• in peccatis perdurant, et in exitum communione [o] petunt.
LXXXIII. De his qui intrantes in eclesiam, et praeter nimiam luxuriam sacramento se abstinent.
LXXXIIII. De excommunicatis.
I. DE ELECTIONE EPISCOPI.
Non licet [p] populo electionem facere eorum qui ad sacerdotium provocantur, sed iudicium episcoporum est, ut
ipsi eum qui ordinandus est probent, si in sermone et fide et in spiritali vita edoctus sit.
II. DE ORDINATIONE EPISCOPI.
Episcopum oportet maxime quidem ab omni concilio constitui. Sed si hoc aut pro necessitate, aut pro
longinquitate itineris difficile fuerit, ex omnibus tres colligantur et omnium praesentium vel absentium
suscriptiones teneantur, et sic postea ordinatio fiat. Huius autem rei potestas in omni provintia, ad
metropolitanum pertinet episcopum.
III. DE VACUANDA ORDINATIONE QUE ABSENTE METROPOLITANO FUERIT FACTA.
Non debet ordinari episcopus absque consilio et praesentia metropolitani episcopi. Adesse autem oportet omnes
qui sunt in provintia sacerdotes, quos per suam epistolam convocare. Et quidem si omnes occurrerint bene sin
autem hoc difficile fuerit, pluriores oportet occurrere. Qui autem non convenerint praesentiam sui per suas
epistolas faciant, et sic omnium facto consensu ordinationem episcopi fieri oportet. Si autem aliter pr•ter quod a
nobis terminatum est fuerit factum, talem ordinationem nihil pr•valere decernimus. Si autem secundum canones
ordinatio episcopi fuerit facta, et aliquis cum sua malitia in aliquo conduxerit plurimorum sensus obtineat.
IIII. DE PRIMATU METROPOLITANI.
Per singulas provintias oportet episcopos cognoscere metropolitanum episcopum, et ipsum primatus curam
suscipere. Nihil autem agere reliquos episcopos praeter eum, secundum quod antiquitus a patribus nostris
constitutum continetur in canone. Propter quod et metropolitanus episcopus nihil praesumptive assumat absque
consilio ceterorum.
V. DE HIS QUI PER AMBITIONE DE INFERIORI CIVITATE AD MAIOREM TRANSIRE VOLUNT.
Si quis in parte alicuius fuerit ambitior inventus sive episcopus sive presbiter vel diaconus, de inferiori civitate
non transeat ad maiorem. Sed si quis contra haec magni concilii constituta inportunus extiterit, omnimodo
evacuetur, huiusmodi factum, et su• iterum restauretur ecclesi• cui episcopus aut presbiter aut diaconus prius
fuerit constitutus.
VI. DE NON MUTANDA PARROCHIA.
Episcopum a propria parroechia non liceat transire in aliam neque sua sponte introire, neque invitatus, neque ab
episcopo coactus sed permaneat in loco, in quo a deo est ordinatus, et in eam quam sortivit eclesiam secundum ||
fol. 112rb|| antiquorum canonem [q] constitutum.
VII. DE PRAESUMPTIONE ALIENE DIOCESIS.
Si quis episcopus non per scripturam metropolitani episcopi aut qui cum eo sunt rogatus de alia provintia in
aliam venerit, sed praesumptive inruens ad ordinationem et constitutionem clericorum qui ad illum non pertinent
inportunus existat vacua sint et inania omnia quae ab eo fuerint constituta. Ipse autem digna increpatione
excommunicetur et alienetur a sancto concilio.
VIII. DE NON CONSTITUENDO EPISCOPO SUCCESSORE.

287

