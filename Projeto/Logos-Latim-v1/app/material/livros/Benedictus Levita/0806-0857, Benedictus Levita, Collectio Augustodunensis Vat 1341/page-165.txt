XXIII. Ut letaniae ante ascensionem domini celebrentur.
XXIIII. De clericis qui ad officium venire contempnunt.
XXV. De familiaritate extranearum mulierum.
XXVI. De religiosis secularibus qui divinationibus adtendunt.
XXVII. Quod episcopus die dominico ab ecclesia deesse non debet.
Cum auctore deo in Aurilianense urbe fuisset concilium summorum [d] antestitum congregatum communi
omnium conlatione conplacuit, ut hoc quod verbis statuerunt, etiam scripturae testimonio roborarent.

I. DE HOMICIDIS ADULTERIS ET FURIBUS SI AD ECCLESIAM CONFUGERINT.
Id constituimus observandum quod ecclesiastici canones decreverunt et lex Romana constituit ut ab ecclesiae
atriis vel domu episcopi eos abstrahere omnino non liceat sed nec alteri consignari, nisi ad evangelia datis
sacramentis, de morte et debilitate et omni poenarum genere sint securi. Ita ut ei cui reus fuerit criminosus, de
satisfactione conveniat. Quod si sacramenta sua convictus fuerit violasse reus periurii, non solum a communione
ecclesiae vel omnium clericorum, verum etiam et catholicorum convivio separetur. Quod si is cui reus est
noluerit sibi intentione faciente conponi, et ipse reus de ecclesia actus timore discesserit, ab ecclesiae clericis non
queratur.

II. DE RAPTORIBUS QUI AD ECCLESIAM CONFUGERINT.
De raptoribus autem id constituendum esse censuimus, ut si ad ecclesiam raptor cum rapta confugerit, et
feminam ipsam violentiam pertulisse constiterit, statim liberetur de potestate raptoris. Et raptor mortis vel
poenarum inpunitate concessa aut ser||fol. 54vb||viendi conditioni subiectus sit, aut redimendi se liberam habeat
facultatem. Si vero quae rapitur patrem habere constiterit, et puella raptori consenserit, potestati patris excusata
[e] reddatur. Et raptor a patre superiori conditionis satisfactione teneatur obnoxius.
III.
Servus qui ad ecclesiam confugerit pro qualibet culpa si a domino pro admissa culpa sacramentum susceperit,
statim ad servitium domini sui redire cogatur. Et posteaquam dato sacramento domino suo fuerit consignatus, si
aliquid poenâ€¢ pro eadem culpa qua excusatur [f] probatus fuerit pertulisse pro contemptu ecclesiae et
praevaricatione fidei a communione et convivio catholicorum extraneus habeatur. Si vero servus pro culpa sua
ab ecclesia defensatus sacramenta domini clericis exigentibus de inpunitate perceperit, exire nolentem a domino
liceat occupari.

IIII. DE EO QUI AB EPISCOPO ALIQUID REPETIT, UT PRO IPSA CONVENTIONE
AB ECCLESIA NON PRIVETUR.
Si quis ab episcopo vel de ecclesiae vel de proprio iure crediderit aliquid repetendum si nihil convitii aut
criminationis [g] obiecerit [h] eum pro sola conventione a communione ecclesiae non liceat submoveri.
V.
Si servus absente aut nesciente domino episcopo sciente quod servus sit, diaconus aut presbiter fuerit ordinatus,
ipso in clericatus officio permanente, episcopus eum domino dupli satisfactione conpenset. Si vero episcopus
eum servum esse nescierit, qui testimonium perhibent, aut eum supplicaverint ordinari, simili redibitione
teneantur obnoxii.
VI.
Si diaconus aut presbiter crimen capitale commiserint, simul et officio et communione pellantur.

VII. DE HIS QUI PENITENTIAM VOLUNT.
De his qui suscepta paenitentia religionem suae professionis obliti ad secularia relabuntur, placuit eos et a
communione suspendi, et ab omnium catholicorum conviviis separari. Quod si post interdictum cum eis quisque
praesumpserit manducare et ipse communione privetur.

165

