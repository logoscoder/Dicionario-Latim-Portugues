7.36

ITEM LEONIS AD ANATHOLIUM CONSTANTINOPOLITANUM EPISCOPUM

INCIPIUNT CAPITULA.
I. De fide eius scriptis missis probata.
II. De his qui metu in heresim lapsi sunt si conversi fuerint ut recipiantur.
III. De nominibus hereticorum ad sacrum altare non recitandis.
IIII. De commemoratione Iuliani episcopi vel eorum clericorum qui Flaviano episcopo in fide adheserint.
EXPLICIUNT CAPITULA.
ITEM LEONIS AD ANATHOLIUM CONSTANTINOPOLITANUM EPISCOPUM.
I.
LEO EPISCOPUS, ANATOLIO EPISCOPO. GAUDEAMUS in domino et in dono grati• ipsius gloriamur, quia
sicut dilectionis tu• litteris et fratrum nostrorum quos Constantinopolim miseramus relatione cognovimus,
sequacem te evangelic• eruditionis ostendit, ut per sacerdotis probabilem fidem merito praesumamus quod tota
ecclesia eidem credita, nec rugam cuiusquam sit erroris habitura nec maculam, dicente apostolo: Dispondi enim
vos, uni viro virginem castam exhibere Christo. Illa est enim virgo ecclesia sponsa unius viri Christi, quae nullo
se patitur errore vitiari, ut per totum mundum una nobis sit unius cast• communionis integritas. In qua sotietatem
[a] tu• dilectionis amplectimur, et gestorum qu• sumpsimus seriem necessariis sicut oportuit munitam
subscriptionibus approbamus. Ut ergo vice dilectionis tu• animus vestris confirmaretur alloquiis, filios nostros
Casterium presbiterum patricium Asclepiadem diaconos qui ad nos tua scripta detulerunt cum epistolis nostris
post venerabilem diem festi pascalis emisimus. ||fol. 146rb|| Indicantes [b] nos sicut supra diximus de
Constantinopolitan• [c] ecclesia• pace gaudere, cui hanc curam semper impendimus, ut eam nulla [d] velimus
hereticorum fraude violari.
II.
De fratribus vero quos et epistolis tuis et legatorum nostrorum relatione communionis [e] nostr• cupidos esse
cognovimus, eo quod doleant se contra inpotentiam contraque tortores non tenuisse sententiam, et alieno sceleri
praebuisse consensum, cum ita eos fomido turbasset, ut in dampnationem catholici atque innocentis antistitis et
in inreptionem detestabilis pravitatis trepido famularentur obsequio. Illud quidem quod praesentibus et agentibus
nostris constitutum est approbamus, ut suarum interim ecclesiarum essent communione contenti. Sed cum legatis
nostris quos misimus participare huic sollicitudini voluimus disponatur. Quatenus hi qui plenis satisfactionibus
male gesta condempnant, et accusari magis se eligunt quam tueri, pacis et communionis nostr• unitate laetentur.
Ita ut digno prius anathemate quae contra fidem catholicam sunt recepta dampnentur. Aliter enim in ecclesia dei
quae corpus est Christi nec grata [f] sacerdotia, nec vera sacrificia, nisi in nostr• proprietate [g] natur• verus nos
pontifex reconciliet, verus immaculati agni sanguis emundet. Qui licet in patris sit dextera constitutus, in eadem
tamen carne quam sumpsit ex virgine sacramentum propitiationis exsequitur, dicente apostolo: Christus Iesus qui
mortuus est immo qui et resurrexit, qui est in dexteram dei qui etiam interpellat pro nobis. Neque enim poterit in
aliquo benignitas nostra repraehendi cum satisfacientes recipimus, quos doluimus esse deceptos. Nec aspere
igitur communionis nostr• gratia deneganda est, nec temere largienda. Quia sicut plenum pietatis [h] est,
oppressis caritatem dominicam rediberi, ita iustum est omnia perturbantis auctorem amputari.
III.
De nominibus autem Dioscori Iuvenalis et Eustatii, ad sacrum altare non recitandis, dilectionem tuam hoc decet
custodire quod nostri ibidem constituti faciendum esse dixerunt. Quodque honorem det sancti Flaviani memori•
non repungnet [i] , et a gratia tua christian• plebis animos non avertat. Nam inimicum nimis est atque
incongruum eos qui innocentes catholicos sua percussione vexarunt, sanctorum nominibus sine discretione
misceri. Cum dampnatam impietatem [k] non deserentes, ipsi se sua ||fol. 146va|| pravitate condemnent. Quos
convenit aut percelli pro perfidia, aut laborare pro venia.
IIII.
Fratrem vero et coepiscopum nostrum Iulianum vel clericos qui sanct• memori• Flaviano fidelibus offitiis

368

