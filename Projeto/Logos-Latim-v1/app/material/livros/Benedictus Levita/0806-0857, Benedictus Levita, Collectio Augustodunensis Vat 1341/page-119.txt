esse profitemur, et beatitudinem tuam ad hoc nos adiuturam in dei voluntate confidimus. Cetera vero quae in
nostro [x] synodo gesta vel firmata sunt, quoniam supradicti fratres nostri Faustinus coepiscopus, Phylippus et
Asellus presbiteri secum ferunt, si dignatus fueris tuae nota faciant sanctitati. Et alia manu dominus noster te
nobis annis plurimis custodiat beatissime frater. Amen. Aurelius episcopus Cartaginis, Alipius, Agustinus,
Possidius, Marinus, et ceteri episcopi CCXIIII subscripserunt.

INCIPIUNT RESCRIPTA AD CONCILIUM AFRICANUM CYRILLI ALEXANDRINI
EPISCOPI, UBI AUTENTICA NICENI CONCILII TRANSLATA DE GRECO PER
INNOCENTIUM PRESBITERUM TRANSMISERUNT, QUAE ETIAM EPISTOLAE
CUM EODEM CONCILIO NICENO PER MEMORATUM PRESBITERUM
INNOCENTIUM ET MARCELLUM SUBDIACONUM ECCLESIAE CARTAGINENSIS
SANCTO BONIFATIO EPISCOPO ECCLESIAE ROMANE SUB DIE VI [y] KAL
DECBS SUNT DIRECT•.
Dominis honorabilibus sanctis fratribus et coepiscopis Aurelio, Valentino, sed et omni sanctae congregationi in
Cartaginensi synodo congregat•, Cyrillus salutans in deo caritatem vestram. Scripta venerationis vestr• multam
habentia quaerimoniam cum omni laetitia per filium nostrum Innocentium presbiterum suscepi. Quibus a nobis
speratis ut de scrinio nostrae ecclesiae verissima exemplaria ex autentica synodo apud Niceam civitatem
metropolim Bithiniae a sanctis patribus constituta atque firmata sub nostrae fidei professione vestrae dilectioni
porrigamus. Unde domini honorabiles [z] fratres salute preeunte, necesse habui per harum latorem filium
nostrum Innocentium presbiterum fidelissima exemplaria ex autentica synodo in Nicena civitate Bithiniae habita
vestrae caritati dirigere quod et in ecclesiastica historia requirentes invenietis. De pascha vero ut scripsistis,
nuntiamus vobis XVII kł maias nos futura indictione celebrare. Et alia manu deus et dominus noster sanctam
vestram congregationem custodiat quod optamus carissimi fratres.
INCIPIT EPISTOLA ATTICI EPISCOPI CONSTANTINOPOLITANI AD EOSDEM.
Dominis sanctis merito beatissimis fratribus et coepiscopis ||fol. 40rb|| Aurelio Valentino, vel ceteris carissimis
in synodo apud Cartaginem habita constitutis, Atticus episcopus. Per filium nostrum Marcellum subdiaconum
vestrum, scripta vestrae dilectionis cum omni gratiarum actione suscepi. Domino gratias agens quod merui
tantorum fratrum benedictione perfrui domini beatissimi fratres. Scripsistis sane ut verissimos canones apud
Niceam civitatem metropolim Bithiniae a patribus constitutos sub fidei adstipulatione dirigam. Et quis est qui
communem fidem vel statuta a patribus firmata suis fratribus deneget? Qua de re per eundem filium meum
Marcellum subdiaconum vestrum, nimium festinantem sicut statuti sunt in Nicea civitate a patribus canones
integros ut iussistis direxi, petens ut pro me plurimum vestra sancta congregatio orare iubeat. Et alia manu deus
noster sanctitatem vestram custodiat, quod optamus sanctissimi fratres.

INCIPIUNT EXEMPLARIA CONCILII NICENI DIRECTA SUB DIE VI K Ł DECB
POST CONSULATUM GLORIOSISSIMORUM IMPERATORUM HONORII XII, ET
TEODOSII VIIII AUGUSTORUM, BONIFATIO URBIS ROM• EPISCOPO.
Credimus [a] in unum deum patrem omnipotentem visibilium necnon et invisibilium creatorem, et in unum
dominum nostrum Iesum Christum filium dei natum ex patre unigenitum, hoc est ex substantia patris, deum ex
deo, lumen ex lumine, deum verum [b] ex deo vero. Natum non creatum, eiusdem cum patre substantiae, per
quem omnia facta sunt caelestia et terrena. Qui propter nos homines et propter nostram salutem descendit et
incarnatus est et homo factus passus est, et resurrexit tertia die, ascendit in c•lum venturus inde iudicare vivos et
mortuos, et in spiritum sanctum, eos vero qui dicunt: Erat tempus quando non erat, et quia ex nihilo factus vel ex
alia substantia vel essentia esse, aut mutabilem aut convertibilem filium dei dicunt, anathematizat catholica et
apostolica ecclesia.

HUIC SYMBOLO FIDEI ETIAM EXEMPLARIA STATUTORUM EIUSDEM
CONCILII NICENI, A MEMORATIS PONTIFICIBUS ADNEXA SUNT QUAE IN
MAGNA ET SANCTA SYNODO APUD NICEM [c] CIVITATEM METROPOLIM
PROVINTIAE BITHINIAE CONSTITUTA SUNT ET DE GRECO TRANSLATA SUNT
A FILONE ET EFARISIO CONSTANTINOPO||fol. 40va||LITANO.
I. DE EUNUCHIS QUI SEIPSOS ABSCIDERUNT
Si quis per languorem a medicis sectus est, aut a barbaris abscisus iste remaneat in clero. Si quis autem sanus se
abscidit, istum et in clero positum abstineri oportet, et de cetero nullum talium deberi promoveri. Sicut autem
hoc manifestum, quia de his qui hanc rem excogitant, audentque se ipsos abscidere dictum est, sic eos qui a

119

