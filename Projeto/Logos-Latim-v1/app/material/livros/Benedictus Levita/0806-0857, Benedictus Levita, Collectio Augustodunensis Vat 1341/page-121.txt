DE HIS QUI AD SACERDOTIUM SINE EXAMINATIONE PROMOTI SUNT.
Si qui sine examinatione promoti sunt presbiteri aut episcopi vel cum discutiuntur confessi sunt quae
peccaverunt, vel si ab aliis evincantur, et confitentibus contra canonem homines commoti manus eis inposuerunt,
tales canon non suscipit sed abicit, hoc enim quod inreprehensibile est, defendit catholica ecclesia.

X. DE HIS QUI NEGAVERUNT IN PERSECUTIONE ET POSTEA AD
CLERICATUM PROMOTI SUNT.
Quicumque de lapsis ordinati sunt per ignorantiam aut dissimulationem ordinantium, hoc non praeiudicat canon
ecclesiasticus, cogniti etenim deponuntur.

XI. DE HIS QUI NEGAVERUNT [o] ET HABENTUR IN LOCIS.
De his qui praevaricati sunt praeter necessitatem aut preter ablationem facultatum [p] aut preter periculum, vel
tale aliquid quod factum est sub tyrannide Licinii, placuit sancto concilio licet indigni sint, humanitate tamen
subveniri eis. Quotquot igitur sincere paenitent, tres annos inter audientes sint qui lapsi sunt fideles, et septem
annos succumbant, duobus vero annis sine oblatione populo communicent in orationibus.
XII. DE HIS QUI ABRENUNTIANT ET ITERUM AD SAECULUM SUNT REVERSI.
Quicumque vocati sunt per gratiam et primordia demonstrantes bona deposuerunt cingulum militiae, postea vero
ad proprium vomitum revoluti sunt, ita ut aliqui et pecuniam conferant, et beneficiis militiam repetant, isti decem
annos succumbant, post triennium auditionis tempus. Sed in his omnibus oportet discutere voluntatem ||fol.
41rb|| et speciem penitentiae. Quotquot enim timore et lacrimis et perseverantia, et bonis operibus
conversationem, non simulatione demonstrant, isti adimplentes tempus constitutum auditionis orationibus merito
communicabunt. Et postea licebit episcopo humanius de his aliquid cogitare. Qui autem indiscrete tulerunt, et
ingressum ecclesi• sibi sufficere arbitrati sunt ad conversionem, definitum omne compleant tempus.

XIII. DE HIS QUI IN [q] EXITU COMMUNIONEM REQUIRUNT.
De exeuntibus de corpore vetus et canonica lex custodiatur et nunc. [r] Ut hi qui mori sperantur, novissimo
iuvamine [s] non priventur. Si vero desperatus communione sumpta, et oblatione percepta, iterum convalescat,
sit inter eos qui orationibus tantum communicant. Generaliter autem homini morituro, petenti sibi communionis
gratiam, episcopus probabiliter oblationem ei contradat.
XIIII.
De caticumenis lapsis, placuit sanctae et magn• synodo ut triennio audiant tantum, postea orent cum caticuminis.

XV. DE CLERICIS NE DE CIVITATE AD ALIAM TRANSEANT.
Propter grandem tumultum, et seditiones quae fiunt, placuit omnimodis auferri consuetudinem quae est contra
canonem, in aliquibus partibus ammissa, ita ut de civitate in civitatem, nec episcopum nec presbiterum, neque
diaconum transferri liceat. Si quis autem post sancti et magni concilii definitionem tale aliquid agere temptaverit
aut se dederit huiuscemodi negotio cessabitur omnimodo huiusmodi machinatio. Et restituatur ecclesiae in qua
aut episcopus aut presbiter aut diaconus fuerit ordinatus.

XVI. DE HIS QUI IN ECCLESIIS IN QUIBUS PROVECTI SUNT MINIME
PERDURAVERUNT.
Si qui facile se periculis ingerentes, neque timorem dei ante oculos habentes, neque ecclesiasticum canonem
scientes discedunt ab ecclesia, presbiteri aut diaconi aut quicumque sunt in canone constituti, isti nullo [t] modo
suscipi debent ab alia ecclesia, sed omnem eis necessitatem inponi oportere, ut ad proprias parrochias
revertantur. Pertinaces autem excommunicatos esse oportet. Si autem aliquis usu temerario subripuerit ad
alterum pertinentem, et ordinaverit in sua ecclesia, non consentiente episcopo, a quo discesserat clericus qui in
canone constituitur ||fol. 41va|| infirma sit huiusmodi manus inpositio.

XVII. DE CLERICIS QUI USURAS ACCIPIUNT.
Quoniam plures in canone constituti, cupiditatem et lucra turpia sectantur oblitique sanct• scripturae dicentis:
Qui pecuniam suam non dedit ad usuram, cum fenerantur aliis centesimas exigunt, iuste statuit sanctum et
magnum concilium ut si quis inventus fuerit post hanc definitionem usuram accipiens aut [u] aliud quid
excogitans turpis lucri gratia abiciatur a clero et alienus a canone sit.

XVIII. DE PRIVILEGIIS PRESBITERORUM.
121

