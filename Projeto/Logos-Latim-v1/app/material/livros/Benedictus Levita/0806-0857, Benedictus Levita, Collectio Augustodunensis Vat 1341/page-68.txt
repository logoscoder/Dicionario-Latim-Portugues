Non oportet in quadragesima martyrum natalicia celebrari, sed eorum in sabbato et dominica tantum memoriam
fieri.
LII.
Non oportet in quadragesima, aut nuptias vel qu•libet ||fol. 20ra|| natalicia celebrari.
LIII.
Non oportet christianos ad nuptias euntes vel ballare vel saltare, sed caste cenare vel prandere competit
christianis.
LIIII.
Non oportet ministros altaris vel quoslibet clericos spectaculis aliquibus quae aut in nuptiis aut caenis exhibentur
interesse, sed antequam themelici ingrediantur surgere eos de convivio et abire debere.
LV.
Non oportet ministros altaris vel quoslibet clericos aut etiam laicos christianos ex simbolis quae vulgus
commissalia appellat, convivia celebrare.
LVI.
Non oportet presbiteros ante ingressum episcopi ingredi et sedere in tribunalibus, sed cum episcopo ingredi, nisi
forte aut egrotet episcopus, aut in peregrinationis commodo eum esse constiterit.
LVII.
Non debere in vicis et villis episcopos ordinari, sed visitatores, id est qui circumeant constitui. His autem qui
ante hoc ordinati sunt nihil agere censemus, sine conscientia episcopi civitatis. Similiter etiam presbiteri, nihil
sine praecepto et consilio episcopi agant.
LVIII.
Non oportet in domibus oblationes ab episcopis, seu presbiteris fieri.
LVIIII.
Non oportet ab idiotis psalmos compositos et vulgares in ecclesiis dici, neque libros qui sunt extra canonem
legere, nisi solos canonicos Novi et Veteris Testamenti. Quae autem oporteat legi et in auctoritatem recipi, haec
sunt: Genesis, Exodus, Leviticum [u] , Numeri, Diuteronomium [v] , Iesu nave, Iudicum, Ruth, Regnorum libri
quattuor, Paralipomenon libri duo, Esdr•, Liber psalmorum numero CL, proverbia Salomonis, Ecclesiastes,
cantica canticorum, Iob, Esther, duodecim prophetarum libri XVI id est: Osee, et Amos, Iohel, Abdias, Ionas,
Micheas, Naum, Abbacuc, Sophonias, Aggeus, Zacharias, Malachim, Esaias, Hieremias, Ezechiel, Danihel. Novi
Testamenti id est evangelium secundum Matheum, secundum Marcum, secundum Lucam, secundum Iohannem,
actus apostolorum, canonicae epistolae VII: Iacobi una, Petri duae prima et secunda, Iohannis tres prima et
secunda et tertia, Iudae una, epistolae Pauli apostoli numero XIIII: Ad Romanos, ad Corinthios, prima et
secunda, ad Galathas, ad Ephesios, ad Philipenses duae prima et secunda, ad Timotheum duae prima et secunda,
ad Titum ad Filimonem, ad Hebreos.
EXPLICIT SYNONDUS LAUDICIAE.

68

