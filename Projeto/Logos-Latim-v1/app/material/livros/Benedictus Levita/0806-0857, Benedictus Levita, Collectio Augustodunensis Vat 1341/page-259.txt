nominibus pater ad filium, filius ad patrem, spiritus sanctus ad utrosque refertur. Quae cum relativ• tres person•
dicantur una tamen natura vel substantia creditur. Nec sicut tres personas, ita tres substantias predicamus. Sed
unam substantiam, tres autem personas. Quod enim pater est, non ad se sed ad filium, et quod filius est, non ad
se sed ad patrem est. Similiter et spiritus sanctus non ad se sed ad patrem et filium, relativae refertur. In eo quod
spiritus patris et filii pr•dicatur. Item cum dicimus deus, non ad aliquid dicitur, sicut pater ad filium vel filius ad
patrem, vel spiritus sanctus ad patrem et filium, sed ad se specialiter deus dicitur. Nam si de singulis personis
interrogemur deum necesse est fateamur. Deus ergo pater, deus filius, deus spiritus sanctus, singulariter dicitur.
Nec tamen tres dii, sed unus est deus [g] . Item et pater omnipotens, et filius omnipotens, et spiritus sanctus
omnipotens, singulariter dicitur. Nec tamen tres omnipotentes, sed unus omnipotens, sicut et unum lumen
unumque principium praedicatur. Singulariter ergo et unaquaeque persona unus deus confiteatur [h] et creditur,
una illis et indivisa atque aequalis deitas, maiestas sive potestas, nec minoratur in singulis nec augetur in tribus,
quia nec minus aliquid habet, cum unaqu•que persona [i] deus singulariter dicitur, nec amplius cum tot• tres
person• unus deus enuntiatur. Haec ergo sancta trinitas, quae unus et verus est deus nec recedit a numero, nec
capitur numero. In relatione enim personarum numerus cernitur, in divinitatis vero substantia, quid enumeratum
sit non comprehenditur. Ergo hoc solum numerum insinuant, quod ad invicem sunt, et in hoc numero carent
quod [k] in se sunt. Nam huic ita sanctae trinitati unum naturale convenit nomen, ut in tribus personis non possit
esse plurale. Ob hoc ergo [l] credimus illud in sacris litteris dictum: Magnus dominus noster, et magna virtus
eius, et sapientiae eius non est numerus. Nec quia tres has personas esse diximus unum deum eundem esse
patrem quem filium vel eum ||fol. 99ra|| esse filium qui est pater, aut eum qui est spiritus sanctus, vel patrem et
filium dicere poterimus. Non enim ipse est pater, nec spiritus sanctus ipse qui est vel pater vel filius cum tamen
ipse sit pater quod filius, ipsum filius quod pater, ipsum pater et filius quod et spiritus sanctus id est natura unus
deus. Cum enim dicimus non ipsum esse patrem quem filium ad personarum [m] distinctionem refertur. Cum
autem dicamus ipsum esse patrem quod [n] filium, et ipsum filium quod patrem ipsum spiritum sanctum quod
patrem et filium ad naturam qua deus est vel substantiam pertinere monstratur, quia substantia unum sunt.
Personas enim distinguimus, non deitate separamus. Trinitatem igitur in personarum distinctione agnoscimus,
potestatem propter naturam vel substantiam profitemur. Tria ergo ista unum sunt natura scilicet non persona. Nec
tamen ist• person• tres separabiles aestimand• sunt, cum nulla [o] ante aliam nulla post aliam, nulla sine alia, vel
extitisse vel [p] quippiam operasse creditur. Inseparabiles enim inveniuntur et in eo quod sunt, et in eo quod
faciunt. Quia inter generantem patrem et generatum [q] filium, vel procedentem spiritum sanctum, nullum fuisse
credimus temporis intervallum, quo aut genitor genitum aliquando procederet, aut genitus genitori deesset aut
procedens spiritus patri vel filio posterior appareret. Ob hoc ergo inseparabilis et inconfusa haec trinitas a nobis
et creditur et pr•dicatur. Tres igitur personae istae dicuntur iuxta quod maiores definiunt, ut agnoscantur. Nam si
attendamus quod scriptura sancta dixit de sapientia: Splendor est lucis aetern•, sicut splendorem lucis videmus
inseparabiliter inhaerere, sic confitemur filium a patre separari non posse. Tres ergo illas unius atque
inseparabilis natur• personas sicut non confundimus, ita separabiles nullatenus praedicamus. Quando quidem hoc
nobis dignata [r] est [s] , ipsa trinitas evidenter ostendere, ut etiam in omnibus quibus voluit singillatim personis
agnosci unam sine alteram non permittat intellegi. Nec enim pater absque filio cognoscitur nec sine patre filius
invenitur. Relatio quippe ipsa vocabuli personalis, personas separari vetat, quae etiam non simul nominat, simul
insinuat. Nemo audire potest unumquodque istorum nominum in quo non intellegere cogatur et alterum. Cum
igitur haec tria sint unum, et in unum tria, est tamen unicuique person• manens sua proprietas. Pater enim
aeternitatem habet sine nativitate, filius aeternitatem cum nativitate, spiritus vero sanctus processionem sine
nativitate. De his tribus personis solam filii personam ||fol. 99rb|| pro liberatione humani generis, hominem
verum sine peccato, de sancta et inmaculata Maria virgine [t] credimus assumpsisse, de qua novo ordine
novaque nativitate est genitus qua invisibilis divinitate visibilis monstraretur in carne. Nova autem nativitate est
genitus quia intacta virginitas et virilem coitum nescivit, et fecundata per spiritum sanctum carnis materiam
ministravit. Qui partus virginis nec ratione colligitur, nec exemplo, erit enim singulare. Nec tamen spiritus
sanctus pater esse credendus est filii pro eo quod Maria, eodem sancto spiritu obumbrante concoepit, ne duos
patres filii videantur adserere, quod utique nefas est dici. In quo mirabili conceptu aedificans [u] sibi sapientia
domum, verbum caro factum est, et habitavit in nobis. Nec tamen verbum ipsum ita in carnem conversum atque
mutatum est, ut desisteret deus esse, qui homo esse voluisset. Ut [v] non tantum ibi sit verbum dei, et hominis
omnia, atque hoc tantum et [w] deus dicatur propter deum, et homo propter hominem. In quo dei filio duas
credim [x] esse naturas, unam divinitatis, alteram humanitatis. Quos ita in se una Christi persona univit, ut nec
divinitas ab humanitate nec humanitas a divinitate possit aliquando seiungi. Unde perfectus deus perfectus et
homo in unitate person•. Nec tamen quia duas diximus in filio esse naturas, duas profitemur in eo esse personas,
ne trinitati [y] quod absit, accidere videatur quaternitas. Deus enim verbum non accepit personam hominis sed
naturam, et in aeternum persona divinitatis temporalem accepit substantiam carnis. Item unius substantiae
credimus esse deum patrem et filium et spiritum sanctum. Non tamen dicimus ut huius trinitatis unitatem Maria
virgo genuerit, sed tantummodo filium, qui solus [z] naturam nostram in unitate person• suae assumpsit.
Incarnationem quoque huius filii dei tota trinitas operata esse credenda est, quia inseparabilia sunt opera
trinitatis. Solus tamen filius formam servi accepit in singularitate person• non in unitate divin• natur• in id quod

259

