EXPLICIUNT CAPITULA.
||fol. 69ra||
I.
POST DAMNATIONEM HEresis arriane et fidei sanctae catholicae expositionem, hoc sanctum precepit
concilium ut quia nonnullis vel heresis vel gentilitatis necessitate per Spaniarum ecclesias canonicus
praetermissus est ordo, dum et licentia abundaret transgrediendi, et disciplinae optio negaretur, dum omnis
excessus heresi probaretur patrocinio, et abundantia mali temporis procul esset districtio disciplinae. At nunc
pace ecclesiae Christi misericordia reparata, omne quod priscorum canonum auctoritas prohibet, sit resurgente
disciplina inhibitum [i] , et agatur omne quod praecepit. Permaneant [k] in suo vigore conciliorum omnium
constituta [l] simul et synodic• sanctorum presulum Romanorum epistolae. Nullus deinceps ad promerendos
honores ecclesiasticos contra canonum adspiret indignus, nihil ex hoc fiat quod sancti patres spiritu dei pleni
sanxerunt debere non fieri, et qui praesumpserit severitate priorum canonum distringatur.
II.
Pro reverentia sanctissim• fidei, et propter corroborandas hominum invalidas mentes consulto piissimi et
gloriosissimi Recaredi regis constituit synodus, ut per omnes ecclesias Spaniae et Galliae vel Gallitiae secundum
formam orientalium ecclesiarum, concilii Constantinopolitani, hoc est centum quinquaginta episcoporum
symbolum fidei recitetur. Et priusquam dominica dicatur oratio, voce clara populo predicetur. Quo et fides vera
manifesta sit et testimonium habeat et ad Christi corpus et sanguinem pr•libandum pectora populorum fide
purificata accedant.
III.
Haec sancta synodus nulli episcoporum licentiam tribuit res alienare ecclesiae, quoniam et antiquioribus
canonibus, hoc prohibetur. Si quid vero quod utilitatem non gravet ecclesiae pro suffragio monachorum vel
ecclesiis ad suam parrochiam pertinentium dederint firmum maneat. Peregrinorum vel clericorum et egenorum
necessitati salvo [m] iure ecclesiae prestare permittuntur [n] pro tempore quae potuerint.
IIII.
Si episcopus unam de parrochitanis ecclesiis suis, monasterium dicare voluerit ut in ea [o] monachorum ||fol.
69rb|| regulariter congregatio vivat, hoc de consensu concilii sui habeat licentiam faciendi. Qui etiam si de rebus
ecclesiae pro eorum substantia aliquid quod detrimentum ecclesiae non exhibeat, eidem [p] loco donaverit, sit
stabile. Rei bon• statuendum, sanctum concilium dat consensum.
V.
Compertum est a sancto concilio, episcopos presbiteros et diaconos venientes ex heresi, carnali adhuc desiderio
uxoribus copulari. Ne ergo de cetero fiat hoc pr•cipitur, quod et prioribus canonibus continetur. Ut non liceat eis
vivere libidinosa societate, sed manente inter eos coniugali communem utilitatem habeant, et non sub uno
conclavi maneant. Vel certe si suffragatur virtus in alia domo suam uxorem faciat habitare ut castitas apud deum
et apud homines habeat testimonium bonum. Si qui vero post hanc conventionem obscene cum uxore elegerit
vivere ut nec lector habeatur. Qui vero semper sub canone ecclesiastico iacuerunt, si contra veterum imperata in
suis cellulis mulierum quae infamem suspicionem [q] possunt generare [r] consortium habuerint, illi canonice
[s] quidem destringantur, mulieres vero ab episcopis venundat•, praecium ipsum pauperibus erogetur.
VI.
De libertis autem hoc precepit sancta synodus, ut si qui presbiteri vel diaconi ab episcopis facti sunt, secundum
modum quo canones antiqui dant licentiam sint liberi, et tamen a patrocinio ecclesiae, tam ipsi quam ab eis
progeniti non recedant. Ab aliis quoque libertati traditi et ecclesiis commendati patrocinio episcopi conligantur,
et ne cuiquam donentur a principe hoc episcopus postulet.
VII.
Pro reverentia dei et sacerdotum id universa sancta constituit synodus, ut quia solent crebro mensis otiosae
fabulae interponi, in omni sacerdotali convivio lectio scripturarum divinarum misceatur. Per hoc enim et animae
aedificantur ad bonum, et fabulae non necessari• prohibentur.
VIII.
Iubente autem atque consentiente domino Recaredo rege, id precepit sacerdotale concilium ut clericos ex familia
fisci nullus audeat a principe donatos expetere, sed traditos capitis sui tributum ||fol. 69va|| ecclesiae dei cui sunt
allegati [t] usque dum vivunt regulariter administrent.

205

