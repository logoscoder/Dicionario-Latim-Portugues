7.97

EPISTOLA PAPAE ANASTASII URBIS ROME AD IMPERATOREM ANASTASIUM

INCIPIT EPISTOLA PAPAE ANASTASII URBIS ROME, AD IMPERATOREM, ANASTASIUM PRO
PACE ECCLESIARUM, MISSA.
I. Quod pro Christo fungantur legatione dum pro pace precatur ecclesi•.
II. Quod non sit temere iudicandum de his, qui iam ad dominum migraverunt.
III. Ut specialiter in •cclesia, [a] nomen taceatur Acacii.
IIII. Quod magno opere contenen [b] sit cavenda.
V. Ut Alexandrinos, imperator admoneat ad fidem sinceram, et ad pacem redire catholicam.
VI. Admoneat imperator ut constitutis apostolic• sedis obtemperet.
VII. Quod eos quos post dampnationem suam vel baptizavit vel ordinavit Acatius [c] nulla portio lesionis
attingat.
VIII. Quod mali bona ministrando sibi tantummodo noceant nec ecclesi• sacramenta commaculent.
Gloriosissimo et clementissimo filio Anastasio augusto, Anatasius [d] episcopus. Exordium pontificatus mei
primitus oblata populis pace pronuntio, confidenter pro fide catholica humilis pietati tue peccator occurrat. In
quo primum mihi divinum favorem propinquasse confido, quod consonantia in me augustissimi [e] nominis tui
non dubium praestat auxilium. Ut sicut precelsum vocabulum pietatis tu• per universas gentes, toto orbe
praefulget, ita pro ministerium me• humilitatis, sicut semper est sedes beatissimi Petri in universali •cclesia
adsignatum sibi a domino deo teneat principatum. Nec propter unum mortuum diutius tonica illa salvatoris
desuper contexta per totum male sortis patiatur incertum, quae sola in discissionem pro firmitate sui venire non
potuit, serenitate tua precipu• rem publicam gubernante. Cui etiam in privata vita tantum circa sincere religionis
studium, ut sicut fama certissime celebravit, nemo magis vel inter praecipues sacerdotes pr•fixas a sanctis
patribus regulas •cclesi• custodisse dicatur quod sanctum studium cum maiestate imperii crevisse confidimus.
I. QUOD PRO CHRISTO FUNGATUR LEGATIONE DUM PRO PACE PRECATUR ECCLESIAE.
Legatione itaque fungimur pro Christo, nec eos propter offensionem vel scandalum paciamini public• nominari,
quorum merita vel actus illum iudicem latere non possunt in cuius iam sunt iudicio constituti. Nec illic se potest
interserere in corpore mortali adhuc temeraria pr•sumptio, in quo non solum confessio facit aperta merita
singulorum, sed etiam silentii ipsius, non potest latere secretum. Namque et prodecessor noster ||fol. 177rb|| papa
Felix, sed etiam Acatius illic procul dubio sunt, ubi unusquisque sub tanto iudice non potest perdere sui meriti
qualitatem.
II. QUOD NON SIT TEMERE IUDICANDUM DE HIS QUI IAM AD DOMINUM AUGURAVERUNT.
Itaque monentes nos beatissimo apostolo, ne quod sit in hoc offendiculum in •cclesia dum quod facere non
possumus de his qui iam transierunt iudicare conemur observandum esse tranquillitas tua cognoscat. Ait enim de
his que [f] de rebus ad deum solum pertinentibus iudicare pr•sumunt. Nemo enim nostrum sibi vivit, et nemo
sibi moritur. Sive enim vivimus domino vivimus, sive morimur domino morimur. Sive enim vivimus sive
morimur domini sumus. In hoc enim Christus resurrexit a mortuis, ut et vivorum et mortuorum dominetur. Tu
autem quid iudicas fratrem tuum, aut quare spernis fratrem tuum? Omnes enim stabimus ante tribunal Christi.
Scriptum est enim: Vivo ego dicit dominus, quoniam mihi flectet omne genu, et omnis lingua confitebitur deo.
Itaque unusquisque pro se rationem reddet deo. Non ergo amplius invicem iudicemus, sed hoc iudicate magis ne
ponatis offendiculum fratri vel scandalum. Monet igitur beatus apostolus ne de his nobis presumendo iudicium,
de quibus nemo potest verius vel melius iudicare, quam deus sibi in hoc quippiam temerarius ausus usurpet, et
propter hoc pax atque unitas ecclesi• dissipetur. Nam et in Regnorum libro dicitur: Non quomodo videt homo
videt et deus, quia homo videt in facie, deus autem videt in corde. Item in Paralipomenon libro primo: Et nunc et
Salomon scito deum patrum tuorum, et servi illi in corde perfecto, et in animo volente, quoniam omnia corda
scrutatur deus, et omnem cogitationem novit. Item in Ezechihel: Haec dicit dominus deus: Si dixistis domus

463

