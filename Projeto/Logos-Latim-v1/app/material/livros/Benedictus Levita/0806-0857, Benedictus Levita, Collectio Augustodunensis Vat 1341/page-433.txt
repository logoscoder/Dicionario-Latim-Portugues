Alienum clericum invito episcopo ipsius nemo suscipiat, nemo sollicitet, nisi forte ex placito caritatis id inter [t]
dantem accipientemque conveniat. Nam gravis iniuri• reus est, qui de fratris ecclesia, id quod est utilius aut
praeciosius audet vel abicere vel tenere. Itaque si intra provinciam res agitur, transfugam clericum ad ecclesiam
suam metropolitanus redire compellat. Si autem longius recessit sui praecepti auctoritate revocabitur [u] , ut nec
cupiditati nec ambitioni occasio relinquatur.
X. UT IN EVOCANDIS PROVINTIALIBUS EPISCOPIS AD TESOLONICENSIS [v] PONTIFICE
MODERATIO CONSERVETUR NE SUB HOC COLORE SACERDOTALIS HONOR [w]
CONTUMELIIS ADDICATUR, NEC AMPLIUS QUAM BINI DE PROVINCIIS EPISCOPI, QUOS
METROPOLIANI PROBAVERINT DIRIGANTUR.
In evocandis autem ad te coepiscopis moderatissimum esse te volumus, ne per maioris diligenti• speciem
fraternis gloriari videaris iniuriis. Unde si causa aliqua maior extiterit ob quam rationabile ac necessarium sit
advocare conventum, binos de singulis provinciis episcopos quos metropolitani crediderint esse mittendos ad
fraternitatem tuam venire sufficiat.
XI. UT NON AMPLIUS AB STATUTO CONCILII TEMPORE, QUAM DIES XV REMORENTUR
EPISCOPI. ET SI INTER EOS DE NEGOTIO FUERIT OBORTA CONTENTIO, CUNCTA ROMANO
PONTIFICI SUB GESTORUM INSINUATIONE PANDENTUR, UT AB EO QUOD EIDEM
PLACUERIT ORDINETUR.
Ita ut a prestituto tempore, nion ultra quindecim dies qui convenerint retardentur. Si autem in eo quod cum
fratribus tractandum definiendumve credideris diversa eorum fuerit a tua voluntate sententia, ad nos omnia sub
gestorum testificatione referantur, ut remotis ambiguitatibus quod deo placeat decernatur. Ad hunc enim finem
omnem affectum nostrum curamque dirigimus, ||fol. 167va|| ut quod ad unitatem concordiae, et quod ad
custodiam pertinet disciplinae, nulla dissensione violetur, nulla desidia neglegatur. Et te igitur frater dilectissime
et eos fratres nostros, qui de tuis offenduntur excessibus, cum tamen non similis [x] sit omnibus materies
querelarum, hortor et moneo ut quae pia sunt ordinatae salubrumque disposita, nulla concertatione turbentur,
nemo quod suum est querat, sed quod alterius. Et sicut apostolus ait: Unusquisque proximo suo placeat in
bonum, ad aedificationem. Non enim poterit unitatis nostrae firma esse compago, nisi nos ad inseparabilem
soliditatem vinculum caritatis adstrinxerit. Quia sicut in uno corpore multa membra habemus, omnia autem
membra non eundem actum habent, ita multi unum corpus sumus in Christo, singuli autem alter alterius membra.
Conexio [y] totius corporis, unam sanitatem, unam pulchritudinem facit. Et h•c quidem conexio [z] totius
corporis unanimitatem requirit, sed pr•cipue exigit concordiam sacerdotum. Quibus etsi dignitas communis non
est, tamen ordo generalis est. Quoniam et inter beatissimos apostolos in similitudinem honoris, fuit qu•dam
discretio potestatis. Et cum omnium par esset electio, uni tamen datum est ut ceteris premineret. De qua forma
episcoporum qu•que est horta distinctio, et magna ordinatione provisum est, ne omnes sibi omnia vindicarent,
sed essent in singulis provintiis singuli quorum inter fratres haberetur prima sententia. Et rursum quidam in
maioribus urbibus constituti, sollicitudinem eius susciperent ampliorem, per quos •cclesi• cura conflueret, ad
unam Petri sedem universalis et nihil usquam a suo capite dissideret. Qui ergo scit se quibusdam propositum,
non moleste ferat aliquem sibi esse prelatum, sed oboedientiam quam exigit etiam ipse dependat. Et sicut non
vult gravis honeris sarcinam ferre, ita non audeat alii importabile pondus imponere. Discipuli enim sumus
humilis et mitis magistri dicentis: Discite a me quia mitis sum et humilis corde, invenietis requiem animabus
vestris. Iugum enim meum suave est, et onus meum leve est. Quod quomodo experiemur, nisi et illud in
observantiam veniat quod idem dominus ait: Qui maior est vestrum, erit minister vester. Qui autem se ||fol.
167vb|| exaltaverit humiliabitur, et qui se humiliat exaltabitur.

433

