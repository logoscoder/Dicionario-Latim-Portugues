clericos sive ipsos episcopos suis metropolitanis apertissime commisserunt [i] . Prudentissime enim
iustissimeque viderunt quaecumque negotia in suis locis ubi orta sunt finienda, nec unicuique providentiae
gratiam sancti spiritus defuturam qua •quitas a Christi sacerdotibus et prudenter videatur, et constantissime
teneatur. Maxime quia unicuique concessum est, si iudicio offensus fuerit cognitorum ad concilia suae provintiae
vel etiam universale provocare. Nisi forte quisquam est qui credat unicuilibet posse deum [k] nostrum examinis
inspirare iustitiam, et innumerabilibus congregatis in concilium sacerdotibus denegare. Aut quomodo ipsum
transmarinum iudicium ratum erit ad quod testium necessariae person•, vel propter sexus, vel propter senectutis
infirmitatem, vel multis aliis intercurrentibus inpedimentis adduci non poterunt? Nam ut aliqui tamquam a tuae
sanctitatis latere mittantur, nulla invenimus patrum synodo constitutum. Quia illud ||fol. 42rb|| quod priidem [l]
per eundem coepiscopum nostrum Faustinum tamquam ex parte Niceni concilii exinde transmisistis, in conciliis
verioribus quae accipiuntur Niceni a sancto Cyrillo coepiscopo nostro Alexandrinae ecclesiae, et a venerabili
Attico Constantinopolitano antestite ex autentico missis quae etiam ante hoc per Innocentium presbiterum, et
Marcellum subdiaconum, per quos ad nos ab eis directa sunt venerabilis memoriae Bonifatio episcopo decessori
vestro a nobis transmissa sunt, in quibus tale aliquid non potuimus repperire. Exsecutores etiam clericos vestros
quibusque petentibus nolite mittere nolite concedere ne famosum typum saeculi in ecclesiam Christi quae lucem
simplicitatis et humilitatis diem domini videre cupientibus praefert videamur inducere. Nam de fratre nostro
Faustino amoto iam pro suis nefandis nequitiis de Christi ecclesia dolendo Apiario securi sumus quod eum
probitate ac moderatione tuae sanctitatis salva fraterna caritate ulterius in Affrica minime patiatur. Et alia manu:
Dominus noster sanctitatem vestram evo longiore orantem pro nobis custodiat domine frater.

123

