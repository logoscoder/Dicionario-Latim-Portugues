detrimentum patiatur ignoratione rerum pontificis nec episcopus vel eius propinqui sub obtentu eclesi•
proscribantur, et in causas incidant qui ad eum pertinent, morsque eius iniuriis mal• fam• subiaceat.
XLI.
Precipimus ut in potestate sua episcopus eclesi• res habeat. Si enim animae hominum precios• illi sunt credit•,
multo magis oportet eum curam pecuniarum gerere, ita ut potestate eius indigentibus omnia dispensentur per
presbiteros et diaconos, et cum timore omniqu• sollicitudine ministrentur. Ex his autem quae indiget ad suas
necessitates et ad peregrinorum fratrum usus, et ipse percipiat ut nihil eis possit omnino deesse. Lex enim dei
praecipit ut qui altari deserviunt de altari [k] pascantur. Quia nec miles stipendiis propriis contra hostes arma
sustollit.
XLII.
Episcopus aut presbiter aut diaconus aleae atque ebrietati deserviens, aut desinat aut certe damnetur.
XLIII.
Subdiaconus aut lector aut cantor similia faciens, aut desinat aut communione privetur, similiter etiam laicus.
XLIIII.
Episcopus presbiter aut diaconus usuras a debitoribus exigens aut desinat aut certe damnetur.
XLV.
Episcopus presbiter aut diaconus qui cum hereticis oraverit [l] , tantummodo communione privetur, si vero
tamquam clericos ortatus eos fuerit agere vel orare damnetur.
XLVI.
Episcopum aut presbiterum hereticorum suscipientem baptisma damnari praecipimus, quae enim conventio
Christi ad Belial aut quae pars fideli cum infideli.
XLVII.
Episcopus aut presbiter si eum qui secundum veritatem habuerit baptisma denuo baptizaverit, aut si pollutum ab
impiis non baptizaverit, deponatur tamquam deridens crucem et mortem domini [m] nec sacerdotes a falsis
sacerdotibus iure discernens.
XLVIII.
Si quis laicus uxorem propriam pellens alteram vel ab alio dimissam duxerit [n] , communione privetur.
XLVIIII.
Si quis episcopus aut presbiter iuxta praeceptum domini non baptizaverit in nomine patris et filii et spiritus
sancti, sed in tribus sine initio principiis aut in tribus filiis aut in tribus paraclitis abiciatur.
L.
Si quis episcopus aut presbiter non trinam mersionem unius misterii celebret sed semel mergat in baptismate
quod dari videtur in domini morte deponatur. Non enim dixit nobis dominus: In morte mea baptizate, sed: Euntes
docete omnes gentes baptizantes eos in nomine patris et filii et spiritus sancti.
EXPLICIUNT CANONES APOSTOLORUM NUMERO L.

32

