qualem elegere doctrinam.
V.
Quinto capitulo, refertur quod animam hominis divin• adserunt esse substantiae, nec a natura creatoris sui
conditionis nostr• distare naturam. Quam impietatem ex filosoforum quorundam et manicheeo [q] opinione
manantem, catholica fides damnat. Sciens nullam tam sublimem [r] tamque precipuam esse facturam, cui deus
ipse natura sit. Quod enim de ipso est hoc est quod ipse, neque aliud est quam filius et spiritus sanctus. Preter
hanc autem trinitatis unam consubstantialem et sempiternam atque incommutabilem deitatem, nihil omnium
creaturarum est, quod non in exordio sui ex nihilo sit creatum. Non autem quicquid inter creaturas eminet [s]
deus est, ne si quid magnum atque mirabile est, hoc est quod ille qui facit mirabilia magna solus. Nemo
hominum veritas, nemo sapientia, nemo iustitia est, sed multi participes sunt veritatis [t] et sapienti• atque
iustitiae. Solus autem deus nullius participationis est indignus. De quo quicquid digne utcumque sentitur, non est
qualitas sed essentia. Incommutabili [u] nihil accidit ||fol. 139ra|| nihil deperit. Quia esse illi est quod est
semper•ternum semper proprium. Unde in se manens innovat omnia, et nihil accipit quod ipse non dederit.
Nimium igitur superbi nimiumque sunt c•ci, quicumque dicunt humanam animam divin• esse substanti•. Non
intelligunt nihil se aliud dicere, quam deum esse mutabilem, et ipsum perpeti, quicquid potest natur• vel anim•
eius inferri.
VI.
Sexta adnotatio, indicat eos dicere quod diabolus numquam fuerit bonus nec natura eius opificium dei sit, sed
eum ex cahoo [v] et tenebris emersisse. Quia scilicet nullum sui habeat auctorem, sed omnis mali ipse sit
principium atque substantia. Cum fides ea qu• est catholica omnium creaturarum corporalium [w] sive
spiritalium bonam confiteatur substantiam, et mali nullam esse naturam. Quia deus qui universitatis est conditor
nihil non bonum fecit, unde et diabolus bonus esset si in eo quod factus est permaneret. Sed quia naturali
excellentia male usus est et in veritate non stetit, non in contrariam substantiam transiit. Sicut ipsi qui talia
adserunt a veris in falsa proruunt, et naturam in eo arguunt in quo sponte delinquunt, ac pro sua voluntaria
perversitate damnantur. Quod utique ipsis malum erit, et ipsum malum non erit substantia, sed poena [x]
substanti•.
VII.
Septimo loco consequitur quod nuptias damnant [y] , et procreationem nascentium perhorrescunt. In quo sicut
pene in omnibus, cum manicheorum [z] profanitate concordant, ideo sicut ipsorum mores probant coniugalem
copulam detestantes, quia est illic libertas turpitudinis, ubi non pudor et matrimonii servatur et sobolis.
VIII.
Octavum ipsorum est, plasmationem humanorum corporum diaboli esse figmentum, et semina conceptionum per
d•mones in mulierum uteris figurari, propter quod resurrectionem carnis non esse credendum, quia concretio
corporis non sit congruens anim• dignitati. Quae falsitas sine dubio opus diaboli est, et talia prodigia opinionum
figmenta sunt d•monum, quia non in feminarum ventribus formantur homines, sed in hereticorum cordibus tales
fabricantur errores. Quod inmundissimum virus de manicheorum impietate specialiter fonte procedens, olim
fides catholica deprehendit atque dampnavit.
VIIII.
Nona autem adnotatio manifestat quod filios promissionis ex mulieribus [a] quidem natos [b] , sed ex spiritu
sancto dicant esse conceptos. Ne illa sobolis qu• de carnis semine nascitur, ad illam conditionem pertinere
videatur. Quod catholic• fidei repugnans atque contrarium est, qu• omnem hominem ||fol. 139rb|| in corporis
anim•que substantia a conditore universitatis formari, atque animari inter materna viscera confitetur. Manente
quidem illo peccati mortalitatisque contagio, quod in prolem a primo parente transcurrit, sed regenerationis
subveniente sacramento, quo per spiritum sanctum promissionis filii renascuntur, non in utero carnis sed in
virtute baptismatis. Unde et David qui utique promissionis erat filius, dicit ad dominum: Manus tu•e fecerunt me,
et plasmaverunt me. Et ad Hieremiam dominus ait: Priusquam te formarem in utero novi te, et in vulva matris tu•
sanctificavi te.
X.
Decimo autem titulo referuntur asserere animas qu• humanis corporibus inseruntur fuisse in corpore, et in c•lesti
habitatione peccasse, atque ob hoc sublimibus ad inferiora delapsas in su• qualitatis principes incidisse, et per
aerias ac sideras [c] potestates, alias in diversis corporibus esse conclusas sorte diversa et conditione dissimili.
Ut quicquid in hac vita varie et in•qualiter provenit ex praecedentibus causis videatur accidere. Quam impietatis
fabulam ex multorum sibi erroribus texuerunt, sed omnes eos catholica fides a corpore su• unitatis abscidit,
constanter praedicans atque veraciter, quod anim• hominum priusquam suis inspirarentur corporibus non fuerunt,

348

