secundum patrum regulas bis in anno in unum convenire per singulas provintias episcopos, ubi singula quae
emerserint corrigantur. Qui vero noluerint convenire episcopi constituti in suis civitatibus et hoc maxime cum sui
corporis sanitate consistentes, etiam hominibus aliis ||fol. 26rb|| urguentibus et inexcusabilibus negotiis liberi
sunt, licere eos fraternae caritatis admonitionibus corripi.
XX.
Clericos in singulis ecclesiis constitutos sicut iam definivimus, non licere in alterius civitatis ecclesiis ordinari,
sed adquiescere in ea in qua ab initio ministrare meruerunt, exceptis illis qui proprias civitates perdiderunt, et ex
necessitate ad alias ecclesias migraverunt. Si vero quicumque episcopus post definitionem istam ad alium
episcopum pertinentem clericum susceperit, placuit sanct• synodo et hunc qui suscepit, et eum qui susceptus est
tamdiu excommunicatos manere, quamdiu ipse clericus ad propriam revertatur ecclesiam.
XXI.
Clericos sive laicos qui accusaverint episcopum aut clericos, temere atque indifferenter, non debere suscipi in
accusationem, nisi prius eorum opinio fuerit perscrutata.
XXII.
Non licere clericis post mortem sui episcopi rapere pertinentes ad eum res [f] , sicuti iam praecedentibus regulis
statutum habetur. Si vero haec fecerint, pereclitari se noverint a proprio gradu.
XXIII.
Pervenit ad aures sanctae synodi, quia clerici quidam et monachi nihil sibi habentes iniunctum a proprio
episcopo interdum vero etiam illi qui ab eo fuerant excommunicati veniant ad regiam civitatem
Constantinopolitanam, et multis temporibus in ea consistentes perturbationes tranquillitati ecclesiasticae ferant et
diversorum domos corrumpant. Statuit sancta synodus hos quidem primum commonere per defensorem
Constantinopolitanae sanctae ecclesiae ut exeant de regia civitate. Si autem in eodem proposito improbe
perduraverint, etiam invitos eos ipse expellat defensor, ut ad sua loca perveniant.
XXIIII.
Quae semel consecrata fuerint [g] monasteria cum iudicio sui episcopi, maneant perpetuo, et pertinentes ad ea
res [h] , conservari ipsis monasteriis decrevimus, nec ulterius posse ea fieri saecularia habitacula. Qui vero
permiserint haec fieri, subiaceant his condempnationibus quae per canones constitutae sunt.
XXV.
Quoniam quidam metropolitanorum sicut ad nos perlatum est neglegunt creditum sibi gregem et differunt
ordinationes facere episcoporum, placuit sanctae synodo intra tres menses fieri ordinationes episcoporum, nisi
forte inexcusabilis necessitas coegerit ordinationis tempus amplius propagari. Si autem quis episcoporum haec
non observaverit, ||fol. 26va|| ipsum debere ecclesiasticae condempnationi subiacere. Reditus vero eiusdem
viduatae ecclesiae integros, reservari apud aechonomum eiusdem ecclesiae placuit.
XXVI.
Quia in quibusdam ecclesiis sicut ad nos pervenit, sine aechonomo episcopi res ecclesiasticas tractant. Placuit
omnes ecclesias episcopos habentes, habere et aechonomos de proprio clero qui gubernent ecclesiae res [i] cum
arbitrio sui episcopi, ut non sine testimonio sit gubernatio ipsarum rerum ecclesiasticarum, et ex hoc deveniat
dispergi eiusdem ecclesiae res [k] , et sacerdotali dignitati obtrectatio generetur. Si vero quis haec non
observaverit, divinis subiaceat regulis.
XXVII.
Eos qui sibi rapiunt uxores vel eos qui eis auxilium praestiterint, statuit sancta synodus siquidem clerici fuerint,
cadere de proprio gradu. Si vero laici fuerint, anathema esse.
EXPLICIUNT REGULAE.
SEQUUNTUR DISCRIPTIONES.
PASCASIUS EPISCOPUS CIVITATIS LIVITANAE VICEM AGENS beatissimi episcopi Leonis definiens
suscripsit.
Lucensius episcopus civitatis Ausculitanae, idem vicem agens sanctissimi episcopi Leonis definiens suscripsit.
Bonifatius presbiter urbis Romae vicem agens apostolicae sedis definiens suscripsit.
Astonius episcopus Constantinopolitanae civitatis novae Rom• definiens suscripsit.
Maximus episcopus Antiocenus definiens suscripsit.

82

