7.62

EIUSDEM INNOCENTII PAPAE AD UNIVERSOS EPISCOPOS IN TOLOSA

XXVII. EIUSDEM INNOCENTII PAPAE AD UNIVERSOS EPISCOPOS IN TOLOSA.
I. De Spaniorum repressione qui inordinate constituunt clericos.
II. Ut causedici vel curales [a] vel s•cularis militi• dediti ad clerum non admittantur.
III. Ut quicumque tales ordinati fuerint cum ordinatoribus suis disponantur.
IIII. De commemoratione Niceni concilii in quos supradicta prohibentur.
V. Quales elegende sunt in ordine clericorum.
VI. De eo qui ante baptismum uxorem habuit et post baptismum aliam, clericus non fiat.
I.
INNOCENTIUS, UNIVERSIS EPISCOPIS in Tolosana sinodo constitutis dulcissimis fratribus in domino
salutem. Saepe me et nimia cum teneret cura sollicitum super dissensiones et scismata ecclesiarum, quod malum
per Spanias latius in dies separationis gradu incedere fama proloquitur, necessarium tempus emersit quo non
possit emendatio tanta differri, et deberet congrua medicina provideri. Nam de ordinationibus quas prav•
consuetudinis vitio Spanenses episcopos celebrare cognoscimus, fuerat aliquid secundum maiorum traditiones
statuendum, nisi perpenderemus ne perturbationes quamplurimas ecclesiis moveremus. Quorum factum ita
repraehendimus, ut propter numerum corrigendorum ea qu• quoquomodo facta sunt in dubium non vocemus sed
dei potius dimittamus iuditio.
II. UT CAUSEDICI VEL CURIALES [b] VEL S•CULARIS MILITIAE DEDITI AD CLERUM NON
ADMITTANTUR.
Quantos enim ex eis qui post acceptam baptismi gratiam in forensi exercitatione versati sunt et optinendi
pertinatiam susceperunt adscitos ad sacerdotium [c] esse comperimus? Quorum Numerifinus et Gregorius
perhibentur? Quantos ex militia qui cum potestatibus oboedierint [d] severa necessario praecepta sunt exsecuti
[e] ? Quantos ex curialibus qui dum parent potestatibus quae sibi sunt imperata fecerunt? Quantos qui voluptates
et editiones populo celebrarunt ad honorem summi sacerdotii pervenisse? Quorum omnium neminem nec ad
sotietatem [f] quidem ordinis clericorum oportuerat pervenire. Quae si singula discuti||fol. 154rb||enda
mandemus, non modicos motus aut scandala Spaniensibus provintiis quibus medere cupimus de studio
emendationis inducemus. Idcirco remittenda potius haec putamus. Sed ne deinceps similia committantur
dilectionis vestr• maturitas provideri debebit, ut tant• usurpationi saltim nunc finis necessarius imponatur. Eo
videlicet constituto.
III. Ut quicumque tales ordinati fuerint cum ordinatoribus suis deponantur.
Post h•c si quis adversus formas canonum vel ad ecclesiasticum ordinem vel ad ipsum sacerdotium venire
temptaverit, una cum ordinatoribus [g] suis ipso in quo inventi fuerint ordine et honore priventur. Et quamvis
dilectioni vestr• fratres karissimi regul• Nicen• sint cognit• secundum quas ordines faciendos esse per sententiam
decernentes, tamen aliquam partem quae de ordinationibus est provisa inserendam putavi et secundum eam
ordinationes in posterum celebrandas esse sciamus, ne cui interpetrandi [h] aliter liberum arbitrium relinquatur.
Hac primum quae sunt prohibita digerantur.
IIII. DE COMMEMORATIONE NICENI CONCILII, IN QUO SUPRADICTA PROBANTUR.
Ne quispiam qui post baptismum militaverit ad ordinem debeat clericatus admitti, neque qui causas post
acceptum baptismum egerint aut qui post acceptam dei gratiam administraverint, neque de curialibus aliquem ad
ecclesiasticum ordinem venire posse qui post baptismum vel coronati fuerint vel sacerdotium quod dicitur
sustinuerint, et editiones publicas celebraverint. Nam et hoc de curialibus est cavendum, ne idem qui ex
curialibus fuerint aliquando a suis curiis quod frequenter videmus accidere poscantur, quae omnia rationabiliter
prohibita oportet modis omnibus custodiri.
V. QUALES ELEGENDI SUNT IN ORDINE CLERICORUM.
QUALES VERO ELIGENDI SUNT IN ORDINE clericorum evidens forma declarat, id est qui ab ineunte •tate

399

