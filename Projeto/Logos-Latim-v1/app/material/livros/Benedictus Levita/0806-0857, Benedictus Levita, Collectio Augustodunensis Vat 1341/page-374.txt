7.41

EIUSDEM LEONIS AD SINODUM CALCIDONENSEM

LX. EIUSDEM LEONIS AD SINODUM CALCIDONENSEM, UBI ORTATUR PER LEGATOS SUOS
DEI SACERDOTES UT SCM SCRIPTURAS, CUNCTA DISPONERENT.
LEO EPISCOPUS, SANCT• SINODO CALCIDONENSI CONSTItut•. Optaveram [a] quidem diilectissimi [b]
pro nostri ||fol. 148ra|| caritate collegii omnes domini sacerdotes in una catholic• fidei devotione persistere, nec
quemquam gratia aut formidine sacerdotum saecularium depravari, aut a via veritatis abscedere. Sed quia multa
qu• p•nitudinem possint generare proveniunt, et superat culpas delinquentium misericordia dei, atque ideo
suspenditur ultio ut possit locum habere correctio, amplectendum est clementissimi principis plenum religione
consilium, quo sanctam fraternitatem vestram ad destruendas insidias diaboli et ad reformandam ecclesiasticam
pacem maluit convenire beatissimi Petri apostoli sedem iure atque honore servato. Adeo ut nos quoque suis ad
hoc litteris invitaret, ut venerabili synodo nostram praesentiam preberemus. Quod quidem nec necessitas
temporis, nec ulla poterat consuetudo permittere. Tamen in his fratribus hoc est Pacasino et Lucensio episcopis,
Bonifacio et Basilio presbiteris, qui ab apostolica sede directi sunt, me sinodo vestra fraternitas •stimet
praesidere, non se iunctam a vobis praesentiam meam, qui nunc in vicariis meis adsum, et iamdudum in fidei
catholic• praedicatione non desum. Et qui non potestis ignorare quid ex antiqua traditione credamus, non potestis
dubitare quid cupiamus. Unde fratres karissimi reiecta poenitus audatia disputandi contra fidem divinitus
inspiratam, vana errantium infidelitas conquiescat, nec liceat defendi quod non licet credi. Cum secundum
evangelicas auctoritates, secundum propheticas voces et apostolicas apostolicamque doctrinam plenissime [c] et
lucidissime per litteras quas ad beat• memori• Flavianum episcopum misimus fuerit declaratum, qu• sit de
sacramento incarnationis domini nostri Iesu Christi pia et sincera confessio. Quia vero non ignoramus per pravas
•mulationes multarum ecclesiarum statum fuisse turbatum, plurimosque fratres quia heresim non reciperent [d]
sedibus suis pulsos, et in exilia deportatos atque in locum superstitum alios institutos, his primitus vulneribus
adhibeatur medicina iustiti•. Nec quisquam ita careat propriis, ut alter utatur alienis. Cum sicut cupimus errorem
omnes relinquunt nemini quidem perire honor debeat, sed illis qui pro fide laboraverunt cum omni privilegio
oporteat eius proprium reformari. Prioris autem Ephesin• sinodi cui sanct• memori• episcopus Cirillus tunc
presedit, contra Nesto||fol. 148rb||rium spetialiter statuta permaneant. Ne tunc damnata impietas demum sibi in
aliquo blandiatur, qua Eutices iusta execratione percellitur. Puritas enim fidei atque doctrina quam eodem quo
sancti patres nostri spiritu predicamus et Nestorianam et Euticenam cum suis auctoribus condempnat pariter, et
persequitur pravitatem. Data VI kl iulias, Adelfico vc consule era q s p.

374

