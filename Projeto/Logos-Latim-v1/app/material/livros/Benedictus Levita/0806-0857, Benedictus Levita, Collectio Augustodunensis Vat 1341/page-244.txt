nunc et in futuro inpensissime ||fol. 91ra|| commendamus obsecrantes ut hanc et reverenter adimpleant, et ab
emulis benigne defendant. Contempnentibus autem eam divin• veritatis ultio pavendo proveniat. Observantibus
autem misericordia profluens pax perpetua et gloria sempiterna contingat. Huius quoque sententiae fortitudine
vel vigore decreti nostri seriem quam in serenissimi domini nostri Reccesuunti regis edidimus nomine, pro rebus
a div• memoriae patre suo quolibet titulo conquisitis decernimus omnino constare. Legem denique quam pro
coercenda principum horrenda cupiditate [u] idem clementissimus edidit princeps, simili robore firmamus atque
ut futuris retro temporibus modis omnibus observetur pari sententia definimus. Quae etiam ne taciturna tempora
vel obliviosa vetustate defereantur, huic nostrae constitutioni utraque decrevimus innectenda. Ita cunctorum
memori• commendanda ut a cunctis regulis supernis ordinatas, nusquam maneant segregata. Cetera quoque
decretorum nostrorum iudicia qu• ab hac sancta synodo noscuntur esse confecta, si quis convellere forsitan
decreverit aut temere implere neglexerit vel infringere quandoque voluerit per iudicium omnipotentis dei
anathema sit. Soli autem deo [v] nostro gloria in saecula saeculorum.
SUSCRIPTIO EPISCOPORUM ID EST NUMERO LVIII, DECRETUM IUDICII UNIVERSALIS
EDITI IN NOMINE PRINCIPIS.
SOLIDITATEM REDDIDISSE FRACTURAE atque fecisse consurgere quod extiterat conlisum, et
incrementum est [w] huius mercedis, et plenitudo consummat• perfectionis. Ponderi etenim conlidentis ruin• si
aequalium proximorum curam convenit obviare, quanto grandioris erit culpae praelibat• incuriae discrimen
incurrere, si non quo valent excommuni honere commissos procurent populos sublevare. Properandum ergo est
inter ruinas conlisionum, catervas eripere conlisorum, ut ex hoc iugiter et ultra nec vigorem nocendi habeat
exsecranda pressura, et omnis conpressus noverit sancte sanctionis esse sibi conlata remedia. Cum decursis ergo
temporibus dur• dominationis sese potestas gravis attolleret, et in subiectis populis impiorum dominantus non
formaret iura regiminis sed excidia ultionis, aspeximus subditorum statum non ex ||fol. 91rb|| ordine vegetari
rectoris, sed deici ex gravedine potestatis. Contraxerunt enim reges elata fastigia in bifronti discidio motionis, et
aut in culpis lex ardua s•viebat aut in spoliis favorem lex voluntaria commodabat, inde mestos [x] animos non
spes fovebat ex munere, sed tolerantia vexabat in funere. Unde iam increpationis occursu non tantum nos abire
sola ratio cogit, verum et ipsa commotio rerum inpellit. Ut ex omnium animorum deliberatione concordi, illa
maneat sententia dicti qu• et finem ausibus rite ponat inlicitis, et consultum salvandis iure ferat populis.
Quosdam namque conspeximus reges postquam fuerint regni gloriam adsecuti extenuatis viribus populorum
regi• propriae congerere lucrum, et obliti quod reges sunt vocati, defensionem in vastationem convertunt, et
vastationem defensione pellere [y] defugiunt. Illud gravius innectentes, quod ea qu• videntur adquirere non
regni deputant honori vel gloriae, sed ita malunt in suo iure confundi, ut veluti ex debito decernant. Haec in
liberorum posteritatem transmitti. Quamobrem in proprietatis illa conantur redigere sinu, quae pro solo constat,
illos imperii percepisse fastigio, et illud in iuris proprii conlocant antro, quod populi utilitatis adquisitum esse
constat obtentu? Nam numquid ad illos aut populorum adventus aut rerum poterat concurrere census, nisi
extitissent gloriae sublimati culminibus aut ab aequalibus illi potuerunt rerum coacervatione ditari, nisi per
subiectos glorioso apice potuissent adtolli. Omnia certe totius plebis memoria subiecta principale caput relevat
attentum debit• visionis obtutu, ab illo negotiorum prospectant remedium, cui modo gratum modo debitum
inrogant censum. Regalis inde ortodoxa haec cuncta sibi deberi [z] convincit ex quo se regem recognoscit, et
inde conquisita, non alteri quam sibi iuste defendit, unde non person• sed potentiae subdi haec deberi [a] non
ambigit. Regem aeterna iura faciunt, non persona, quia nec constat sui mediocritate sed [b] sublimitatis honore.
Quae ergo honori debeant honori deserviant, et qu• reges [c] accumulant regno relinquant, ut quia eos regni
gloria decorat, ipsi quoque gloriam regni non extenuent [d] , ed exornent. Habeant deinceps iure conditi reges in
regendo iuditia iusta, in parcendo pectora prompta in conquirendo [e] studia parca, in conservando vota sincera,
et tanto gloriam regni cum felicitate ||fol. 91va|| retentent, quanto iura regiminis et mansuetudinis conservaverint,
et aequitate direxerint promiss• praemium ditionis, ne non prodisse [f] putetur ex fomite rationis, revelare
convenit evidentissimam speciem operis, ut ex illo nos idoneos adsertores habeat probitas veritatis, ex quo
semper semetipsam reservaverit qualitas actionis. Ecce enim ita ex gentis nostrae mediocribus maioribusque
personis multos actenus corruisse repperimus et [g] deflemus, ut eorum agnitis ruinis non aliud possimus quam
divin• iudicia considerare permissionis, quorum domorum spolia, et potentiarum divitias simul ac praedia, ita
conspicimus prorsus exinanita, ut nec fisci usibus commoda nec palatinis officiis repperiantur in remedium
salutare conlata. Cuius rei serie ex utroque concurrente, dum et iudicatos sententia iudiciorum elisit, in eorum
bonis, ad ipsorum vicem, munificatus nemo surrexit, pene non tenuisse disciplinam in ordine sed defectum
potuisse pensantur in gente. Illo maiori salutis dispendio cumulato, quod tam haec quae a iuditiis vigor
iudiciorum abstraxerat quam illa quae qualiscumque proventus ordine profligationis contererat tota proprietatis
principum amplitudo in sinum su• receptionis incluserat. Sicque solo principali ventre subpleto cuncta totius
membra gentis vacuata languescerent ex defuncto. Unde venit ut nec subsidium mediocres, nec [h] dignitatem
valeant optinere maiores. Quia dum solius potestatis, vigor maxima occupavit, totius plebis status, nec minima
iure defendit. Atque cum omni palatino offitio simulque cum maiorum minorumque conventu nos omnes tam
pontifices quam etiam sacerdotes et universi sacris ordinibus famulantes concordi definitione decernimus et

244

