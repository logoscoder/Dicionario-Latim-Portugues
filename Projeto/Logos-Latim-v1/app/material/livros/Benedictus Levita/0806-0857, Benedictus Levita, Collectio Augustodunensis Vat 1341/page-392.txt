7.58

ITEM INNOCENTII PAPAE AD EUNDEM

XXIII. [a] ITEM INNOCENTII PAPAE AD EUNDEM.
I. Quod prima sedis [b] beati Petri apud Antiochiam esse memoretur.
II. Quod non oporteat secundum constituta imperatorum duos esse metropolitanos episcopos.
III. Quod arrianorum clerici non sint recipiendi in suis officiis quamvis eorum baptismum quod
catholicum constat confirmet ecclesia.
EXPLICIUNT CAPITULA.
INNOCENTIUS, ALEXANDRO EPISCOPO. ET HONUS ET HOnor nobis a tua fraternitate impositus,
necessarii tractatus causas induxit quo litteris vel commonitorio vestro ut dat sancti spiritus gratia respondere
possimus. Revolventes itaque auctoritatem Nicen• sinodi qu• unam omnium per orbem terrarum mentem
explicat sacerdotum, quae censuit de Antiocena [c] ecclesia cunctis fidelibus ne dixerim sacerdotibus esse
necessarium custodire, qua super diocesim suam praedictam ecclesiam, non super aliquam provintiam
recognoscimus constitutam. Unde advertimus non tam pro civitatis magnificentia hoc eidem attributum, quam
quod prima primi apostoli sedes esse monstretur. Ubi et nomen accepit religio christana, et quae conventum
apostolorum apud se fieri celeberrimum [d] meruit, quaeque urbis Rom• sedi non cederet, nisi quod illa in
transitu meruit, ista susceptum apud se consummatumque gauderet. Itaque arbitramur frater karissime ut sicut
metropolitanos auctoritate ordinas singulari, sic et ceteros non sine permissu conscientiaque tua sinas episcopos
procreari. Vicinos autem si •stimas, ad manus inpositionem tu• grati• statuas pervenire. Quorum enim te maxima
expectat cura, praecipue tuum debent mereri iudicium.
II. QUOD NON OPORTEAT SECUNDUM CONSTITUTA IMPERATORUM DUOS ESSE
METROPOLITANOS EPISCOPOS. ||fol. 151va||
NAM QUOD SCISCITARIS UTRUM DIVISIS imperali [e] iuditio provintiis [f] ut du• metropoles fiant, si duo
metropolitani episcopi debent nominari? Non vere visum est ad mobilitatem necessitatum mundanarum dei
ecclesiam commutari, honoresque aut divisiones perpeti quas pro suis causis faciendis duxerit imperator. Ergo
secundum pristinum provintiarum morem, metropolitanos episcopos convenit numerari. Ciprios sane asseris
olim Arrian• [g] impietatis potentia fatigatos, non tenuisse Nicenos canones in ordinandis sibi episcopis. Et
usque adhuc habere praesumptum ut suo arbitratu ordinent, neminem consulentes. Quocirca persuademus eos ut
curent iuxta canonum fidem catholicam sapere, atque unum cum ceteris sentire provintiis, ut appareat spiritus
sancti gratia ipsosque ut omnes ecclesias gubernari.
III. QUOD ARRIANORUM CLERICI NON SINT SUSCIPIENDI IN SUIS OFFICIIS, QUAMVIS
EORUM BAPTISMUM QUOD CATHOLICUM CONSTAT CONFIRMET ECCLESIA.
ARRIANOS PRETEREA CETEROSQUE EIUSMODI PESTES quia eorum laicos conversos ad dominum sub
imagine poenitenti• ac sancti [h] spiritus sanctificatione per manus impositionem suscepimus, non videtur
clericos eorum cum sacerdotii aut ministerii cuiuspiam suscipi debere dignitate. Quoniam quibus solum baptisma
ratum esse permittimus, quod utique in nomine patris et filii et spiritus sancti perficitur, nec sanctum spiritum eos
habere ex illo baptismate illisque misteriis arbitramur. Quoniam cum a [i] catholica fide eorum auctores
discederent, perfectionem spiritus quam acceperant amiserunt. Nec dare eius plenitudinem possunt, quae maxime
in ordinationibus operatur, quam per impietatis [k] su• perfidiam, potius quam per fidem dixerim perdiderunt.
Quomodo fieri potest ut eorum profanos sacerdotes dignos Christi honoribus arbitremur, quorum laicos
imperfectos ut dixi ad sancti spiritus percipiendam gratiam cum poenitentiae imagine recipiamus? Gravitas
itaque tua haec ad notitiam coepiscoporum vel per sinodum si potest vel per harum recitationem faciat pervenire,
ut ea qu• ipse tam necessario percontatus es, et nos tam elimate respondimus, communi omnium consensu
studioque servetur.

392

