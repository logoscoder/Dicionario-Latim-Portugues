6.20

SYNODUS TOLETANA DECIMUM TERTIUM

IN NOMINE DOMINI. INCIPIUNT GESTA SYNODALIA HABITA IN URBE TOLETANA, SUB
AERA DCCXXI, ANNO REGNI DOMINI NOSTRI EXCELLENTISSIMI ERVIGII PRINCIPIS.
||fol. 107rb||
INLIBAT• CARITATIS INSTINCTU alternis visionum obtutibus reddite et in unum coetum factore deo pariter
adgregati in ecclesia videlicet sanctorum apostolorum Petri et Pauli anno regni IIII, serenissimi Ervigii, principis
sub die prid [a] non novembris, aera DCCXXI, cum unusquisque nostrum debitis locaretur in sedibus adfuit
idem, princeps pleno fidei ardore subnixus et humilitatis gratia decoratus qui sinodo deliberationis suae vota
commendans, et ut pro se domino instantissime deprecaremur expostulans, hoc presertim est adlocutus
sufficienti exortacione concilium ut ecclesiasticae disciplinae quae congruunt et corrigendis moribus quae
conveniunt, tractatus nostri evidentia sanccirentur, deinde religiosis votis suae clementiae quibus subveniendum
miseris definiunt sinodali conventu confirmanda commisit. Offerens videlicet sacris pontificibus thomum donum
obsecrans pariter et obtestans, ut quicquid illic, venustioris esset calami respersione congestum, sinodalis
potentiae conderetur ordine titulorum. Tunc nos pro suscepto a principe thomo gloriam dedimus deo, et eidem
principi benediximus glorioso. Idem tamen princeps postquam votorum suorum actionem peregit, a conventu
concilii gratiosus exivit. Tunc post principalis abscessum hoc in thomi ipsius allegatione repperimus exaratum.
IN NOMINE DOMINI FLAVIUS ERVIGIUS REX SANCTISSIMIS PATRIBUS IN HAC SANCTA
SYNODO RESIDENTIBUS.
Ecce sanctissimi religiosa pietate excolendi pontifices et divini cultus instantissimi sectatores coram coetus vestri
reverentia humilis devotusque prosternor, reclinis adsisto, promptus adstipulor, primum de conventus vestri
adgregatione patri luminum gratiarum copiam solvens, deinde votorum meorum studia vestris iudiciis dirimenda
committens, nec enim fas est, quemquam etiam si nondum sit opus sine consilio bonorum egisse. Unde ut brevi ||
fol. 107va|| exoratione perorem vota mea quibus remedia pietatum exercere delector, sensibus paternitatis
vestrae agnoscenda insinuo. Quae tamen ne oblitu quodam memoriam fugiant et relationi propriae curarum
intercapedo subducat in huius thomi conplicatione [b] accipite annotata. Illud primum volenti mihi miseris
parcere, convenit intimare, quod divulsam per tyrannidem nostri corporis partem in societatis nostr• gremium
conamur reducere. Etenim retroactis div• memoriae precessoris nostri Vvambae regis temporibus, quae in
profanatoribus patriae qui cum Paulo quondam tyrannidem adsumpserunt inlata est sententia ultionum qui per
iudicii universalis edictum amiserunt testimonium, rebusque propriis caruerunt quae cuncta vestrae sanctitudini
nota sunt. Quos tamen et in collegio societatis nostrae recipere, et rebus quibus fas fuerit devovimus devestire.
Nam et de accusatis modum volumus ponere iustissime perquisitionis quo sive de religiosis sive de laicis
quisque accusationis cuiusquam studio fuerit propulsatus non occultis fraudibus vel violentiis conprimatur, nec
clam professione violenter artetur, sed in communi omnium examine iudicetur. Quo secundum publice
professionis suae tenorem aut offensibilis debitas dampnationis poenas excipiat, aut innocens ex iudicio omnium
comprobatus clarescat. Nam quidnam de tributorum fiscalium exactionibus referam, quorum redibitiones tantis
debitorum cumulis increverunt ut exigi paenitus iubeantur, et status subruatur funditus populorum, et fragmine
conlisiones eorum ultimus terrae sentiat propriae prolapsionis excidium. Unde talibus non solum privatis sed
etiam fiscalibus servis remedia pietatis praeoptans nostra gloria affluenter impendere, ut omnis tributorum
exactiones qu• apud illos de retroactis temporibus adiacent, usque ad primum annum, mansuetudo nostra illis
remittendas laxavit. Et stilo propri• auctoritatis remittendas instituit, quas etiam auctoritas sacrosancto coetui
vestro relegendas elegit. Illud quoque adiciens loquar quod votis vestris horribile et animis execrabile semper est
ignobilitatis conditio libertorum vel servorum etiam adaequata, gentis nostrae statum degenerat. Ob quam rem
hoc nostrae gloriae ||fol. 107vb|| animis placet ut exceptis servis fiscalibus, vel libertis abrasa deinceps huius
malae praesumptionis licentia, nullis qui ex servitute quorumlibet servis [c] sit [d] vel libertus ad palatina offitia
transeat. Quod si fecerit, illic serviturum procul dubio recludendum se noverit, quo aut conditionis propriae
originem sumpsit, aut libertatis titulum reportavit. His votorum meorum insinuationibus allegatis quaeso ut fortia
paternitatis vestrae adiutoria praerogetis. Luce enim clarius constat, quod adgregatio sacrosancta pontificum,
quicquid censuerit observandum, per sancti spiritus donum omnino est ad aeternitate praefixum. Et ideo
universitatem paternitatis vestrae, atque sublimium virorum nobilitatem qui ex aula regalis offitio in hac sancta
synodo vobiscum sensuri perlecta sunt, obtestor pariter et coniuro atque per ineffabile illud sanct• trinitatis
sacramentum convenio ut quisquis in medio vestri se iudicandum vel retractandum invexerit, tam quae per nos
dicta quam etiam cetera quae vestris auditibus se ingesserint audienda, communi vigor• iustitiae et temperamento
misericordiae dirimere procuretis. Quo cum omni reverentia patrum praecedentium regulis subditi totius

274

