beneficio esse debet, quod hunc ipsum locum quem retinent non amittant. Si qui autem scisse formam vivendi
missam a Siricio deteguntur neque statim cupiditates libidinis abiecisse, illi sunt modis omnibus submovendi, qui
post ammonitionem cognitam preponendam arbitrati sunt voluptatem.
II. DE HIS QUI POST BAPTISMUM OMNI TEMPORE INCONTINENTIAE VOLUPTATIBUS SUNT
DEDITI, ET IN ULTIMO POENITENTIAM POSCUNT.
ET HOC QUAESITUM EST QUID de his observari oporteat, qui post baptismum omni tempore incontinentiae
voluptatibus dediti, in extremo fine vitae suae poenitentiam simul et reconciliationem communionis exposcunt.
De his observatio prior durior, posterior interveniente misericordia inclinatior est. Nam consuetudo prior tenuit,
ut concederetur poenitentia, sed communio negaretur. Nam cum illis temporibus crebrae persecutiones essent, ne
communionis concessa facilitas homines de reconciliatione securos non revocaret a lapsu, merito negata
communio est concessa poenitentia, ne totum poenitus negaretur, et duriorem remissionem fecit temporis ratio.
Sed postquam dominus noster pacem ecclesiis suis reddidit iam depulso terrore communionem dari abeuntibus
placuit, et propter domini misericordiam quasi viaticum profecturis. Et ne Novatiani heretici negantis veniam,
asperitatem et duritiam subsequi videamur, tribuitur ergo cum poenitentia extrema communio, ut homines
huiusmodi vel in subpremis [d] suis permittente salvatore [e] nostro, a perpetuo exitio vindicentur.
III. DE ADMINISTRATORIBUS. ||fol. 129va||
QUAESITUM ETIAM EST, SUPER his qui post baptismum administraverunt, et aut tormenta sola exercuerunt,
aut etiam capitalem protulere sententiam, nihil de his legibus a maioribus definitum. Meminerant enim a deo
potestates has fuisse concessas, et propter vindictam noxiorum gladium fuisse permissum [f] , et dei ministrum
esse datum in huiusmodi vindicem. Quomodo igitur reprehenderent factum, quod auctore domino viderent esse
concessum? De his ergo ita ut actenus servatum est sic habeamus [g] , ne aut disciplinam avertere, aut contra
auctoritatem domini venire videamur. Ipsis autem in ratione reddenda, gesta sua omnia servabuntur.
IIII. QUOD VIRI CUM ADULTERIS UXORIBUS NON CONVENIANT.
ET ILLUD DESIDERATUM EST SCIRI, cur communicantes viri cum adulteris uxoribus, non conveniant, cum
e contra uxores in consortio adulterorum virorum manere videantur. Super hoc christiana religio adulterium in
utroque sexu pari ratione condempnat. Sed viros suos mulieres non facile de adulterio accusant, et non habent
latentia peccata vindictam. Viri autem liberius uxores adulteras, apud sacerdotes deferre consuerunt, et ideo
mulieribus prodito earum crimine communio denegatur. Virorum autem latente commisso, non facile quisquam
ex suspitionibus abstinetur. Qui utique submovebitur, si eius flagitium detegatur. Cur ergo par causa sit,
interdum probatione cessante, vindictae ratio conquiescit.
V. QUOD QUI PRECES VEL CRIMINALES DICTANT, HABEANTUR IMMUNES.
ILLUD ETIAM SCISTARI [h] VOLUISTI, AN preces dictantibus liberum concedatur, utique post baptismi
regenerationem a principibus poscere mortem alicuius vel sanguinem de reatu. Quam rem principes numquam
sine cognitione concedunt, sed ad iudices commissa ipsa vel crimina semper remittunt, ut causae cognitae vin||
fol. 129vb||dicentur. Quae cum quaesitoris fuerint deligata, aut absolutio aut dampnatio pro negotii qualitate
profertur. Et dum legum auctoritas in improbos exercetur, erit dictator immunis.
VI. QUOD HI QUI INTERCEDENTE REPUDIO DIVORTIUM PERTULERUNT, SI SE NUPTIIS
ALIIS IUNXERINT ADULTERI ESSE MONSTRANTUR.
DE HIS ETIAM REQUISIVIT DIlectio tua qui interveniente repudio alio se matrimonio copularunt, quos in
utraque parte adulteros esse manifestum est. Qui vero vel uxore vivente quamvis dissociatum videatur esse
coniugium [i] ad aliam copulam festinarunt, neque possunt adulteri non videri, intantum ut etiam hae [k]
personae quibus tales coniuncti sunt, etiam ips• adulterium commississe videantur, secundum illud quod legimus
in evangelio: Qui dimiserit uxorem suam et duxerit aliam, moechatur. Similiter et qui dimissam duxerit,
moechatur. Et ideo tales omnes, a communione fidelium abstinendos. De parentibus autem, aut de propinquis
eorum nihil tale statui potest, nisi incentores inliciti consortii fuisse detegatur.
VII. QUI LIBRI IN CANONE RECIPIANTUR. [l]
QUI VERO LIBRI RECIPIANtur in canone sanctarum scripturarum, brevis adnexus ostendit. Haec sunt ergo,
quae desiderata monere voce voluisti: Moysi, libri quinque, id est: Genesis, Exodus, Leviticus, Numeri,
Deuteronomium, necnon et Iesu Nave, et Iudicum, et Regnorum libri quattuor, simul et Ruth. Prophetarum libri
sedecim. Salomonis, libri quinque, Psalterium. Item historiarum, Iob, liber unus, Tobi• unus, Hester unus, Iudit
unus. Machabeorum, duo. Esdrae duo. Paralipomenon duo. Item Novi Testamenti: Evangeliorum libri quattuor,
Pauli apostoli epistolae, quattuordecim, epistolae Iohannis III, ||fol. 130ra|| epistolae Petri duae, epistola Iudae,
epistola, Iacobi, Actus apostolorum, Apocalypsin Iohannis. Cetera autem quae vel sub nomine Mathiae, sive
Iacobi minoris, et sub nomine Petri et Iohannis, quae a quodam Leutio scripta sunt, vel sub nomine Andreae

329

