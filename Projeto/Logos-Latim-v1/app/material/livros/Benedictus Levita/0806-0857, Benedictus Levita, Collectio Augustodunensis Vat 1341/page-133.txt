INCIPIT SYNODUS HABITA IN CIVITATE ARELATO APUD MARTIANUM EPISCOPUM TEM||fol.
45rb||PORIBUS CONSTANTINI IMPERATORIS EO TEMPORE QUO ETIAM CONCILIUM
NICENUM HABITUM EST TRECENTORUM X ET VIII EPISCOPORUM.
Domino et sanctissimo Silvestro episcopo, coetus episcoporum qui adunati fuerunt in oppido Arelatense, quae
decrevimus communi consilio caritati tuae significamus, ut omnes sciant quid in futurum observare debeant.
I.
De observatione paschae dominici, ut uno die et tempore per omnem orbem observetur, et iuxta consuetudinem
litteras ad omnes tu dirigas.
II.
De his qui in quibuscumque locis ordinati fuerint ministri, in ipsis locis perseverent.
III.
De his qui arma proiciunt in pace, placuit abstinere eos a communione.
IIII.
De agitatoribus qui fideles sunt, placuit eos quamdiu agitant a communione separari.
V.
De teatricis, et ipsos placuit quamdiu agunt, a communione separari.
VI.
De his qui in infirmitate credere volunt, placuit debere his manum inponi.
VII.
De presidibus qui fideles ad praesidatum [b] prosiliunt, ita placuit ut cum promoti fuerint litteras accipiant
ecclesiasticas communicatorias. Ita tamen in quibuscumque locis gesserint, ab episcopo eiusdem loci cura de illis
agatur. Ut cum coeperint cum disciplina publica agere, tunc demum a communione excludantur. Similiter et de
his fiat qui rem publicam agere volunt.
VIII.
De arrianis qui propria lege sua utuntur, ut rebaptizentur, placuit si ad ecclesiam aliqui de hac heresi venerint,
interrogent eos nostrae fidei sacerdotes symbolum. Et si praeviderint eos in patre et filio et spiritu sancto esse
baptizatos, manus eis tantum inponatur, ut accipiant spiritum sanctum. Quod si interrogati non responderint hanc
trinitatem, baptizentur.
VIIII.
De his quis confessorum litteras afferunt, placuit ut sublatis eius litteris alias accipiant communicatorias.
X.
De his qui coniuges suas in adulterio deprehendunt, et idem sunt adulescentes fideles et prohibentur nubere,
placuit ut quantum potest consilium eis detur, ne viventibus uxoribus suis licet adulteris alias accipiant.

XI. ||fol. 45va||
De puellis fidelibus quae gentilibus [c] iunguntur, placuit, ut aliquanto tempore a communione separentur.
XII.
De ministris qui fenerant, placuit eos iuxta formam divinitus datam a communione abstinere.
XIII.
De his qui scripturas [d] tradidisse dicuntur vel vasa dominica vel nomina fratrum suorum, placuit nobis ut
quicumque eorum in actis publicis fuerit detectus vel verbis nudis, ab ordine cleri amoveatur. Nam si idem
aliquos ordinasse fuerint depraehensi, et si his quos ordinaverunt ratio subsistit non tamen illis subsistat
ordinatio. Quoniam multi sunt qui contra ecclesiasticam regulam pugnare videntur, et per testes redemptos
putant se ad accusationem admitti debere, qui omnino non admittantur, nisi ut supra diximus actis publicis
docuerint omni se suspitione carere.

133

