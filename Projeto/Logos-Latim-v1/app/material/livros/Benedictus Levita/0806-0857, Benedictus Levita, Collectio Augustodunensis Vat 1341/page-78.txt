sedis archiepiscopi Leonis, scriptam ad Flavianum sanctae recordationis archiepiscopum ad perimendam
Euticetis malignitatem, quaeque magni Petri confessione concordante communem quandam pugnam sustinentem
[t] contra eos qui non recte glorificant ad confirmationem catholic• religionis evidenter subiunxit. Nam eos qui
in duos filios dispensationis dominicae misterium scindere moliuntur exsecrati, et eos qui passibilem divinitatem
unigeniti filii audent adserere de concilio sacerdotum repellit. Et eis qui in duabus naturis Christi permixtionem
vel confusionem argumentantur adversatur. Et qui c•lestem aut alterius cuiusque substantiam existere formam
servi quam ex nobis adsumpsit insaniendo adserunt procul abicit. Et eos qui duas ante adunationem naturas
domini delirant, unam vero post adunationem confingunt, anathematizat. Consentientes sanctis patribus, unum
eundemque filium confiteri dominum nostrum Iesum Christum consona voce pariter edocemus. Perfectum
eundem in deita||fol. 24vb||te deum et hominem, verum eundem ex anima rationali et corpore, secundum
divinitatem unius cum patre naturae, secundum humanitatem eundem unius naturae nobiscum, per omnia
similem nobis absque peccato. Ante saecula quidem ex patre natum secundum divinitatem, in novissimis vero
diebus eundem propter nos et propter nostram salutem. Hunc unum eundemque Christum filium dominum
unigenitum in duas naturas inconfuse inmutabiliter indivise inseparabiliter cognoscendum, in nullo naturarum
differentias propter unitatem perimendas, magis autem salva utriusque naturae proprietate, et in una coeunte
persona unoque statu concurrente, non in duabus personis partiendum vel dividendum [u] , sed unum eundemque
filium unigenitum deum verbum dominum Iesum Christum, sicut ab exordio prophetae de eo, et ipse nos erudivit
et pro nobis tradidit symbolum.
His itaque cum omni undique subtilitate et diligentia a nobis ordinatis, statuit sancta et universalis synodus aliam
fidem nulli licere profiteri aut scribere aut docere aut dicere aliter qui autem audent exponere aliam fidem [v]
aut proferre aut docere aliud simbolum volentibus converti scientiam veritatis ex gentilibus ex Iudeis vel
hereticis quibuscumque, si quidem episcopi aut clerici fuerint alienos esse episcopos ab episcopatu, et clericos a
clero, si vero monachi vel laici fuerint, anathema fieri.
INCIPIUNT CAPITULA CONCILII CALCIDONENSIS.

I. De canonibus uniuscuiusque concilii conservandis.
II. Quod non oporteat episcopos aut quoslibet ex clero per pecunias ordinari.
III. Quod non oporteat episcopos clericos et monachos praedia saecularia vel
causas suscipere.
IIII. De honore monachis competente et ut nullus eorum temptet ecclesiastica
aut saecularia inquietare negotia, nec alienum servum praeter conscientiam
domini eius suscipere.
V. Quod non liceat episcopum vel quemlibet ex clero de alia ad aliam transire
civitatem.
VI. Quod non oporteat absolute, quoslibet ordinari.
VII. De clericis et monachis non manentibus in suo praeposito.
VIII. De clericis qui sunt in ptochiis [w] monasteriis atque martyriis quae sub
potestate episcoporum uniuscuiusque civitatis existunt.
VIIII. Quod non oporteat clericos praetermisso episcopo ad saecularia iudicia
commeare. ||fol. 25ra||
X. Quod non liceat clericos in duabus ecclesiis ministrare.
XI. Quod oporteat egenis epistolam tribui honestiores autem commendaticiis
litteris approbare.
XII. Quod nequaquam in duobus metropolitanis provintia dividatur.
78

