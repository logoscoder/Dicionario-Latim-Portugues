7.85

EIUSDEM LEONIS AD DIOSCORUM ALEXANDRINUM EPISCOPUM

LXXIIII. EIUSDEM LEONIS AD DIOSCORUM ALEXANDRINUM EPISCOPUM.
I. De ordinatione presbiteri aut diaconi ut sabbato sancto celebretur id est die dominico.
II. De festivitatibus si una agenda populis non sufficerit nulla sit dubitatio iterari sacrificium.
EXPŁ.
LEO DIOSCORO ALEXANDRINO SALUTEM.
Quantum dilectioni tuae dominicae caritatis impendimus affectum ex hoc poteris approbare, quod tua firmius
fundare festinemus initia, nec quid caritati tuae ad perfectionem deesse videatur, cum tibi spiritalis gratiae merita
ut probavimus suffragentur. Paterna igitur et fraterna conlatio debet sanctitati tuae esse gratissima •tate taliter
suscipi, quemadmodum eam a nobis, intellegis proficisci. Unum enim nos sentire oportet et agere, ut sicut
legimus in nobis quoque unum esse cor et una anima comprobetur. Cum enim beatissimus Petrus apostolicum a
domino acceperit principatum, et Romana ecclesia, in eius permanet institutis, nefas est credere quod sanctus
episcopus discipulus ipsius Marcus qui Alexandrinam primus •cclesiam gubernavit aliis regulis tradicionum
suarum decreta formaverit, cum sine dubio de eodem fonte gratiae unius spiritus et discipuli fuerint et magistri.
Nec aliud ordinatus tradere potuerit, quam quod ab ordinatore suscepit. Non ergo patimur ut cum unius nos esse
corporis et fidei fateamur in aliquo discrepemus. Et alia doctoris, alia discipuli statuta videantur.
I.
QUOD ERGO A PATRIBUS NOSTRIS PROPENsiore cura novimus esse servatum, a vobis quoque volumus
custodiri, ut non passim diebus omnibus sacerdotalis vel levitica ordinatio celebretur, sed post diem sabbati
eiusque noctis quae in prima sabbati lucescit exordio consecrandi eligantur. In quibus his qui consecrandi sunt
ieiuniis, a ieiunantibus sacra benedictio conferatur. Quod eiusdem observantiae erit, si mane ipso dominico die
continuato sabbati ieiunio caelebratur, a quo tempore precedentis noctis initia non recedunt, quod ad diem
resurrectionis sicut etiam in pascha domini declaratur, pertinere non dubium est. Nam preter auctoritatem
consuetudinis quam ex apostolica novimus venire doctrina, etiam sacram habemus in exemplo scripturam, quod
cum apostoli Paulum et Barnaban ex precepto spiritus sancti ad evvangelium gentibus mitterent pr•dicandum,
ieiunantes et orantes imposuerunt eis manus, ut ||fol. 170vb|| intellegamus quanta et dantium et accipientium
devotione curandum sit, nae [a] tante benedictionis sacramentum neglegenter videatur impletum. Et ideo
laudabiliter et pie apostolicis morem gesseris institutis, si hanc ordinandorum sacerdotum formam per •cclesias
quibus dominus pr•esse te voluit, etiam ipse servaveris, ut his qui consecrandi sunt, numquam benedictio nisi in
die resurrectionis dominicae tribuatur, cui a vespere sabbati initium constat ascribi, et que tantis divinarum
dispensationum misteriis est consecrata, ut quicquid a domino est insignius constitutum. In huius diei dignitate
sit gestum. In hac mundus sumpsit exordium. In hac per resurrectionem Christi, et mors interitum, et vita accepit
principium. In hac apostoli a domino pr•dicandi omnibus gentibus evvangelii tubam sumunt, et inferendum
universo mundo sacramentum regenerationis accipiunt. In hac sicut beatus evvangelista Iohannes testatur cum
congregatis in unum discipulis clausis ianuis ad eos dominus introisset, insufflavit et dixit: Accipite spiritum
sanctum quorum remiseritis peccata, remittentur eis, et quorum detinueritis detenta erunt. In hac denique
promissus a domino apostolis, spiritus sanctus advenit, ut caelesti quadam regula insinuata et tradita, noverimus
in illa die celebranda nobis esse misteria sacerdotalium benedictionum in qua conlata sunt omnia dona gratiarum.
Ut autem in omnibus observantia nostra concordetur.
ILLUD QUOQUE VOLUMUS CUSTODIRI UT CUM sollempnior festivitas conventum populi numerosioris
indixerit et ad eandem fidelium multitudo convenerit quam recipere basilica una simul non possit, sacrificii
oblatio indubitanter iteretur. Ne his tantum admissis ad hanc devotionem qui primi advenerint videantur hi qui
postmodum confluxerint non recepti. Cum plenum pietatis atque orationis sit ut quotiens basilicam in qua agitur
praesentia nov• plebis impleverit, totiens sacrifitium [b] subsequens offeratur. Necesse est autem ut quaedam
populi pars sua devotione privetur, si unius tantum misse more servato, sacrificium offerre non possunt, nisi
prima diei parte convenerint. Studiose ergo dilectionem tuam familiariter ammonemus, ut quod nostrae
consuetudini ex forma patern• traditionis [c] insedit, tua quoque cura non neglegat, ut per omnia nobis fide et
actibus congruamus. Propter quod remeante filio nostro Possidonio presbitero hanc ad fraternitatem tuam
epistolam dedimus perferendam, qui nostris processionibus atque ||fol. 171ra|| orationibus frequenter interfuit, et

441

