FUERIT MINISTRARE.
Si quis episcopus a synodo fuerit depositus, vel presbiter vel diaconus a proprio episcopo condempnatus, et
praesumpserit sacerdotii, seu sacri ministerii quippiam, non ei amplius liceat, neque in alia synodo spem
restitutionis habere, neque adsertionis alicuius locum. Sed et communicantes ei abici omnes ab ecclesia, et
maxime si postquam cognoverunt sententiam adversus eum fuisse prolatam, et [l]
contumaciter
communicaverunt.

V. NON LICERE CLERICIS CONTEMPTO EPISCOPO SEMOTE COLLIGERE.
Si quis presbiter aut diaconus contempto episcopo se ipsum ab ecclesia segregaverit, et privatim apud se collectis
populis altare erigere ausus fuerit, et nihilominus episcopo suo exortante et semel et iterum revocante
inoboediens extiterit, hunc modis omnibus deponendum. ||fol. 17rb|| Nec aliquando consequi curationem, aut
proprium honorem recipere speret. Quod si etiam perseveraverit perturbans cunctam ecclesiam quae foris est
tamquam seditiosum corripi oportet.

VI. DE EXCOMMUNICATIS.
Si quis a proprio episcopo excommunicatus est, non eum prius ab aliis debere suscipi, nisi aut a suo fuerit
receptus episcopo, aut concilio facto episcopis occurrat, et respondeat. Et si synodo satisfecerit et statuerit, sub
alia eum sententia recipi. Quod etiam circa laicos, et presbiteros, et diaconos, et omnes qui in clero sunt, convenit
observari.

VII. NULLUM PEREGRINUM ABSQUE EPISTOLA SUSCIPI DEBERE.
Nullum absque formata quod Greci epistolam dicunt, peregrinorum clericorum suscipi oportet.

VIII. UT EPISTOL• SOLO CHOREPISCOPO FIANT.
Neque presbiter ad regiones longinquas formatas, id est canonicas epistolas, nisi ad episcopos finitimos
simplices epistolas mittere praesumat. Vicariis vero episcopis, qui a Grecis chorepiscopi appellantur, formatas
facere liceat.

VIIII. DE METROPOLITANIS EPISCOPIS.
Per singulas provintias episcopos singulos scire oportet, episcopum metropolitanum qui praeest, curam et
sollicitudinem totius provintiae suscepisse. Propter quod ad metropolitanam [m] civitatem, ab his qui causas
habent concurratur [n] . Quapropter placuit eum et honore precellere, et nihil ultra sine ipso reliquos episcopos
agere secundum antiquum patrum nostrorum canonem, nisi hoc tantum quae uniuscuiusque eclesiae per suam
diocesim competit. Unumquemque enim oportet episcopum habere suae diocesis potestatem ut regat et gubernet
secundum competentem singulis reverentiam et providentiam gerat omnis regionis, quae sub ipsius est civitate.
Ita ut etiam ordinare ei presbiteros, et diaconos probabili iudicio liceat, et de singulis ipsius regionis causis
moderatione et pondere disceptare. Ultra autem nihil agere permittitur, citra metropolitani episcopi conscientiam.
Nec metropolitanus, sine ceterorum aliquid gerat consilio sacerdotum.

X. DE CHOREPISCOPIS QUI IN VICIS ET VILLIS CONSTITUTI SUNT.
Chorepiscopi qui manus impositionem ab episcopis susceperunt, et ut episcopi sunt consecrati [o] , tamen placuit
sanct• synodo eos modum proprium retinere et gubernare adiacentes sibi ecclesias et esse contentos propria
sollicitudine, et gubernatione quam susceperunt. Constituere autem his permittitur lectores, et [p] ||fol. 17va||
subdiaconos atque exorcistas, quibus sufficiat, istorum tantum graduum licentiam accepisse. Non autem
presbiterum, non diaconum audeant ordinare, praeter conscientiam episcopi civitatis vel eclesi• cui adiacens
invenitur, seu ipse seu regio in qua praeesse dinoscitur. Quod si quis prevaricare ausus fuerit constituta, deponi
eum et dignitate qua praeditus est debere privari. Chorepiscopus autem ab episcopo civitatis vel loci cui [q]
idem adiacet, ordinandus est.

XI. DE HIS EPISCOPIS VEL CLERICIS QUI SINE LITTERIS EPISCOPORUM AD
IMPERATOREM VADUNT.
Si quis episcopus vel presbiter vel omnis omnino qui est sub ecclesiastica regula constitutus praeter consilium
vel litteras eorum episcoporum qui sunt intra provintiam, et maxime metropolitani ad imperatorem perrexerit [r] ,
hunc abdicari et eici non solum de communione, sed etiam propria dignitate privari, tamquam molestum et
inportunum imperialibus auribus contra ecclesiastica constituta. Si autem necessitas cogit ad imperatorem
excurrere propter aliquam actionem, cum deliberatione et consilio metropolitani ipsius provintiae episcopi, et
ceterorum conscientia episcoporum qui in eadem provintia sunt atque cum eorum litteris ire debebit.

58

