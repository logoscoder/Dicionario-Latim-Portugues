7.48

ITEM INNOCENTII PAPAE AD FLORENTIUM EPISCOPUM TIBURTINENSEM

XIIII. ITEM INNOCENTII PAPAE, AD FLORENTIUM EPISCOPUM TIBURTINENSEM, DE
TERMINIS MINIME TRANSFERENDIS.
Innocentius, Florentino episcopo Tiburtinensi. Non semel sed aliquotiens clamat scriptura divina, transferri non
oportere terminos a patribus institutos. Quia nefas est si quod alter semper possederit alter invadat, quod tuam
bonitatem frater et coepiscopus noster Ursus asserit perpetrasse. Nam Momentanam [a] sive Feliciensem
parrochiam ad suam diocesim a maioribus pertinentem invasisse te atque illic divina c•lebrasse misteria,
inconsulto eodem ac nesciente non sine dolore conquestus est. Quod si verum est, non leviter te incurrisse
cognoscas. Unde si declinare cupis tant• usurpationis invidiam, nostris litteris admonitum te convenit abstinere.
Certe si aliquid tibi credis iustiti• suffragari, integris omnibus et in pristino statu manentibus post dies
venerabiles pasch• adesse debebis, ut memorati [b] possis intentionibus respondere. Partibusque in medio
collocatis quid antiquitas aut veritas habeat requiramus.

382

