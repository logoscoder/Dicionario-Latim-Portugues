Quia deo propitio sub catholicorum regum dominatione consistimus Iudaei a cena domini usque in secunda
sabbati in pascha, hoc est in ipso quatriduo procedere inter christianos, atque catholicis populis se ullo loco vel
quacumque occasione miscere non praesumantur.
EX CONCILIO TOLETANO CAP III.
Inflexibilis Iud•orum perfidia deflexa tandem videtur pietate et potentia superna quod inspiratione summi dei
excellentissimus et christianissimus princeps ardore fidei inflammatus, cum regni sacerdotibus prevaricationes et
superstitiones eradicare elegit funditus [b] , nec sinit degere in regno suo eum qui non sit catholicus. Ob cuius
fervorem fidei gratias omnipotenti deo c•lorum regi agimus eo quod ei tam inlustrem creaverit animam et sua
repleverit sapientia. Ut donet ei pr•sentem seu diuturnam, et in futuro vitam gloriam aeternam. Illud autem
provida nobis cura et valde est decernendum [c] vigilanti solertia, ne eius labor et noster quandoque in posteris
tepefactus liquescat. ||fol. 93va|| Quocirca consonam cum eo corde et ore promulgamus deo placituram
sententiam, simul etiam cum suorum optimatum inlustriumque virorum consensu, ex deliberatione sancimus, ut
quisquis succedentium temporum regni sortitus fuerat apicem, non ante conscendit regiam sedem, quam inter
reliqua conditionum sacramenta pollicitus fuerat hanc se catholicam non permissurum eos violare fidem, sed et
nullatenus eorum perfidiae favens vel quolibet neglectu aut cupiditate inlectus tendentibus ad praecipicia
infidelitatis aditum prebeat praevaricationis. Sed quod magnopere nostro est tempore conquisitum, debeat
inlibatum perseverare in futurum. Nam incassu bonum agitur si non eius perseverantia providetur. Ergo
postquam ordine ad gubernacula accesserit regni, si ipse temerator extiterit huius promissionis sit anathema
maranatha in conspectu sempiterni dei, et pabulum efficiatur ignis aeterni, simulque cum eo, damnatione
dispereant, quicumque sacerdotum vel quilibet christianorum eius inplicati fuerint errori, nos enim ita praesentia
decernimus, ut praeterita quae in universali concilio de Iudaeis conscripta sunt confirmemus. Quoniam quae
necessaria, pro eorum salvatione scribi potuerunt in eadem esse cautum [d] scimus. Quapropter qu• tunc decreta
sunt valitura censemus.
XVII. EX CONCILIO SPOLITANO [e] CAP X.
Comperimus quosdam Iudaeos nuper ad fidem Christi vocatos, quadam [f] perfidiae fraud• alios pro filiis suis
ad sacrum sanctum lavacri fontem offere, ita ut speci• filiorum quosdam iterato baptismate tingant, sicque
occulta ac nefaria simulatione, natos suos paganos retinent. Vere omnes ab initio naturali perfidia vitati, et
numquam manentes in fide, contra quorum fraudulentas artes ac sub dolas, diligentem nos oportet habere
solertiam. Si enim illi antiqui patres de his qui ex Iud•is sponte sua ad Christi gratiam veniebant, tanta
sollicitudinis curam gesserunt, ut fides eorum ante baptismum multis temporibus probaretur, quantomagis de his
quos non per propri• mentis conversio, sed sola regalis auctoritas ad fidem praemio provocavit? Quamque fidelis
simus deo Sisebutus ac victoriosissimus princeps inter cunctas rei publicae suae curas memor patrum dicti, quam
multa bona prestantur invitis, sciens se deo reddere rationem ||fol. 93vb|| de his quos Christus suo deputavit
regimini maluit istos etiam nolentes ad veritatem perducere, quam in vetustate inolitae perfidiae permanere.
Reprehensibile quippe erat ut princeps preclarus fide et gratia sancti spiritus plenus qui longe existentes gentes
doctrina sua perduxit ad fidem, si sibi subiectas animas in errorem perfidiae relaxaret, et qui erat in regimine suo
a fide Christi existerent alieni. Quorum innovatio, magnum gaudium expectationis cunctis fidelibus ministravit,
quod divina gratia regali adnitente favore, ad vere religionis formam, fideique credulitatem pervenerint.
Verumtamen quia in nonnullis ita perfidia naturalis obduruit, ut usque quaque retenta cordis duritia, occultatam
impietatem generaret. Idcirco contra indevotos ei pertinaces animos, hoc in commune decernimus, ut sive in
parrochiis sive in urbibus tam presbiteri quam clerici per vigilem pro eis sollicitudinem gerant, neque ex his sine
perceptione lavacri quenquam in errore pristino laxent. Dum vero filios ad regenerationis gratiam offerunt, data
primum parentibus iusiurandi fide quod eorum sint filii vicinorumque adibito testimonio sic demum gratiam
baptismi sub multorum pr•sentia infante eorum percipiant. Admoneri autem eos indesinenter oportet a nobis et
omnibus qui in ecclesiasticis gradibus constituti sunt. Ut de pristinis eorum vitiis deletis, non esum agni non
azima non denique sabbati, observationes differentiasque ciborum custodiant, sed in nomine Christi religionis
cultu victu habitu nobiscum communes existant, ad ecclesiam quoque saepe concurrant. Ut dum frequenter
conveniunt et fides in eis crescat et eruditio augeatur. Et cognoscant quid in nova fidei gratia ambulantes,
quaecumque in sacramentis priscis agebantur cessante [g] umbra iam in Christo esse completa. Si quis autem ex
his contra fidem moresque christianos aliquid agunta, et admoniti ad ecclesiam non revocantur, iudici publicandi
sunt. Ut quos religio reprimere non valet, terror ac disciplina saecularis emendet.

248

