7.75

EIUSDEM LEONIS AD EPISCOPOS PER ITALIAM (2. TEIL)

hos [a] enim divulgavit auctoritas, et censura coercuit. Quos potuimus emendare correximus. Et ut dampnarent
manicheum cum praedicationibus et disciplinis suis, publica in ecclesia confessione et manus su• subscriptione
compulimus. Et ita de voragine, impietatis [b] suae confessos poenitentiam concedendo levavimus. Aliquanti
vero qui ita se demerserant ut nullum his auxiliantis posset remedium subvenire, subditi legimus [c] secundum
christianorum principum constituta, ne sanctum gregem sua contagione polluerent, per publicos iudices perpetuo
sunt exilio religati. Et omnia quae tam in scripturis quam in occultis traditionibus suis habent profana vel turpia,
ut nosset populus quid refugeret aut quid vitaret oculis christian• plebis certa manifestatione probavimus. Adeo
ut ipse qui eorum dicebatur episcopus a nobis tentus, proderet flagitiosa in suis misteriis quae teneret, sicut
gestorum vos series poterit edocere. Ad instructionem enim vestram, etiam ipsa direximus. Quibus lectis, omnia
quae a nobis depraehensa sunt nosse poteritis. Et quia aliquantos de his quos ne absolverentur artior reatus
involverat cognovimus aufugisse, hanc ad dilectionem [d] vestram epistolam misimus per accolitum [e]
nostrum, ut effecta certior sanctitas vestra sollicitius agere dignetur et cautius. Nec ubi maniche• perversitatis
homines, plebes vestras facultatem l•dendi, et huius sacrilegii possint invenire doctores. Aliter enim nobis
commissos regere non possumus, nisi eos qui sunt perditores et perditi, zelo fidei dominicae persequamur, et a
sanis mentibus ne pestis haec latius divulgetur, severitate qua possumus abscidamus. Unde hortor dilectionem
vestram obtestor et moneo, ut qua debetis et potestis sollicitudine vigiletis, ad investigandos eos, nec ubi
occultandi se repperiant [f] facultatem. Ut enim habebit adeo digne remunerationis praemium qui diligentius
quod ad salutem commissae sibi plebis proficiat fuerit exsecutus, ita ante tribunal domini de reatu neglegenti• se
non poterit excusare, quicumque ||fol. 161vb|| plebem suam contra sacrileg• persuasionis auctores noluerit
custodire. Data III kl FEBR, Theodosio VIII et Albino vv cc cons.

419

