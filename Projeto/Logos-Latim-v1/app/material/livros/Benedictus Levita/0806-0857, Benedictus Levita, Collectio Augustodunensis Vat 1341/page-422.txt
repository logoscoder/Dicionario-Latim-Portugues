V. QUOD HAEC DUO TEMPORA ID EST PASCHA ET PENTECOSTEN AD BAPTIZANDUM A
ROMANO PONTIFICE LEGITIMA SINT PREFIXA.
Unde quia manifestissime patet baptizandis in ecclesia electis haec duo tempora de quibus locuti sumus esse
legitima dilectionem vestram monemus, ut nullos alios dies huic observanti• misceatis.
VI. QUOD OMNI TEMPORE HI QUI NECESSITATE MORTIS URGUENTUR, ID EST
EGRITUDINIS OBSIDIONIS PERSECUTIONIS ET NAUFRAGII DEBEANT BAPTIZARI.
Quia sunt alia quoque festa quibus multa in honorem dei reverentia debeatur, principalis tamen et maximi
sacramenti custodienda nobis est mistic• rationalis exceptio, non interdicta licentia qua in baptismo tribuenda
quolibet tempore periclitantibus subvenitur. Ita enim ad has duas festivitates conexas [w] sibimet atque cognatas
incolomium [x] et in pacis securitate degentium libera vota differimus, ut in mortis periculo, in obsidionis
discrimine, in persecutionis angustiis, in timore naufragii nullo tempore, hoc vere [y] salutis singulare
praesidium, cuiquam denegemus. Si quis autem epiphani• festivitatem que in suo ordine debito honore
veneranda est ob hoc existimat privilegium habere baptismatis quia hoc quidam putant quod in eadem die
dominus ad baptismum sancti Iohannis accesserit, sciat illius baptismi aliam gratiam, aliam fuisse rationem. Nec
ad eandem pertinuisse virtutem, qua per spiritum sanctum renascuntur [z] . De quibus dicitur: Qui non ex
sanguine neque ex voluntate carnis, neque ex voluntate viri, sed ex deo nati sunt. Dominus enim nullius indigens
remissione peccati, nec qu•rens remedium renascendi, sic voluit baptizari, quomodo et voluit circumcidi,
hostiamque pro se emundationes offerri, ut qui factus erat ex muliere sicut apostolus ait, fieret et sub lege quam
non venerat solvere sed implere, et implendo finire. Et sicut beatus apostolus praedicat dicens: Finis autem legis,
Christus ad iusticiam omni credenti. Baptismi autem sui in se condidit sacramentum, quia in omnibus primatum
tenens, se docuit esse principium. Et tunc regenerationis potentiam sancxit, quando de latere ipsius profluxerunt
sanguis ||fol. 163ra|| redemptionis et aqua baptismatis. Sicut ergo Vetus Testamentum novi testificatio fuit, et lex
per Moysen data est. Gratia autem et veritas per Iesum Christum facta est, sicut diversa sacrificia unam hostiam
reformaverunt, et multorum agnorum occisio illius immolatione finita est, de quo dicitur: Ecce agnus dei ecce
qui tollit peccata mundi, sic et Iohannes non Christus, sed Christi praevius, non sponsus, sed sponsi amicus fuit.
Adeo fidelis et non sua qu•rens sed quae Iesu Christi, ut se profiteretur ad solvenda caltiamenta pedum eius
indignum. Quoniam ipse quidem baptizarit in aqua in poenitentiam, ille autem baptizaturus esset in spiritu sancto
et agni [a] , qui duplici potestate et vitam redderet, et peccata consumeret, his itaque fratres karissimi, tot ac
tantis existentibus documentis, quibus omni ambiguitate submota, evidenter agnoscitis in baptizandis electis qui
secundam apostolicam regulam et exorcismis scrutandi, et ieiuniis sanctificandi, et frequentibus sunt
praedicationibus imbuendi, duo tantum tempora id est pascha et pentecosten esse servanda. Hoc vestr• indicimus
caritati, ut apostolicis institutis nullo ulterius recedatis excessu. Quia multum post h•c esset non poterit, si
quisquam apostolicas regulas in aliquo crediderit neglegendas.
VII. UT DE SICILIA TERNI SEMPER ANNIS SINGULIS DE EPISCOPIS AD DIEM TERTIUM KŁ
OCTOBR ROMAM SOCIANDI SINODO INDISSIMULANTER OCCURRANT.
Quare illud primitus pro custodia concordissim• unitatis exigimus, ut quia saluberrime a sanctis patribus
constitutum est binois [b] in annis singulis debere esse conventus, terni se per [c] ex vobis ad diem tercium
kalendarum octobrium Romam fraterno concilio sociandi, indissimulanter occurrant. Quoniam adiuvante gratia
dei facilius poterit provideri ut in ecclesiis Christi nulla scandala nulli nascantur errores, cum coram beatissimo
Petro apostolo id semper in commune tractandum sit, ut omnia ipsius constituta canonumque decreta, apud
omnes domini sacerdotes inviolata permaneant. Haec autem que inspirante domino vobis insinuanda credidimus,
per fratres et coepiscopos nostros Vacillum et Paschasium ad vestram noticiam volumus pervenire. Quibus
referentibus, cognoscamus quam reverenter a vobis apostolice s•dis instituta serventur. Data XII kl Novem•r,
Calapodio et Ardabure consulibus.

422

