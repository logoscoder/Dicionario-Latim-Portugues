ITEM IN LEVITICO.
Non periurabis in nomine meo, nec pollues nomen domini dei tui ego dominus. At vero quia inlata pressurarum
acerbitas resolvi possit ac debeat, tam vinculorum et lamentorum horror [t] insinuat quam eiusdem auctoritatis
dominic• praecepta commendant, etenim iuxta veterem translationem, ita quosdam per Isaiam gravi
exprobratione deus increpat dicens: Vae filiis desertionis dicit dominus, fecistis concilium non per me et
sponsionem non per spiritum meum adicere peccatum super peccatum.
ITEM IN HIEREMIAE.
Iniquitates nostr• declinaverunt omnia et peccata nostra amoverunt bona a nobis quia inventi sunt in populo meo
impii et loquentes vana. Statuerunt ad dispergendos viros et conprehenderunt ut laqueus venantis plenus
volatilibus, sic domus eorum plen• dolo. Et item per eundem: Vae mihi anima mea quia periit, revertens ad
terram et qui corrigat inter homines non est. Omnes in sanguine iudicantur, unusquisque proximum suum
tribulat. Omnes in malum manus suas preparant, beneficentiae certe quae divinis oculis tanto est gratior [u] ,
quanto esse praesentior, sic nos Isaias instruit dicens: Dissolve colligationes impietatis, solve fasciculos
deprimentes [v] . Paulus etiam vas electionis: Pietas ad omnia utilis est. Et Iacobus: Iudicium sine misericordia,
illi qui non fecerit misericordiam. Superexaltat autem misericordia iudicio. Iohannes idem: Qui odit fratrem
suum homicida est, et scitis ||fol. 88ra|| quia omnis homicida non habet vitam aeternam in se manentem et per
semetipsam veritas: Diligite inimicos vestros benefacite his qui vos oderunt. Et iterum: Dimittite et dimittetur
vobis. Si autem non dimiseritis nec pater vester caelestis dimittet vobis peccata vestra. Ecce sunt dominice
iussionis [w] , hinc inde astipulata firmissima cautione precepta, ac proinde quia sunt divini oris prosecutione
taxata manebunt per omnia aeterna lege prefixa. Quid ergo et iuramenta iustitiae et iuramenta pacis sibi contraire
narrabimus? Dum scriptum sit: Misericordia et veritas obviaverunt sibi iustitia et pax conplexe sunt se. At qui
controversiarum [x] lapsus esse in contentione fassi sumus. Et cum unius partis adsertionem narravimus non
inpendendam, cur alterius adsertio partis [y] iacturae patietur instantiam? Et quia iuramenti custodia ultionem
non temperat pavescendam. Idcirco impietatis atrocitas mortem pariet execrandam? Absit. Etenim si publicis
sacramentorum gestis quod deus avertat, a quibuslibet inlicita vel non bona extitisse conditio adlegatur, quae aut
iugulare animam patris aut agere conpelleret stuprum sacratissime virginis, numquid tolerabilius esset stulte
promissionis eicere vota quam inutilium promissorum custodia, exhorrendam criminum implere mensuram?
Quod ita si esset, quomodo crederetur unius observantia iussionis fons pietatis. Cum emitteret tribulos ultionis?
Aut quenam illa esset sacrae observatio legis quae sacrilegia committeret probitatis? Vel cuius mensur• aequitas
videretur ut ex unius praecepti cautela necis exoriretur inmanitas truculenta? At nunc non ita contendimus, ut
contentionum divortiis concitatis, nos ipsos contentionis certaminibus misceamus. Est vere pax in utroque quod
dicimus. Quia sic spiritus sanctus iter nostrum accursuum temperat, ut in nullo devius nos casus a dispositione
secludat. Unde plena iam voce pleniori fide, plenissimaque [z] intentione predicimus, atque in tota sanct•
eclesiae universitatem praedicamus, pariter et obtamus, nulla profanatione solius et summ• divinitatis nomen
existere adsumendum, nullo periurii sacrilegio indebito profanandum, nullo uspiam contractu fallaci•
contingendum. Nam si attestante veritate, propter profanationem periurii evitandam, prohibetur omnino iurare
cum dicitur: Sit sermo vester: Est, est, non, non. Quod autem plus est a malo est. Quomodo inpunitum erit,
nomen tant• gloriae voluntari• profanasse dum in eo taxata fides dinoscitur interisse? Vel quatenus pacis ||fol.
88rb|| federa inter gentium discidia ligabuntur, si non iuramenti pacta sanctiori integritate serventur? Etenim
omne quod in federa pacis venit, tunc solidius subsistit, cum iuramenti hoc interpositio roborat. Sed et omne
quod animos amicorum conciliat, tunc fides durat, cum eam sacramenti vincula ligant. Omne etiam quod testis
astipulatur, tunc verius constat cum id adiectio iurationis adfirmat. Quod si et gestis deficiat, nocentis fidem sola
iurisiurandi taxatio manifestat. Hinc ut mentibus humanis divinis voluntas panderet quod volebat. Ne labens
fragilitas pro incerto teneret quod inviolat• veritatis promissio exprimebat. Per Isaiam loquitur dicens: Ego
dominus et non est alius, in memetipso iuravi. Si ergo tant• institutionis limite sunt votiva iuramenta servanda,
quis alienus a veritate constituat, execrabiliter violanda? Stabunt ergo sacr• auctoritatis vivifica iussa nec vana
profanatione erunt aliquatenus temeranda. Verum ne iuramenta quae data sunt videantur in nos ita penitus
miserationum conclusisse praecordia ut nullam [a] de pietatis adfectu anim• viscera concipiant indulgentiam
parituram, sic stabilitis contractibus iuramenti, sinum misericordiae aperimus, atque illa cunctis deo placita
devotione misereri censemus, ut nos nec iuramenti teneat cautio reos nec [b] humanitas faciat execrandos.
Occurrere certe miserorum ruinis debet subsidio unusquisque quo valeant, et ex relevatione aliene vindict•, a se
dei removere vindictam. Libat enim domino prospera, qui ab adflictis pellit adversa. Inde iuvante passionis
experientia inpendens patientibus passionis suae patientiam memorabat suarum virtutum cathalogum texens inter
cetera sic conectit: Benedictio perituri super me veniebat et cor viduae consolatus sum, et paulo post: Flebam
quondam super eum qui afflictus erat, et conpatiebatur [c] anima mea pauperi. Hinc et Salomon: Erue eos qui
ducuntur ad mortem, et qui trahuntur ad interitum liberare non cesses. Quibus sanct• auctoritatis instructi decretis
nec sanctum nomen profanasse nos constat, quod nullatenus profanandum ius nostr• pr•dicationis insinuat, et
indulgentiae visceribus adapertis licet oris sui professione damnati difficile [d] mereantur absolvi. Iuxta quod
scriptum est: Sanguis tuus super caput tuum os enim tuum locutum est adversum te. Et iterum: Ex ore tuo

239

