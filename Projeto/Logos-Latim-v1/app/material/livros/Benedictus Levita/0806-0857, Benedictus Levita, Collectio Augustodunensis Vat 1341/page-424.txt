pecuniam, et foenore velle ditescere. Quod nos non dicamus eos qui sunt in clericali officio constitutos sed et in
laicos cedere qui christanos se dici cupiunt condolemus. Quod vindicari acrius in eos qui fuerint confutati
decernimus, ut omnis peccandi opportunitas admittatur.
IIII. UT CLERICUS NEC SUO NEC ALIENO NOMINE FOENUS EXERCEAT.
Illud etiam duximus praemonendum, ut sicut non suo, ita nec alieno nomine aliquis clericorum exercere foenus
adtemptet. Indecens enim est, crimen suum commodis alienis impendere. Foenus autem hoc solum aspicere et
exercere debemus, ut quod hic misericorditer tribuimus, a domino qui multipliciter et in perpetuum mansura
retribuit recipere valeamus.
V. UT SI QUIS SACERDOTUM CONTRA HAEC INTERDICTA FECERIT, A SUO SIT OFFICIO
SUBMOVENDUS.
Hoc itaque admonitio nostra denuntiat. Quod si quis fratrem contra h•c constituta venire temptaverit et prohibita
fuerit ausus admittere, a suo se noverit officio submovendum. Nec eum communionis nostr• futurum esse
consortem, qui sotius [d] esse noluit disciplin•. Nec ||fol. 163vb|| quid vero sit, quod pretermissum a nobis forte
credatur, omnia decretalia constituta tam beat• recordationis Innocentii quam omnium decessorum nostrorum
quae de ecclesiasticis ordinibus et canonum promulgata sunt disciplinis ita vestram dilectionem custodire debere
mandamus, ut si quis in illa commiserit, veniam sibi deinceps noverit denegari. Data VI id octobris, Maximo II
et Paterio viris clarissimis consulibus.

424

