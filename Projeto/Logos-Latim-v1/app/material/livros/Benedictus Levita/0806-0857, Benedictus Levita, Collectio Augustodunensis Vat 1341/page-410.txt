peccatis, tamen sciens iterum posse peccare, ad reparationem sibi quemadmodum posset illum et post ista
corrigere multa servavit, cotidiana prestans ille remedia, quibus nisi freti confisique nitamur, nullatenus humanos
vincere poterimus errores. Necesse est enim ut quo auxiliante vicimus, eo iterum non adiuvante vincamur.
VII. QUOD PER CHRISTUM LIBERO BENE UTAMUR ARBITRIO.
Quod nemo nisi per Christum libero bene utatur [p] arbitrio, idem magister in •pistola ad Milebitanum [q]
concilium data praedicat dicens: Adverte tandem o pravissimarum mentium perversa doctrina, quod primum
hominem ita libertas ista decepit, ut dum indulgentius frenis eius utitur, in praevaricationem praesumptionis
incideret. Nec ex hac potuit erui, nisi ei providentia regenerationis, statum pristinae libertatis Christi domini
reformasset adventus.
VIII. QUOD OMNIA SANCTORUM MERITA DONA SINT DEI.
Quod omnia studia et omnia opera ac merita sanctorum, ad dei gloriam laudemque referenda sint, ||fol. 158ra||
quia nemo aliunde ei placet, nisi ex eo quod ipse donaverit, in qua nos sententiam dirigit beatae recordationis
pape Zosimi regularis auctoritas, cum scribens ad totius urbis episcopos, ait: Nos autem instinctu dei, omnia
enim bona ad auctorem suum referenda sunt unde nascuntur, ad fratrum et coepiscoporum nostrorum
conscientiam mundam verba retulimus. Hunc autem [r] sermonem sincerissim• veritatis luce radiante tanto Afri
episcopi honore venerati sunt, ut ita ad eundem virum scriberent: Illud vero quod in litteris quas ad universas
provintias curasti esse mittendas, posuisti dicens: Nos tamen instinctu dei et cetera sic accepimus dictum, ut illos
qui contra dei adiutorium extollunt humani arbitrii libertatem destricto gladio veritatis velut cursim transiens
amputares. Quid enim tam libero fecistis arbitrio quam quod universa in nostr• humilitatis conscientiam
retulistis, et tamen instinctu dei factum esse fideliter sapienterque vidistis, veraciter fidenterque dixistis. Ideo
utique quia praeparatur voluntas a domino, et ut boni aliquid agant, paternis inspirationibus suorum ipse tangit
corda filiorum. Quotquot enim spiritu dei aguntur, hi filii sunt dei. Ut nec nostrum deesse sentiamus arbitrium, et
in bonis quibusque voluntatis human• singulis motibus magis illius valere non dubitemus auxilium.
VIIII. QUOD OMNIS SANCTA COGITATIO ET MOTUS PIAE VOLUNTATIS EX DEO SIT.
Quod ita deus in cordibus hominum atque in ipso libero operetur arbitrio, ut sancta cogitatio pium consilium
omnisque motus bon• voluntatis ex deo sit. Quia per illum aliquid boni possumus, sine quo nihil possumus. Ad
hanc enim nos professionem iđe [s] doctor instituit qui cum ad totius urbis episcopos [t] de divin• gratiae
opitulatione loqueretur. Quod ergo ait tempus intervenit quo eius non egeamus auxilio? In omnibus igitur actibus
causis cogitationibus motus, adiutor et protector orandus est. Superbum est enim ut quicquam sibi humana natura
praesumat, clamante apostolo: Non est nobis conluctatio adversus carnem et sanguinem, sed contra principes et
potestates aeris huius contra spiritalia nequitiae in caelestibus. Et sicut ipse iterum dicit: Infelix ego homo quis
me liberabit de corpore mortis huius? Gratia dei per Iesum Christum dominum ||fol. 158rb|| nostrum. Et iterum:
Gratia dei sum, id quod sum, et gratia eius in me vacua non fuit. Sed plus omnibus illis laboravi, non ego autem,
sed gratia dei mecum.
X. QUOD GRATIA NON SOLUM PECCATA DIMITTAT, SED ETIAM ADIUVAT NE
COMMITTETUR. ET PRESTAT UT LEX IMPLEATUR, NON SICUT AIT PELAGIUS FACILE,
QUASI SINE GRATIA DEI DIFFICILIUS POSSIT IMPLERI.
Illud etiam quod intra Cartaginensis [u] synodi decreta constitutum est quasi proprium apostolic• sedis
amplectimur, quod scilicet tertio capitulo definitum est: Ut quicumque dixerit gratiam dei qua iustificamur per
Iesum Christum dominum nostrum ad solam remissionem peccatorum valere quae iam commissa sunt, non
etiam ad adiutorium ut non committantur, anathema sit. Et iterum quarto capitulo: Ut si quis dixerit gratiam dei
per Iesum Christum propter hoc tantum nos adiuvare ad non peccandum, quia per ipsam nobis revelatur et
aperitur intellegentia mandatorum, ut sciamus quid appetere et quid vitare debeamus, non autem per illam nobis
prestari, ut quod faciendum cognovimus, etiam facere diligamus atque valeamus, anathema sit. Cum enim dicat
apostolus: Scientia inflat, caritas vero aedificat, valde impium est ut credamus ad eam quae inflat nos habere
gratiam Christi, et ad ea [v] qu• aedificat non habere. Cum sit utrumque donum dei et scire quid facere debemus,
et diligere ut faciamus. Ut aedificante caritate, scientia non possit inflare, sicut autem de deo scriptum est: Qui
docet hominem scientiam, ita scriptum est: Etiam caritas ex deo est. Item quinto capitulo: Ut quisquis dixerit
ideo nobis gratiam iustificationis dari, ut quod facere per liberum iubemur arbitrium facilius possimus implere
per gratiam, tamquam etsi gratia non daretur non quidem facile sed tamen possemus etiam sine illa implere
divina mandata, anathema sit. De fructibus enim mandatorum, dominus loquebatur, ubi non ait: Sine me
difficilius potestis facere, sed ait: Sine me nihil potestis facere.
XI. QUOD PRETER STATUTA SEDIS APOSTOLICAE OMNES ORATIONES ECCLESI• CHRISTI
GRATIAM RESONANT QUA GENUS HUMANUM AB •TERNA DAMPNATIONE REPARATUR. ||fol.
158va||

410

