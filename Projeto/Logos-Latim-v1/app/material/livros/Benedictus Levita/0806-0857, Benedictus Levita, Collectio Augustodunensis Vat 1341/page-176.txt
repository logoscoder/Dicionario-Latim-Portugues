finem accipiat communionem, ne ab his qui exemplum bon• conversationis esse debent, videantur scelerum
magisteria procedere.
LXVI.
Si quis praevignam [a]
communionem.

suam duxerit uxorem, eo quod sit incestus, placuit nec in finem dandam esse

LXVII.
Prohibendum ne qua fidelis vel caticumina, aut comicos aut viros scenicos habeant, quaecumque hoc fecerit a
communione arceatur.
LXVIII.
Caticumina si per adulterium conceperit et conceptum necaverit, placuit eam in fine baptizari.
LXVIIII.
Si quis forte habens uxorem semel fuerit lapsus, placuit eum quinquennio agere debere de ea re paenitentiam, et
sic reconciliari nisi necessitas infirmitatis coegerit ante tempus dare communionem, hoc et circa feminas
observandum.
LXX.
Si conscio marito uxor fuerit moechata uxor, placuit nec in finem ||fol. 58rb|| dandam ei esse communionem. Si
vero eam reliquerit, post decem annos accipiat communionem, si eam cum scierit adulteram aliquo tempore in
domo sua retinuit.
LXXI.
Stupratoribus puerorum, nec in finem dandam esse communionem.
LXXII.
Si qua vidua fuerit moechata, et eundem postea habuerit maritum post quinquennii tempus acta legitima
paenitentia, placuit eam communione reconciliari. Si alium duxerit relicto [b] illo, nec in fine dandam ei esse
communionem. Vel si fuerit ille fidelis quem accepit, communionem non accipiat, nisi post decem annos acta
legitima paenitentia, nisi infirmitas coegerit velocius dare communionem.
LXXIII.
Delator si quis extiterit fidelis, et per delationem eius aliquis fuerit praescriptus vel interfectus, placuit eum nec
in fine accipere communionem. Si levior causa fuerit, intra quinquennium accipere poterit communionem. Si
caticuminus fuerit, post quinquennii tempora, admittatur ad baptismum.
LXXIIII.
Falsus testis prout crimen est abstinebitur, si tamen non fuerit mortis quod obiecit. Et si probaverit quod diu
tacuerit biennii tempore abstinebitur. Si autem non probaverit, conventu clericorum placuit per quinquennium
abstineri.
LXXV.
Si quis autem episcopum vel presbiterum vel diaconum [c] falsis criminibus appetierit, et probare non potuerit,
nec in fine dandam ei esse communionem.
LXXVI.
Si quis diaconum se permiserit ordinari et postea fuerit detectus in crimine mortis quod aliquando commiserit, si
sponte fuerit confessus, placuit eum acta legitima paenitentia, post triennium accipere communionem. Quod si
alius eum detexerit post quinquennium acta paenitentia, accipere communionem laicam debere.
LXXVII.
Si quis diaconus regens plebem sine episcopo vel presbitero aliquos baptizaverit, episcopos [d] eos per
benedictionem perficere debebit, quod si ante de saeculo recesserit, sub fide qua quis credidit poterit esse iustus.
LXXVIII.
Si quis fidelis habens uxorem cum Iudea vel gentile fuerit moechatus, a communione arceatur. Quod si alius eum
detexerit, post quinquennium acta legitima paenitentia poterit dominic• sociari communioni.

176

