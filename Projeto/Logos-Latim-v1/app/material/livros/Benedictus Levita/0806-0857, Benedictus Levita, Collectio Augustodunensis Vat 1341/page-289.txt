commisit, placuit eum in ordinatione ecl•siastica non haberi. In iudicio tamen episcopi dimittendus est, sive
indignus in suo recipi debeat gradu, quia multotiens hoc ipsum quod de sacrosancto [v] altario contaminatum est
in episcopi potestate dimissum est.
XVIII. DE SYNODO FACIENDA.
Propter ecclesiasticas curas et altercationum solutiones placuit bene per singulas provintias bis in anno concilium
fieri, convocante metropolitano episcopo omnes provintiales episcopos [w] , ita ut ad concilium pr•cedant omnes
presbiteri et diacones, vel hi qui se lesos existimant ut in concilio caus• examinat• ad iustum iudicium
perducantur. ||fol. 112vb|| Et si qui manifesti episcopi vel presbiteri vel diaconi inventi fuerint in offensa,
secundum rationem excommunicentur, quamdiu communi consensu de his placuerit dare sententiam. Nulli
autem episcopo liceat propria apud semetipsum concilia facere, preter eos quibus metropoles sunt credite.
XVIIII. DE EPISCOPO QUI NOLUERIT VENIRE AD SYNODUM.
Ad concilium convocatus episcopus non debet contemnere, sed ire et ea qu• ad utilitatem eclesi• vel ceterorum
pertinent, aut docere si novit aut doceri si nescit. Nam si extra egritudinem contempserit ire, reus erit fraterni
concilii.
XX. DE LEGITIMA ETATE ORDINANDI PRESBITERI.
Si quis XXXta [x] aetatis suae non impleverit annos, nullo modis [y] presbiter ordinetur, etiamsi valde sit
dignus. Quia et ipse dominus trigesimo anno baptizatus est, et sic coepit docere. Oportet ergo eum qui
ordinandus est, usque ad hanc aetatem legitimam conservari.
XXI. DE EUNUCHIS QUI AB ALIIS FIUNT VEL QUI IPSI SIBI NATURALI ABSCIDUNT.
Si quis pro egritudine naturalia a medicis habuerit secta, similiter et qui a barbaris aut dominis stultis fuerint
castrati et moribus digni fuerint visi, hos canon admittit ad clericatus offitium promoveri. Si quis autem sanus,
non per disciplinam religionis et abstinenti• sed per abscisionem plasmati a deo corporis existimat posse a se
carnales concupiscentias amputari castraverit se, non eum admitti decernimus ad [z] aliquod clericatus offitium.
Quod si iam ante [a] fuerat promotus ad clerum prohibitus a suo ministerio deponatur.
XXII. DE NEOPHITIS.
Qui baptizatus fuerit iam aetate legitima, non continuo liceat eum ad ecclesiasticam [b] ordinem promoveri.
Quia oportet eum prius doceri, quod possit docere, et multo tempore post baptismum probari, ut bene probatus
veniat ad clerum, secundum pr•ceptum apostoli dicentes [c] : Non neoffitum ne forte in superbiam electus in
iudicium incidat, et laqueum diaboli. Si autem succedenti tempore in aliquo gravi peccato a duobus, vel tribus
fuerit devictus depositus de gradu suo cesset a clero. Si quis contra regulam facere praesumpserit quod sit
contrarius magni concilii proiciatur a clero.
XXIII. DE PENITENTE NON ADMITTENDO AD CLERUM.
Poenitens tantum si necessitas aut usus exegerit, inter hostiarios prius deputetur, vel inter lectores, ita ut
evangelia vel apostolum non legat. Si quis autem ante ordinatus est, inter subdiacones habeatur, ita ut manus non
inponat aut sacra contingat, ex penitente enim dicimus de eo qui post baptismum pro homicidio aut pro diversis ||
fol. 113ra|| criminibus, aut gravissimis peccatis publicam paenitentiam sub cilicio gerens divino fuerit
reconciliatus altario.
XXIIII. DE HIS QUI SINE DISCUSSIONE AUT PRESBITERI AUT DIACONES ORDINATI SUNT.
Si quis presbiter aut diaconus sine aliqua examinatione [d] ordinati sunt aut certe cum discuterentur criminosa
peccata sua aut post ordinationem ab aliis sunt detecti, abiciantur ex clero. Similiter vero et de universo ordine
clericorum servetur. Nam hoc sibi quod reprehensibile est, sancta catholica defendit eclesia.
XXV. DE PRESBITERIS ET DIACONIBUS QUI POST ORDINATIONEM DENOTANTUR.
Si quis presbiter ante ordinationem peccaverit, et post ordinationem peccatum confessus fuerit, quod ante erravit
non offerat, sed tantum pro religione nomen presbiteri portet. Si autem non ipse confessus, sed alio publice fuerit
convictus, nec hoc ipsum habeat potestatem, ut nomen presbiteri portet. Similiter et de diaconibus observandum
est, ut si ipse confessus fuerit ordinem subdiaconi accipiat.
XXVI. DE HIS QUI VIDUAS AUT DIMISSAS DUCUNT AUT IN MALIS CONSILIIS MIXTI SUNT.
Si quis viduam aut ab alio dimissam duxerit, non admittatur ad clerum. Quod si oppresserit, deiciatur. Similiter si
homicidii aut facto aut pr•cepto, aut consilio aut defensione post baptismum conscius fuerit, et per aliquem [e]
subreptionem ad clericatum venerit deiciatur, et in finem vit• suae communionem recipiat.

289

