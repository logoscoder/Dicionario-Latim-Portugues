sacerdotali diligentia maxime providendum, ut falsatos [h] codices et a sincera veritate discordes, in nullo usu
lectionis habeantur. Apocrif• autem scriptur• quae sub nominibus apostolorum, multarum habent seminarium
falsitatum, non solum interdicend• sunt, sed etiam penitus [i] auferend• et ignibus concremand•. Quamvis sint in
illis quaedam quae videantur speciem habere pietatis, numquam tamen vacua sunt venenis. Sed per fabularum
inlecebras, hoc latenter operantur, ut mirabilium narrationibus seductos laqueis cuicumque erroris involvant. ||
fol. 140ra|| Unde si quis episcoporum vel apocrifa haberi per domos non prohibuerit, vel sub canonicorum
nomine eos codices in eclesia [k] permiserit legi, qui priscilliani adulterina sunt emendatione corrupti, hereticum
se noverit iudicandum. Quoniam alios ab errore non revocat, qui seipsum errare demonstrat.
Post hoc prodidit iusta qu•rimonia, quod dictinii tractatus quos secundum Priscilliani dogma conscripsit, a multis
cum veneratione legerentur. Qui si aliquid memori• Dictini tribuendum putant, rationem eius magis debeant
amare quam lapsum. Non ergo Dictinium sed Priscillianum legunt, et illud probant quod errans docuit, non
correctus elegit. Sed nemo hoc inponere praesumat, nec inter catholicos censeatur [l] , quisquis utitur scriptis non
solum ab ecclesia catholica sed etiam a suo auctore damnatis, ne sit perversis liberum simulare quod fingunt, ne
sub velamine nominis christiani, decretorum imperialium statuta declinent. Ideo enim ad ecclesiam catholicam
cum tanta diversitate conveniunt, ut et quos possunt suos faciant, et legum severitatem dum sensus nostros
mentiuntur effugiant. Faciunt hoc priscillianist•, faciunt hoc manichei, quorum cum istis tam foeda sunt corda, ut
in solis nominibus discreti, sacrilegiis autem suis inveniantur uniti. Quia si Vetus Testamentum quod isti se
suscipere simulant manichei refutant, ad unum tamen finem utrorumque tendit intentio. Cum quod illi abdicando
impugnant, isti praecipitando corrumpunt. In exsecrabilibus [m] autem ministeriis qu• quanto inmundiora sunt,
tanto diligentius occuluntur [n] , unum prorsus nefas, una est obscenitas, et similis turpitudo. Quam et si eloqui
erubescimus, sollicitissimis tamen [o] inquisitionibus indagatam [p] , et manicheorum qui conpraehensi fuerant
confessione detectam, ad publicam fecimus pervenire notitiam. Ne ullo modo dubium posset videri, quod in
iuditio nostro cui non solum frequentissima praesentia sacerdotum, sed etiam inlustrium virorum dignitas, et pars
qu•dam senatus, ac plebis interfuit, ipsorum qui omne facinus perpetrarant ore reseratum, sicut ea qu• ad
dilectionem tuam, nunc direximus gesta demonstrant. Quod autem de manicheorum faedissimo scelere, hoc
etiam de priscillianistarum incestissima consuetudine olim compertum multumque vulgatum est. Et qui per
omnia sunt in impietate sensuum pares, non possunt in sacris suis esse dissimiles. Discussis itaque omnibus ||fol.
140rb|| qu• libelli series comprehendit, et a quibus commanitorii [q] forma non discrepit [r] . Sufficienter ut
opinor ostendimus quid de iis qu• ad nos fraternitas tua retulit censeamus. Et quam non ferendum, si tam
prophanis erroribus, etiam quorundam sacerdotum corda conveniunt, velut mitius dixerim non resistunt. Qua
conscientia honorem sibi presulum [s] vindicant, qui pro animabus sibi creditis non laborant? Besti• inruunt, et
ovium septa non claudunt? Fer• insidiantur et excubias non praetendunt? Morbi crebrescunt et remedia nulla
prospiciunt? Cum •tiam illud addunt, ut his qui sollicitius agunt consentire detractent, et impietates olim toto
orbe damnatas susceptionibus suis, anathematizare dissimulent? Quid de se intellegi volunt, nisi quod non de
numero fratrum, sed de parte sint hostium? Iam vero quod in extrema familiaris epistol• tu• parte posuistis, miror
cuius catholici intellegentia labore, tamquam incertum sit an descendente ad infernum Christo caro eius
requieverit in sepulchro. Quae sicut vere et mortua et sepulta, ita vere est die tertio suscitata, hoc enim et ipse
dominus denuntiaverat dicens ad Iud•os: Solvite templum hoc, et in triduo suscitabo illud. Ubi evangelista
subiungit: Hoc autem dicebat de templo corporis sui. Cuius rei veritatem etiam David predixerat loquens sub
persona domini salvatoris et dicens: Insuper et caro mea requiescet in spe. Quoniam non derelinques animam
meam in inferno, nec dabis sanctum tuum videre corruptionem, quibus utique verbis manifestum est quod Christi
caro et in sepulchro quievit, et corruptionem non subiit quia celeriter vivificare reditu anim• [t] resurrexit. Quod
non credere satis impium est, et ad manich•i priscillianique doctrinam pertinere non dubium. Qui sacrilego sensu
ita se Christum simulant confiteri, ut incarnationis, mortis, et resurrectionis auferant veritatem. Habeantur ergo
inter vos epistol•, et ad concilium in eum locum qui omnibus oportunus sit vicinarum conveniant sacerdotes
provintiarum, ut secundum haec qu• ad tua consulta respondimus, plenissimo disquiratur examine, an sint [u]
aliqui inter episcopos qui huius hereseos contagione polluantur. A communione sine dubio sunt separandi si
nefandissimam sectam per omnium sensuum pravitates damnare noluerint. Nulla enim ratione tolerandum est ut
qui praedicand• fidei suscepit officium, is contra evangelium [v] Christi ||fol. 140va|| contra apostolicam
doctrinam, contra universalis ecclesi• simbolum audeat disputare. Quales illic erunt discipuli [w] , ubi tales
docebunt magistri? Quae illic religio [x] populi, quae salus plebis, ubi contra humanam societatem pudoris,
sanctitas tollitur, coniugiorum faedus aufertur, propagatio generationis inhibetur, carnis natura damnatur? Veri
dei cultus interdicitur, trinitas deitatis negatur, personarum proprietas confunditur, animabus humanis divina
essentia datur, et eadem ad diaboli arbitrium carne concludatur? Dei filius per id quod de virgine ortus, non per
id quod ex patre natus est unigenitus predicatur? Idem nec vera dei proles, nec verus virginis partus asseritur? Ut
per falsam passionem mortemque veram, mendax etiam resurrectio resumpt• de sepulchro carnis habeatur.
Frustra utuntur catholico nomine, qui istis [y] impietatibus non resistunt. Possunt h•c credere, qui possunt
patienter audire. Dedimus itaque litteras, ad fratres et coepiscopos nostros Terraconenses [z] Cartagienses [a]

350

