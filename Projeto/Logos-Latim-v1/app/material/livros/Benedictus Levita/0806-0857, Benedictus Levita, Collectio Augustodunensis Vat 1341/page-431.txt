I.
LEO[i] EPISCOPUS URBIS ROMAE, ANASTASIO episcopo Tesalonicensi [k] . Quanta fraternitati tuae a
beatissimi Petri apostoli auctoritate commissa sunt, et qualia etiam nostro tibi favore sint credita, sive ratione
perspiceres et iusto examine ponderares, multum possemus de iniunctae tibi sollicitudinis devotione gaudere.
Quoniam sicut precessores mei precessoribus tuis, ita ego dilectioni tuae priorum secutus exemplum, vices mei
moderaminis delegavi. Ut curam quam universis ecclesiis principaliter ex divina institutione debemus, imitator
nostrae mansuetudinis effectum adiuvares et longinquis a nobis provintiis presentiam quodamodo [l] nostrae
visitationis impenderes. Siquidem continenti oportunoque prospectu promptum tibi esset agnoscere, quid in
quibusque rebus vel tuo studio componeres, vel nostro iudicio reservares. Nam cum maiora negotia et
difficiliores causarum exitus, liberum tibi esset sub nostr• sententi• expectatione suspendere, nec ratio tibi nec
necessitas fuit, in id quod mensuram tuam excederet deviandi. Abundant enim apud te monitorum scripta
nostrorum quibus de omnium actionum temperantia frequenter instruximus, ut commendatas tibi Christi
ecclesias per exortationem caritatis ad salubritatem oboedienti• pervocares. Quia etsi plerumque existunt inter
neglegentes, vel desides fratres quos oporteat maiore auctoritate curare. Sic tamen est adhibenda correctio ut
semper sit salva dilectio. Unde et beatus Paulus apostolus ad ecclesiasticum regimen Timotheum imbuens dicit:
Seniorem nec increpaveris, sed obsecra ut patrem, iuvenes ut fratres. Anus ut matres, iuvenculas ut sorores, in
omni castitate. Qu• moderatio quibuscumque inferioribus membris ex apostolica institutione debetur, quanto
magis fratribus, et coepiscopis nostris sine offensione reddenda est? Et licet nonnumquam accidant qu• in
sacerdotalibus sunt repraehendenda [m] personis. Plus tamen erga corrigendos agat benevolentia quam
severitas. Plus coortatio quam commotio. Plus caritas, quam potestas sed ab his qui que sua sunt qu•runt, non
que Christi Iesu facile ab hac lege disceditur, et dum dominari magis quam consulere subditis placet, honor inflat
superbiam. Et quod provisum est ad concordiam, tendit ad noxam. Quod ut necesse habeamus ita dicere, non de
parvo animi dolo||fol. 166rb||re procedit. Meipsum enim quodammodo trahi [n] in culpam sentio. Cum te a
traditis tibi regulis immodice discessisse [o] cognosco. Qui si tue existimationis parum diligens eras, me• saltim
fam• parcere debuistis. Neque tuo tantum factas animo nostro viderentur gesta iudicio. Relegat fraternitas tua
paginas nostras omnia qu• ad tuos emissa maiores apostolic• sedis pr•sulum scripta decurrant, et vel a me [p] vel
a precessoribus meis inveniet ordinatum. Quod a te cognovimus esse presumptum. Venit namque ad nos cum
episcopis provinci• su• frater noster Atticus veteris Epiri metropolitanus antistes, et de indignissima adflictione
quam pertulit lacrimabili actione conquestus est coram adstantibus diaconibus tuis, qui qu•relis flebilibus nihil
contra referendo, ea que nobis ingerebantur fide non carere monstrabant. Legebatur quoque in litteris tuis, quas
idem ad me diaconi tui detulerunt, quod frater Atticus Tessalonicam venisset. Quodque concessum suum etiam
scriptur• professione signasset. Ut de illo non aliud a nobis posset intellegi, quam proprii et arbitrii et spontane•
devotionis fuisse quod venerat. Quodque cartulam de oboedienti• sponsione conscripserat [q] . In cuius tamen
cartul• mentione signum probatur iniuri•. Non enim necessarium fuerat ut obligaretur scripto, qui oboedientiam
suam, ipso iam voluntarii adventus probabat officio. Unde deplorationibus supradicti h•c verba epistol• tu•
testimonium praebuerunt, et per hoc quod non est cathicum nudatum est illud quod silentio fuerat adopertum.
Aditami [r] scilicet Illirici pr•fecturam, et sublimissimam inter mundanos apices potestatem, in exibitionem
insontis antistitis incitatam ut missa exsecutione terribili qu• omnia sibi officia publica ad effectum praeceptionis
adiniungeret. A sacris ecclesia deditis nullo vel falso insimulatus crimine extraheretur sacerdos. Cui non ob
molestiam egritudinis non ob sevitiam [s] hiemis darentur induci•. Sed inter [t] asperum, et periculis plenum per
invias nives agere cogeretur. Quod tanti laboris tantique discriminis fuit, ut ex his qui episcopum comitati sunt
quidam defecisse dicantur. Multum stupeo frater karissime sed et plurimum doleo. Quod in eum de quo nihil
amplius indicaveras quam quod evocatus adesse differret, et exsecutionem infirmitatis obtenderet, tam atrociter
et tam vehementer potueris commoveri. Pr•sertim ||fol. 166va|| cum etiam si tale aliquid mereretur expectandum
tibi fuerat, quid a tua consulta rescriberem. Sed ut video bene de meis moribus •stimasti [u] , et quam civilia pro
conservanda sacerdotali concordia responsurus esse [v] verissime praevidisti, et ideo metus tuos exequi sine
dilatione properasti. Ne commoderationis nostr• aliud disponentia sp [w] scripta sumpsisset faciendi, id quod
factum est licentiam non haberes. An forte aliquod tibi facinus innotuerat, et metropolitanum episcopum novi
apud te criminis pondus urguebat. Ab [x] hoc quidem alienum ab illo esse etiam si tu nihil ei obieciendo [y]
confirmasses. Sed etiam si quid grave intolerandumque comiteret [z] , nostra erat expectanda censura. Ut nihil
prius ipse decerneres, quam quid nobis placeret agnosceres. Vices enim nostras, ita tu• credidimus caritati ut in
partem sis [a] vocatus sollicitudinis non in plenitudinem potestatis. Unde sicut multum, nos ea qu• a te pie sunt
curata l•tificant ita nimium ea que perperam sunt gesta contristant, et necesse est post multarum experimentum
causarum sollicitius [b] prospici et diligentibus praecaveri. Quatenus per spiritum caritatis et pacis, omnis
materia scandalorum de ecclesiis domini quas tibi commendavimus auferatur, preminente quidem in illis
provinciis episcopatus tui fastigio. Sed amputato [c] totius usurpationis excessum.
II. UT METROPOLITANIS SUA IURA SERVENTUR.
Igitur secundum sanctorum patrum canones spiritu dei conditos et totius mundi reverentia consecratos,
metropolitanos [d] singularum provintiarum episcopos quibus, ex delegatione nostra fraternitatis tu• cura

431

