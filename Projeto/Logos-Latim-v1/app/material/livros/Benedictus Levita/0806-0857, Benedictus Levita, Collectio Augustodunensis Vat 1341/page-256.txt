constringere, deputans et inlationes tributorum et pretia frugum absque aliqua diminutione annua vice pauperibus
erogare nihilque esse absque deliberatione relictum, quo usibus eclesiae posset quadam de liberalitate servire.
Tunc ex voce partis Dumlensis [q] eclesiae adstructum [r] est quod universas species generis et corporis
rerumque in eiusdem eclesiae domo intrinsecus, ad usus domesticos ex tempore suae ordinationis, idem
episcopus Ricchirius invenit, et [s] quae ipse aut de opere utriusque sexus artificum familiarum [t] eclesiae
potuit habere confecta, atque inlata, aut qu• [u] sua professione habuisse visus est conquisita, omnia moriens
iussisset pauperibus erogare. Quaedam vero ita viliori praetio vendere ordinasse, ut negotiatio harum rerum
perditio potius quam mercatio censeretur. Edidisse quoque quosdam liberos ex eiusdem eclesiae familiis, quibus
etiam cum aliis ad se pertinentibus omnibus amplius quam quinquaginta repperitur utriusque sexus dedisse
mancipia. Quibus dampnis ita cognitis, quia et cuncta remedia intrinsecus domus tam indiscrete largita fuerant,
ne quid ad integritatem eclesiae reliquum superesset. Cum nulla inminens causa pauperum necessitatis existeret
quae hoc [v] tam examussim erogari [w] deposceret, atque pro libertis illis nihil secundum canonicam
sanctionem datum in commutatione patesceret, sed nec pro mancipiis et reliquis rebus eisdem libertis calatis
aliquid in repensationem relictum eclesiae notesceret verum, et rem suam ita in nomine pauperum religasset. Ne
aliquid remedii ex hoc ecclesiasticus usus adtingeret ducti sumus tam rationis intuitu, quam paternarum
sanctionum dicto [x] ipsius testamenti seriem etsi non usque quaque in irritum devocari in quodam tamen
rationabili auctoritate temperamento deducere. Scilicet quia tantorum dispendiorum damnis a memorato
Ricchimiro episcopo factis res ecclesiastica dinoscitur subiacere omnis res eius quam in delegatam reliquit
pauperum nomini, ||fol. 97vb|| tamdiu Dumensi [y] eclesiae, plena deserviat facultate, donec omne hoc [z]
damnum quod in utensilibus domus sustinuit, valeat evidentius reparari, ac tunc conpleta restitutione damni
observetur. Sicut decreta est series testamenti, liberti vero qui ex familiis eclesi• facti sunt seu res universa quae
in mancipiis aliisque corporibus vel illis vel suis hominibus [a] conlata esse dinoscitur, cuncta in discretione
venerabilis fratris nostri Fructuosi episcopi disponenda relinquimus. Ut quia h•c videns ordo patrum in irritum
devocat, illius temperamentum haec ad miserationem adducat. Qualiter nec regulam paternam modus excedat, et
miserationem severitas non extinguat. Ut secundum merita servientium et libertatis praemia, et rerum donaria,
vel subtrahat vel concedat. Editum decretum sub kł decembris anno feliciter octavo regni gloriosissimi domni [b]
nostri Reccesvindi regis. Eugenius indignus Toletanae sedis metropolitanus episcopus, hoc iudicii nostri
decretum subscripsi. Similiter et alii episcopi subscripserunt [c] numero XVII.

256

