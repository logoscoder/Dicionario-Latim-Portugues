7.93

ITEM EIUSDEM FELICIS AD ACATIUM CONSTANTINOPOLITANUM EPISCOPUM

LXXXII. ITEM EIUSDEM FELICIS AD ACATIUM CONSTANTINOPOLITANUM EPISCOPUM DE
DAMPNATIONE EIUS QUOD HERETICIS AUSUS SIT COMMUNICARE.
FELIX EPISCOPUS SANCTAE ECCLESIAE URBIS ROM• ACATIO. Multarum transgressionum repperiris
obnoxius, et in venerabilis concilii Niceni contumelia saepe versatus, alienarum tibi provinciarum iura
temerariae vindicasti, hereticos [a] et pervasores atque ab hereticis ordinatos et quos ipse dampnaveras atque ab
apostolica sede petisti dampnari, non modo communioni tu• recipiendos putasti, verum etiam ecclesiis aliis quod
nec de catholicis fieri poterat presidere fecisti, atque etiam honoribus quod non merebantur auxisti. Testatur hoc
Iohannes quem a catholicis Apamiae non receptum pulsumque ||fol. 173vb|| de Antiochia, Tiriis praefecisti et
Umerius tunc de diaconio deiectus atque christani nominis appellatione privatus, a te etiam in presbiteri
provectus officium. Et quasi h•c minora tibi viderentur, in ipsam doctrin• apostolicae veritatem ausus tuos et
superbiam tetendisti, ut Petrum quem dampnatum a sanctae memoriae decessore meo ipse retuleras, sicut
testantur adnexa, beati evvangelist• sedem te iubente rursus invaderet, et fugatis ortodoxis episcopis et clericis
sui procul dubio similes ordinaret.
Pulsoque eo qui illic fuerat regulariter constitutus captivam teneret ecclesiam. Cuius tibi adeo grata persona est et
ministerium eius acceptum, ut episcopos et clericos plurimos ortodoxos tunc Constantinopolim venientes
detegaris adfligere et apocrisarios ipsius confovere, atque anathematizantem eundem Petrum Calcidonensis
decreta concilii et violantem sanctae memoriae Timothei sepulturam sicut ad nos certiores. Nunc quoque nuntii
detulerunt per Missenum et Vitalem crederes excusandum, nec eum laudare desineres et multis offerre pr•coniis.
Ita ut dampnationem ipsius quam ante retuleras veram non fuisse iactares. Tantum autem perseveras in hominis
defensione perversi, ut quondam episcopos nunc vero honore et communione privatos Vitalem atque Missenum,
quos ad eius expulsionem specialiter miseramus, sublatos cotidie passus fueris mancipari, et ad processionem
quae tibi cum hereticis habetur exinde productos sicut eorum professionibus patefactum est ad hereticorum
tuamque communionem contempta quae vel gentium iure servari debuit legatione pertraheres praemiisque
conrumperes, et in lesionem beati Petri apostoli a cuius sede profecti fuerant non solum inefficaces redire
feceras, sed etiam inpugnatores omnium quae fuerant mandata monstrares. In quorum deceptionem tuam
nequitiam prodidisti. [b] Et a libello fratris et coepiscopi mei Iohannis qui te gravissimis obiectionibus impetivit
in apostolica secundum canones respondere diffidens obiecta firmasti. Felicem quoque defensorem,
fidelissimum nobis necessitate faciente serius subsecutum, indignum tuis oculis censuisti. Eos quoque tecum
litteris communicare testatus, quos constat hereticos. Quid enim sunt aliud qui post obitum sanctae memoriae
Timothei ad ecclesiam sub Petro redeunt, vel qui se ex catholicis eidem tradiderunt nisi quod Petrus ab universa
ecclesia atque a te fuerat iudicatus? Habe ergo cum his quos libenter amplecteris portionem, ex sententia
praesenti quam per tuae tibi direximus ecclesiae defensorem sacerdotali honore et communione catholica, nec
non etiam a fidelium ||fol. 174ra|| numero segregatus, sublatum tibi nomen et munus ministerii sacerdotalis
agnosce. Sancti spiritus iudicio et apostolica per nos auctoritate dampnatus, nec iam anathematis vinculis
exuendus.

453

