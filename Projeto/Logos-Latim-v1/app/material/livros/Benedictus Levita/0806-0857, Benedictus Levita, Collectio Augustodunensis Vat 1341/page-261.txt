proinde nostri ordinis gradum, vel suscepti regiminis modum [v] magnopere cogitare debemus, ut qui offitium
pr•dicationis suscepimus, nullis curis a divina lectione privemur. Nam quorundam mentes pontificum, ita
torporis [w] otio a lectionis gratia secluduntur, ut quid doctrinae subditis exhibeat gregibus, non inveniat preco
mutus. Insistendum ergo semper erit maioribus, ut quos sub regiminis sui cura tuentur fame verbi dei perire non
sinant. Sicut metropolitanis [x] ceterosque ecclesiasticis ordinibus deditos, si confinitimis in commissos sibi
religiosos ex numero vigilandum est, qualiter nescientia talium divinae legis eruditionibus inbuatur. Ita
indesinenti sollicitudine prelatus quisque subditos quaerens aut profectum eorum laetabundus agnoscat, aut
nescientiam sine arrogantia instruat. Placuit ergo de talibus, iuxta instituta Toletani concilii hoc specialiter
definire, ut aut sponte sumant intentionem necessariam perdiscendi, aut a maioribus ad lectionis exercitia
cogantur inviti.
III. UT IN UNA PROVINTIA DIVERSITAS OFFICIORUM NON TENEATUR.
De his qui contra apostoli voluntatem circumferuntur omni vento doctrin•, placuit hoc sancto concilio ut
metropolitanae sedis auctoritate coacti uniuscuiusque provintiae cives rectoresque ecclesiarum, unum
eundemque in psallendo teneant modum quem in metropolitana sede cognoverint institutum nec aliqua
diversitate cuiusque ordinis vel offitii a [y] metropolitana se patiantur [z] sede disiungi. Sic enim iustum est, ut
inde unusquisque sumat regulas magisterii, unde honoris ||fol. 100rb|| consecrationem accepit, ut iuxta maiorum
decreta sedes quae unicuique sacerdotalis mater est dignitatis, sit ecclesiastica magistra rationis. Abbatibus sane
indultis offitiis quae iuxta voluntatem sui episcopi regulariter illis implenda sunt, cetera offitia publica, id est
vesperam matutinum, sive missam, aliter quam in principali eclesia caelebrare non liceat. Quisquis autem horum
decretorum violator extiterit, sex mensibus communione privetur apud metropolitanum sub p•nitentiae censura
permaneat corrigendus. Qualiter apud illum et praeteritae trangressionis culpam lacrimis diluat, et necessariam
offitiorum doctrinam studiose addiscat. Sub ista ergo regula disciplin• [a] non solum metropolitanus totius suae
provintiae pontifices vel sacerdotes adstringat, sed etiam ceteri episcopi subiectos sibi ecclesiarum rectores
obtemperare institutionibus cogant.
IIII. DE DISCORDIA SACERDOTUM.
Sicut omnis qui diligit fratrem suum ex deo, ita omnis qui odit proximum ex diabolo est. Dilectione enim sola
discernitur, quis ex quo genitus adprobetur. Dicente Iohanne: In hoc manifesti sunt filii dei et filii diaboli. Omnis
qui non facit iustitiam, non est de deo, et qui non diligit fratrem suum. Quoniam haec est adnuntiatio quam ab
initio audistis, ut diligamus alterutrum. Et post paululum: Omnis qui odit fratrem, homicida est. Et scitis
quoniam omnis homicida, non habet vitam aeternam in se manentem. Ecce homicida esse probabiliter declaratur,
qui a fraterna societate dividitur, nam etsi manus non moveat ad occidendum, pro eo tamen quod inmitis est ad
nocendum, iam a deo homicida tenetur. Vivit ille, et iste iam interfector esse convincitur. Cum igitur his
pr•ceptis beatus apostolus Paulus cum sana praedicatione concordet dicens: Non occidat sol super iracundiam
vestram, et nolite locum dare diabolo. Relatae sunt nobis quorundam sacerdotum personae [b] in tantam
obstinationis efferbuisse discordiam, ut non solum illos ab ira occasus solis non revocet, sed nec annosa quidem
transactio temporum ad bonum caritatis reclinet. Quippe in quorum [c] cordibus sol iustitiae Christus occubuit
ut ad lumen caritatis redire vix possint. Horum igitur et similium discordantium fratrum oblationes iuxta antiqui
[d] canonis definitionem, nullo modo recipiendas esse [e] censemus. Personis tamen discordantium id speciali
definitione precipimus, ut antequam eos reconciliatio vera innectat, ||fol. 100va|| nullus eorum accedere ad altare
domini [f] audeat, vel gratiam communionis sanctae percipiat, sed geminato tempore per paenitentiam
conpensabunt, quod discordiae servierunt. Quod si [g] unus alio contempnente ad satisfactionem caritatis
cucurrerit, ex eo tempore ut pacificus intra eclesiam receptetur, ex quo ad concordiam festinasse convincitur.
Sententia tamen superiori servata, ut tempus quod in ira expendit, geminatum in paenitentiae satisfactione
persolvat.
V. DE CONPESCENDIS EXCESSIBUS SACERDOTUM.
Nullis vita praesulum perturbari debet excessibus, quia valde indignum est ut qui throni dei vocantur, levi
motione turbentur. Et qui debent esse iter iustitiae, ipsi efficiantur seminarium litis atque rapin•. Quomodo ergo
huiusmodi, iuxta apostolum inreprehensibiles erunt, qui non solum reprehensibilia faciunt, sed mortifera potius
et execranda committunt? Relati enim nobis sunt quidam ex sacerdotibus quod omni gravitate sacerdotalis
ordinis praetermissa audientium iudicium furore praeveniant et excessu inhoneste motionis audire refugiunt, pro
quibus eos oportuerat aequitatis iudicia sustinere. Dum enim de honoris sui culmine [h] blandiuntur patientiam
habere refugiunt, et qui inconcusse debuerant [i] veritatis conservare statum, subito religionis mutant
propositum et precipiti furore iudicium antecedunt. Sicque in quo decuerat eos iudicii [k] sustinere conventum,
pervasione agunt, unde de presumptionibus confundantur. Qui tamen aut dampno pariter, et excommunicatione
plectendi sunt, aut omissis compositionibus rerum sola satisfactione paenitentiae curabuntur. Illi enim qui rei
propriae facultate suffulti sunt, aut qui rem suam iam ante in nomine eclesiae praesentes transfudisse noscuntur,
si aut [l] per se aut per subditos seu per quoslibet aliena diripiunt vel presumptionis seu cedis quippiam agunt,

261

