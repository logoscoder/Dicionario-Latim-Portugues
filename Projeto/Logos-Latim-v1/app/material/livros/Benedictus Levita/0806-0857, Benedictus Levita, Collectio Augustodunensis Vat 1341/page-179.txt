lamentis incumbat, ubi singulari afflictione panis et aqu• victum ex abbatis ordinatione percipiat.
II.
Canonum statutis firmatum est, ut quicumque in clero esse voluerit, emendi vilius vel vendendi carius studio non
utatur [f] . Certe si voluerit exercere, cohibeatur a clero.
III.
Si quis clericus solidum in necessitate prestiterit, hoc [g] de vino vel frumento accipiat, quod mercandi causa
tempore statuto decretum fuerit venundare. Ceterum si speciem non habuerit necessariam, ipsum quod dedit sine
ullo argumento recipiat.
IIII.
Ut nullus episcoporum aut presbiterorum [h] vel clericorum die dominico propositum cuiuscumque causae
negotium audeant vindicare, nisi hoc tantum ut deo statuta sollemnia peragant. Ceteris vero diebus cohibentibus
personis, illa qu• iusta sunt habeant licentiam iudicandi, excepto criminalia negotia.
V.
Ut qui in [i] metropolitana civitate episcopus non ordinatur, post duos menses, se metropolitano praesentet. Si
quis in metropolitana civitate non fuerit episcopus ordinatus, posteaquam suscepta benedictione per
metropolitani litteras honorem fuerit episcopi adeptus. Id optimum esse decrevimus, ut postmodum statuto
tempore, id est impletis duobus mensibus se metropolitani sui praesentet aspectibus. Ut ab illo monitis
ecclesiasticis instructus, plenius quid observare debeat recognoscat. Quod si forte haec implere neglexerit, in
synodo increpatus a fratribus corrigatur. Et si forte infirmitate aliqua ne hoc impleat fuerit impeditus, hoc suis
litteris metropolitano indicare procuret.
VI.
Si quis episcoporum commonitus a metropolitano ad synodum nulla gravi intercedente necessitate corporali
venire contempserit, sicut statuta patrum senserunt, usque ad futurum concilium cunctorum episcoporum
caritatis communione privetur.

VII. ||fol. 59ra||
De diocesenis ecclesiis vel clero id placuit definiri, ut presbiteri vel diaconi qui in [k] ibi constituti sunt cum
clericis septimanas observent. Id est ut presbiter unam [l] faciat ebdomadam. Qua expleta succedat ei diaconus
similiter. Ea scilicet conditione servata, ut omnis clerus die sabbati ad vesperam sit paratus, quo facilius die
dominico sollempnitas cum omnium praesentia celebretur. Ita tamen ut omnibus diebus vesperas et matutinos
celebrent, quia desistente clero quod est pessimum comperimus in basilicis, nec luminaria ministrari. Si qui sane
neglegentiae vitio haec implere noluerint, noverint se secundum statuta canonum pro modo personarum
canonicae disciplin• subdendos.
VIII.
Multorum causa experientia magistrante repperimus, nonnullas diocesanas esse ecclesias destitutas. Ob quam
rem hac constitutione decrevimus, ut antiqu• consuetudinis ordo servetur, et annuis vicibus ab episcopo dioceses
visitentur. Et si qua forte basilica reperta fuerit destituta ordinationi ipsius reparare praecipiatur. Quia tertia ex
omnibus antiqua traditione, ut accipiatur ab episcopis novimus statutum.
VIIII.
Si quis lectorum adulterae mulieris voluerit misceri, vel adh•rere consortio, aut relinquat adulteram aut a clero
habeatur extraneus. Simili sententia hostiariorum manebit scola.
X.
Observandum quoque decrevimus, ne quis sacerdotum vel clericorum more s•cularium iudicum [m] audeat
accipere pro inpensis patrociniis munera, nisi forte in ecclesia oblata gratuita, quae non favore muneris videantur
accepta, sed conlatione devotionis inlata. Quod si quaesita probatur accipere, veluti exactor fenoris aut usurarum
possessor, secundum statuta patrum se noverit degradandum.
XI.
Monachi a monasterio foras egredientes ne aliquod ministerium ecclesiasticum praesumant agere prohibemus,
nisi forte cum abbatis imperio. Similiter ut nullus eorum id est monachorum forensis negotii susceptor vel
exsecutor existat, nisi id quod monasterii exposcit utilitas, abbate sibi nihilominus imperante canonum ante
omnia Gallicanorum de his constitutione servata.

179

