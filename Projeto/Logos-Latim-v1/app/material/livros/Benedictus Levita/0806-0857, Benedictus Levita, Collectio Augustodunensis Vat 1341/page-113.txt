III.
Propterea cum de quorundam clericorum quamvis erga uxores proprias incontinentia referretur, placuit
episcopos et presbiteros et diaconos secundum priora statuta, etiam ab uxoribus continere. Quod nisi fecerint ab
aecclesiastico removeantur officio. Ceteros autem clericos ad hoc non cogi, sed secundum uniuscuiusque
ecclesiae consuetudinem observari debere.
IIII.
Placuit etiam ut rem ecclesiae nemo vendat. Quod si aliqua necessitas cogit, hanc insinuandam esse primati
provintiae, ut cum statuto numero episcoporum utrum faciendum sit arbitretur. Quod si tanta urget [e] necessitas
ecclesiae, ut non possit [f] ante consulere, saltim post factum, curiositatem habeat et vicinis episcopis hoc ante
indicare, et ad concilium referre easdem necessitates. Quod si non fecerit, reus concilii venditor teneatur.
V.
Placuit ut nemini sit facultas relicta principali cathedra, ad aliquam ecclesiam in diocesi constitutam se conferre ||
fol. 37va|| vel in re [g] propria diutius quam oportet constitutum curam vel frequentationem propriae cathedrae
neglegere.
VI.
Placuit de infantibus quotiens non inveniuntur certissimi testes qui eos baptizatos esse sine dubitatione testentur,
neque ipsi sunt per aetatem idonei de traditis sibi sacramentis respondere, absque ullo scrupulo eos esse
baptizandos, ne ista trepidatio eos faciat sacramentorum purgatione privari. Hinc enim legati Maurorum fratres
nostri consuluerunt, quia multos tales a barbaris redimunt. Similiter et de ecclesiis quotiens super earum
consecratione haesitatur agendum est, id est ut sine ulla trepidatione consecrentur.
VII.
Placuit ut dies venerabilis paschae, formatarum subscriptione omnibus [h] intimetur. Dies vero concilii XI kł
nov servetur, et scribendum ad singularum quarumque provintiarum primates, ut quando apud se concilium
congregant, istum diem non inpediant.
VIII.
Item constitutum est ut nulli intercessori licitum sit cathedram cui intercessor datus est quibuslibet populorum
studiis vel seditionibus retinere, sed dare operam, ut intra annum eisdem episcopum prevideat. Quod si
neglexerit, anno exempto, interventor alius tribuatur.
VIIII.
Ab imperatoribus universis visum est postulandum propter afflictionem pauperum quorum molestiis sine
intermissione fatigatur ecclesia, ut defensores eis adversus potentias divitum cum episcoporum provisione
delegentur.

X. UT ARCHIEPISCOPI PRIMATES NON APELLENTUR [i], QUIA ILLI NON
POSSUNT TRES TURMAS FACERE DE EPISCOPIS, SED ILLI PRIMATES
APELLENTUR [k] QUI PRIMAS SE DESIENENT [l], QUONIAM IPSI TRES
TURMAS FACIUNT.
Item placuit ut quotienscumque concilium congregandum est, episcopi qui neque aetate neque egritudine, neque
alia graviori necessitate inpediuntur conpetenter occurrant. Primatibusque suarum provintiarum intimetur, ut de
universis episcopis, vel duae vel tres turm• fiant, ac de singulis turmis vicissim, quotquot electi fuerint ad diem
concilii instantissime occurrant. Quod si non potuerint occurrere, excusationes suas in tractatoria subscribant.
Vel si post adventum tractatoriae aliqu• necessitates repente forsitan ||fol. 37vb|| ortae fuerint, nisi rationem
impedimenti sui apud suum primatem reddiderint ecclesiae communione debere esse contentos.
XI.
Item confirmatum est ut si quando presbiteri vel diaconi in aliqua graviori culpa convicti fuerint qua eos a
ministerio necesse sit removeri, non eis manus tamquam penitentibus vel tamquam fidelibus laicis inponatur,
neque umquam permittendum, ut rebaptizati ad clericatus gradum promovehantur.
XII.
Rursus constitutum est, ut quotiens clericis convictis et confessis in aliquo crimine vel propter eorum quorum
verecundiae parcitur, vel propter ecclesiae obprobrium, aut insolentem insultationem hereticorum atque
gentilium, si forte causae suae adesse voluerint, et innocentiam suam asserere, intra annum excommunicationis

113

