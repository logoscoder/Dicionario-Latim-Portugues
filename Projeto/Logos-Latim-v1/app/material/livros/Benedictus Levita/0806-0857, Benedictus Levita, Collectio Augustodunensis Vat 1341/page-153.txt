recedentes, votorum plenitudine et pauperes consolatu alimoni• et necessaria sustentatione fraudantur. Hi enim
tales, quasi egentium necatores nec credentes iudicium dei habendi sunt. Unde et quidam patrum hoc scriptis suis
inseruit congruente ||fol. 50vb|| sententia qua ait: Amico quippiam rapere furtum est, et ecclesiae fraudari
sacrilegium.
V.
Si quis episcopi sententiae non adquiescit recurrat ad synodum.
VI.
Ex epistola sancti Clementis utilia qu• praesenti tempore ecclesiis necessaria sunt honorifice proferenda et
reverentia ab omnibus fidelibus ac precipue clericis recipienda. Ex quibus quod specialiter placuit propter
venerandam antiquitatem statutis praesentibus roboramus. Quod suprascriptus beatus martyr, de beatissimi Petri
apostoli constitutione commemorat dicens: Quaedam autem etiam ex vobis ipsis intellegere debetis, si qua sunt
quae ipse propter insidias hominum malorum, non potest evidentius et manifestius proloqui verbi [h] gratia
inimicus est, alicui pro actibus suis, vos nolite expectare, ut ipse vobis dicat: Cum illo nolite amici esse, sed
prudenter observare debetis, et voluntati eius videlicet quia ecclesiae curam gerit, absque commonitione
obsecundare, et averti ab eo, cui ipsum sentitis adversum. Sed nec loqui his quibus ipse non loquitur, ut
unusquisque, qui in culpa est dum cupit omnium vestrum sibi gratiam reparare, festinet citius reconciliari ei qui
omnibus preest. Ut per hoc redeat ad salutem cum oboedire coeperit, monitis praesidentis, et cetera quae in
consequentibus denotant amicos eorum qui veritati inimici sunt. Sciat itaque deinceps clerus [i] ad reatum, sed
et fidelium populus ad culpam sibi adscribendum si quis in hoc vitium malorum conputatur et disciplinae
subversor agnoscitur.
VII.
Placuit preterea accussandi [k] licentiam in nostris ordinibus si qua existat levitate conprimere. Quod si
episcopus aliquem iudicat abstinendum pro humiliatione et correctione fratris, et adsurgitur exorari a ceteris
adquiescat fratri de quo agitur, correptione et comminatione adhibita. Sin autem de crimine aliquem putet esse
damnandum, accusatoris vice discutiendum se sciat. Fas est [l] enim ut qu• uni probantur, probentur omnibus.
VIII.
Quod si se tantum episcopus alieni clerici se conscium novit, quamdiu probare non potest nihil proferat. Sed cum
ipso ad conpunctionem eius secretis correptionibus elaboret, qui si correptus pertinatior fuerit, et se communioni
public• ingesserit, etiam si episcopus in redarguendo illo quem reum iudicat probatione deficiat, indemnatus licet
ab his qui nihil sciunt, secedere ad tempus pro persona maioris ||fol. 51ra|| auctoritate iubeatur, illo quamdiu
probari nihil potest, in communione omnium preterquam eius qui eum reum iudicat permanente.
VIIII.
De expositis quia conlata ab omnibus querela processit eos non misericordiae iam sed canibus [m] exponi. Quos
colligere calumniarum metu, quamvis infelix a praeceptis misericordiae mens humana detrectet reservandum est,
et secundum statuta fidelissimorum piissimorum augustissimorumque principum, quisquis expositum colligit,
ecclesiam contestetur, contestationem colligat. Nihilominus de altario dominico die minister adnuntiet, ab
ecclesiastico expositum esse collectum, ut intra dies decem ab expositionis die expositum recipiat, si quis se
probaverit agnovisse. Collectori pro ipsorum decem dierum misericordia prout valuerit ad praesens retribuat, aut
in perpetuum cum dei gratia si voluerit possideat.
Si [n] quis expositorum hoc ordine collectorum repetitor vel calumniator extiterit, ut homicida habendus est.

153

