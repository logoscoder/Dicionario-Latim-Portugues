usurpaverit, a fratribus et coepiscopis nostris et admoneri debet et corrigi.

XX. UT EXTRANEI CLERICI APUD THESSALONICAM NON TARDENT.
Cletitius episcopus dixit: Non ignoratis quanta et qualis sit Thessalonicensium civitas, saepe enim ad eam
veniunt ex aliis regionibus presbiteri et diaconi, et non sunt contenti ut brevi tempore remorentur, aut resideant
ibi, aut certe vix post longa spacia, ad sua redire cogantur [t] . Universi dixerunt: Ea tempora quae constituta sunt
circa episcopos, et erga horum personas observari debent.

XXI. CLERICI VIM PASSI AUT PERSECUTIONEM, SI AD ALIAM ACCESSERINT
CIVITATEM, NON VETENTUR IBI MORARI, QUAMDIU POTUERINT REDIRE. ||fol.
16va||
Osius episcopus dixit: Suggerente fratre et coepiscopo nostro Olimphio, hoc etiam placuit ut si aliquis vim
perpessus est, et inique pulsatus pro disciplina vel catholica defensione vel confessione veritatis, fugiens
pericula, innocens et devolutus ad aliam venerit civitatem, non prohibeatur immorari quamdiu aut redire potuerit,
aut iniuria eius remedium acceperit. Durum est enim qui persecutiones patitur non recipi, etiam et larga
benivolentia et humanitas est ei exhibenda.
EXPLICIT CONCILIUM SARDICENSE.

55

