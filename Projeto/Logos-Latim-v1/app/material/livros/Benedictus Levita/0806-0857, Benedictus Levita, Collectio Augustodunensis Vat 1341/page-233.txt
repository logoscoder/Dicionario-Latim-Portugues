6.14

SYNODUS TOLETANA SEPTIMA

IN NOMINE DOMINI DEI ET SALVATORIS NOSTRI IESU CHRISTI, INCIPIT SYNODALE
DECRETUM IN TOLETANA URBE, TRIGINTA EPISCOPORUM CONCILIO GESTUM, ANNO
QUINTO CLEMENTISSIMI DOMINI NOSTRI, CHINDASVINDI [a] REGIS, DIE QUINTODECIMO
KALENDARUM NOVEMBRIUM, ERA DCLXXXIIII.
I. De refugis atque perfidis clericis sive laicis.
II. De languoris eventu ministrantium clericorum.
III. De exequiis morientis episcopi.
IIII. De exactione ecclesiarum Galliciae provintiae.
V. De reclusis [b] honestis sive vagis.
VI. De convicinis episcopis in urbe regia commorandis. [c] ||fol. 84ra||
I. DE REFUGIS ATQUE PERFIDIS CLERICIS SIVE LAICIS.
CUM IN NOMINE SANCTAE trinitatis pro quibusdam [d] disciplinis ecclesiasticis tam nostra devotione quam
studio serenissimi et amatoris Christi Chindasuuindi regis nostri, apud Toletanam urbem conventus adesset,
competenter visum est mutua ex [e] conlatione decernere quod sollicite conservandum, et presentibus et futuris
commodis nimium ut confidimus prodesse constabit. Magisque semper est magnopere providendum, quicquid
vel ecclesiasticis moribus vel utilitati publicae, sine qua quieti non vivimus oportunum esse perpenditur. Nam
licet et ante constitutiones canonum extent, quae ad omnem possint correptionem sufficere, si quis eas dignetur
libenter adtendere, tamen tanto luminis claritas amplius emicat, quanto fuerit studiosius s•pissime contractata.
Non parum proficit ad emendationem multorum, si ea quae constituta sunt per fraternam conlationem ad
memoriam reducuntur, si illa etiam adiciantur quae aut deesse videntur, aut omnino constituenda competenter
existimantur. Quis enim nesciat quanta sint hactenus per tyrannos et refugas transferendo se in externas partes
inlicite perpetrata, et quam nefanda eorum superbia iugiter frequentata, quae et patriae diminutionem afferrent, et
exercitui Gothorum indesinentem laborem imponerent? Quod siquidem laicorum insania fuisset factum,
tolerandum nobis forsitan, aliquotiens videretur. Illud tamen est vehementius stupendum quod peius est, tanti et
religionis propositi in hac interdum praesumptione precipites efferuntur, ut non ad levem confessionem nostram
pertineat si res ullatenus inulta remaneat, quam et mundana [f] lege et ecclesiastica convenit instanter disciplina
corrigere. Ideoque placuit nunc concordi sententia definire ut quisquis in ordine clericatus a maximo gradu usque
ad minimum constitutus in alienae ||fol. 84rb|| gentis regionem se quacumque occasione transduxerit, ut exinde
superbiendo vel reditum suum vel quolibet aliud videatur expetere, sive etiam quod gentem Gothorum vel [g]
patriam aut regnum specialiter sub hac occasione possit nocere, vel fieri disposuerit vel aliquatenus fecerit, sed et
quicumque talibus conscius repperitur, eisque vel consilum [h] vel opem administrare cognoscitur qualiter aut
ad gentem [i] alienam fugam appeterent, aut in malis quae coeperant perdurarent, seu quamcumque l•sionem
genti Gothorum vel patriae aut principi post fugam inferrent, atque in eadem pravitate [k] perseverarent quisquis
hoc fecisse dinoscitur, iste ita indubitanter omni honoris sui gradu privetur, ut locum eius in quo ministraverat
alter continuo perpetim [l] regendum accipiat. Ipse vero transgressor sub poenitentia constitutus, si reminiscens
mali quod fecerat, usque in diem mortis suae si rectissime penituerit, in solo tantum fine communio ei prestanda
est [m] . Ita ut antequam finis eius tempus adveniat, si quispiam sacerdotum etiam ordinante principe ei
communicare consenserit particeps criminis illius effectus, anathema fiat in perpetuum. Ac simili cum eo cui
communicaverit sententia condempnetur. Quoniam potestate principis nullus sacerdotum in hoc prebere debet
assensum, unde vel periurium videatur incurrere, vel quod absit si quicumque catholicae fidei prevaricator
princeps [n] surrexerit, sacerdos nullatenus vel favore principis, vel terrore a recte credulitatis [o] lumine ad [p]
tenebras cogatur reverti. Sic enim nec super adnexa capitula, vel imperiis principum vel terroribus, oportebit
umquam evacuari. Quia novimus omnes pene Spaniae sacerdotes omnesque seniores vel iudices ac ceteros
homines officii palatini iurasse, atque ita nunc legibus decretum fuisse ut nullus refuga vel perfidus [q] qui
contra gentem Gothorum vel patriam seu regem agere, aut in alterius gentis societatem se transducere repperitur,
integritate rerum suarum nullatenus reformetur, ||fol. 84va|| nisi forsitan princeps humanitatis aliquid personis
talibus impertire voluerit, cui tamen non amplius quam vicesimam partem rerum ei qui perfidus extitit de rebus
unde rex elegerit tribuendi potestatem habebit. Sed quia plerosque clericos instantis levitatis interdum pravitas [r]

233

