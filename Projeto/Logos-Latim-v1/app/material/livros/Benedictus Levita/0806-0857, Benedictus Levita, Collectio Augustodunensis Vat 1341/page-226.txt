etiam parentum digna provisione procurat• ad iuris proprietatem pertinentes iniuste fraudulenterve [l] a
quoquam causa inlicite exquisita l•dendi [m] eos prebeatur, ne quocumque modo quibuslibet rebus spreta
dilectione molestentur. Haec enim licentia efficit et principes in subiectis suspectos, et subiectos in bonis,
principum cupidos. Quocirca ne et premissa contempnantur, et ut cupiditas radix omnium malorum auferatur,
contestamur omnes presentes et absentes, vel etiam futuris temporibus consequentes, coram deo et angelis eius,
quod si quisquam nostrae contestationis temerator extiterit atque contemptor, et quacumque argumentatione
odiose eos molestari aut in aliquo fuerit conatus l•dere, sit anathema in christianorum omnium coetu atque
superno condempnetur iudicio. Sit exprobrabilis omnibus catholicis, et abominabilis sanctis angelis in ministerio
dei constitutis. Sit hoc saeculo perditus, et in futuro condempnatus. Qui tam rectae provisioni noluit prebere
consensum.
III. DE REPROBATIONE PERSONARUM QUAE PROHIBENTUR ADIPISCI REGNUM.
INEXPERTIS NOVIS [n] MORIBUS, NOVAM decet invenire medelam, quapropter quoniam sunt
inconsideratae quorundam mentes, et se minime capientes, quos nec origo ornat nec virtus decorat, ||fol. 79vb||
qui passim putant licenterque ad regalia maiestatis pervenire fastigia, huius rei causa nostra omnium cum
invocatione divina prebetur sententia. Ut si quis talia meditatus fuerit quem nec electio omnium proficit, nec
Gothicae gentis nobilitas ad hunc [o] apicem trahit, sit consortio catholicorum privatus, et divino anathemate
condempnatus.
IIII. DE HIS QUI SIBI REGNI BLANDIUNTUR SPE REGE SUPERSTITE.
ERGO QUIA ET RELIGIONI INIMIcum et hominibus constat esse pernitiosum futura inlicite cogitare, et casus
principum exquirere, ac sibi in posterum providere cum scriptum sit: Non est [p] vestrum nosse momenta vel
tempora, quae pater posuit in sua potestate. Hoc decreto censemus ut quisquis inventus fuerit talia perquisisse, et
vivente principe in alium adtendisse pro futura regni spe, aut alios in se propter id attraxisse, a conventu
catholicorum cum excommunicationis sententia expellatur.
V. DE HIS QUI PRINCIPES MALEDICERE PRAESUMUNT.
SED ET HOC PRO PESTILENTIOSIS hominum moribus salubri deliberatione censemus, ne quis in principem
maledicta congerat. Scriptum est enim a legislatore: Principem populi tui ne maledixeris. Quod si quis fecerit,
excommunicatione ecclesiastica plectatur. Nam si maledici regnum dei non possidebunt, quanto magis talis ab
ecclesia necessario pellitur, qui divinae violator sententiae invenitur.
VI. UT REGUM FIDELES A SUCCESSORIBUS SUIS REGUM RERUM IURE NON FRAUDENTUR
[q] PRO SERVITUTIS MERCEDE.
SIMILI PROVIDENTIA PRO FIDELIbus regum nostra datur sententia, ut quisquis superstes principum
extiterit, iuste in rebus profligatis, aut largitate principis adquisitis, nullam debeat habere iacturam. Nam si
licenter et iniuste fidelium perturbentur mentes, nemo opta||fol. 80ra||bit proprium ac fidele prebere obsequium.
Dum cuncta nutant in incertum, et in futuro discriminis formidant causam. Sed saluti et rebus eorum principalis
pietas debet prebere suffragia. Exemplis enim ceteri provocantur ad fidem, cum fideles non fraudantur mercede.
VII. QUOD IN CELEBRITATE CUNCTORUM CONCILIORUM SYNODUS TOLETANA
TEMPORIBUS SISENANDI HABITA PRONUNTIATIONE VOCIS CLARAE OB CUSTODIAM SUI
CUNCTIS DEBEAT INNOTESCI [r].
PROPTER MALARUM MENTIUM FAcilitatem [s] et memoriae oblivionis hoc sacratissima statuit synodus:
Ut in omni concilio episcoporum Spaniae, universalis concilii decretum quod propter principum nostrorum est
salutem constitutum, peractis omnibus in synodo publica voce debeat pronuntiari. Quatinus saepe replicatum
auribus vel assiduitate iniquorum mens territa corrigatur, quae ad prevaricandum, et oblivione et facilitate [t]
perducitur.
VIII. DE INDULGENTIA PRINCIPUM NOXIIS RESERVATA.
IN HIS OMNIBUS QUAE PR•MISIMUS POtestatem indulgentiae in culpis delinquentium principi reservamus,
ut iuxta bonitatis et pietatis suae moderamen ubi emundationem prospexerit mentium, veniam tribuat culparum.
VIIII. DE FAVORE PRINCIPUM CONCILII ADCLAMATIONE CONCESSO.
HIS VERO OMNIBUS FINEM ET ROBUR [u] subscriptione nostra facientes gloriam et laudem omnipotenti
domino in quantum mortalium valitudo sinit reddimus. Post haec gratias excellentissimo et gloriosissimo
principi [v] nostro Chintilani regi peragimus. Cuius ardor fidei, et studium bonae intentionis, et unanimitatis
concordiam nobis tribuit, et fidutiam caritatis. Donet ei dominus et de inimicis triumphum, et de beatitudine
gaudium. Custodiat eum protectione assidua, et muniat bonae voluntatis suae circumspectione tutis||fol. 80rb||
sima, cuius regnum manet in saecula saeculorum. Ego Eugenius Toletanae ecclesiae provintiae Carthaginensis

226

