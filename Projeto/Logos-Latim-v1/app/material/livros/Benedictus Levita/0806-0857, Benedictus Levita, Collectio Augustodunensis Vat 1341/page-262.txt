tam in rebus fiscalibus quam etiam in quorumlibet dominio constitutis et pervasa vel presumpta de rebus iuxta
leges excellentissimi principis sartiant, et pro excessu religioni contrario quo inhoneste ante iudicium patraverunt
duarum ebdomadarum excommunicatione plectendi sunt. Et qui nihil proprietatis habere videntur magna
discretionis arte medendi sunt, quo nec ||fol. 100vb|| ausus inlicitos ecclesiarum facultatibus redimant, nec ipsi
paenitus extorres a poena persistant. Nec enim iustum est ut pro pravis actibus, sacerdotum eclesiae quibus
praeminent [m] sustineant dampnum, et pro excessibus talibus satisfactio ab ecclesiis exigatur, cum eclesia
cultores suos non ad litem sed ad honestatem informet. De talibus ergo placuit definire, qui nullis habitis rebus
propriis aut in quocumque pervasores extiterint, aut quibuslibet personis caedes vel quodcumque praesumptionis
intulerint, nulla eos incurvatione status sui servituti hominum debere addici [n] , sed iuxta quod presumptiosus
quisquis ille extiterit, ita et paenitentiae legibus subiacebit. Id est si in decem solidorum summam presumptor
esse convincitur, viginti dierum paenitentiae satisfactione purgetur, ita ut si minoris sive maioris summe
excessum peregerit, similiter geminata hoc semper satisfactione paenitentiae reconpenset. Servos autem
ecclesiarum qui huiusmodi excessus operasse noscuntur ad leges saeculares audiendos, remittimus. Et haec
quidem de generali excessu dicta sufficiant. Ceterum specialitatis ordinem prosequentes, si quis episcoporum
magnati cuiusquam uxorem filiam neptem seu quolibet [o] illi [p] gradu adhibito, pertinenti quacumque fraude
vel subtilitate adulterina pollutione fedaverit, et honoris proprii gradum amittat, et sub exilii religatione
perpetuam excommunicationis sententiam perferat. Qui tamen circa finem vit• communionis [q] remedio
adiuvandus est. Hanc sane et illi sententiam merebuntur, qui aut volentes homicidium fecerint, aut primatibus
palatii generosisque personis seu nobilioribus quibuscumque mulieribus vel puellis aliquid aut per necem aut per
quacumque inrogatam iniuriam visi fuerint intulisse unde eos iuxta legum saecularium instituta aut talionem
recipere aut traditionem de his fieri vel praescriptionem oporteat.
VI. NON DEBERE SACERDOTIBUS QUIBUSLIBET IN ECCLESIAE FAMULIS TRUNCATIONES
MEMBRORUM FACERE, NE ALIQUID QUOD MORTE PLECTENDUM SIT IUDICARE. ||fol. 101ra||
His a quibus domini sacramenta tractanda sunt iudicium sanguinis agitare non licet. Et ideo magnopere talibus
excessibus prohibendum est ne indiscretae praesumptionis motibus agitati, aut quod morte plectendum est
sententia propria iudicare praesumant aut truncationes quibuslibet personis aut per se inferant aut inferendas
precipiant. Quod si quisquam horum inmemor pr•ceptorum aut eclesiae suae familiis aut in quibuslibet personis
tale aliquid fecerit, et concessi ordinis honore privatus et loco, sub perpetuo dampnationis teneatur religatus
ergastulo, cui tamen communio [r] exeunti ex hac vita non neganda est propter domini misericordiam, qui non
vult peccatoris morte [s] sed ut convertatur et vivat [t] .
VII. QU• DEBEAT DISCRETIO ECCLESIARUM RECTORIBUS ESSE NE PER INCONDITAM
DISCIPLINAM SUBEANT HOMICIDII NOTAM.
Cum iuxta antiquae institutionis edictum plus erga corrigendos agere debeat benivolentia quam severitas, plus
coortatio quam commotio [u] , plus caritas quam potestas, relatum nobis est quod [v] quidam ex fratribus plus
livore odii quam correctionis studio, subditos insequentes, dum se simulant spiritalem eis adhibere correctionem
indiscretam subito afferunt mortem, cum inauditos a se proiciunt, et inlicitis eos iudiciis sub paenitentia puniunt.
Non ergo de cetero perversis voluntatibus sit liberum simulare se quod fingunt, sed quotienscumque [w] quilibet
ex subditis corrigendus est aut publica a sacerdote, debet disciplina curari, aut si aliter rectoribus placet duorum
vel trium fratrum spiritualium testimonio peculiariter adhibito et modus criminibus agnoscatur, et modus
paenitentiae inrogetur, ita tamen ut si exilio [x] vel retrusione dignum eum esse cognoverit, aut quid aliud
iudicium peculiare decreverit, modus paenitentiae quem coram tribus fratribus sacerdos transgressori indixerit,
speciali debeat eius qui sententiam protulit manus propriae subscriptione notari. Sicque fiet ut nec transgressores
sine testimonio excidia vitae suae incurrant, nec rectores accusatos se de quorumlibet intemptationibus
erubescant.
||fol. 101rb||
VIII. NEC QUICQUAM PRAEMII PRO DIVINIS SACRAMENTIS ACCIPIATUR.
Quicquid invisibilis gratiae conlatione tribuitur numquam questu vel quibuslibet praemiis venundari penitus
debet dicente domino: Quod gratis accipistis gratis date. Et ideo quicumque deinceps in [y] ecclesiastico ordine
constitutus aut pro baptizandis consignandisque fidelibus aut conlatione crismatis vel promotionibus graduum
praemia qu•libet, vel praemia nisi voluntariae oblata pro huiusmodi ambitione susceperit, equidem si scienti loci
episcopo tale quicquam a subditis perpetratur, idem episcopus duobus mensibus excommunicationi [z]
subiaceat, pro eo quod in scientia mala contexit, et correctionem necessariam non adibuit, sin autem suorum
quispiam eodem nesciente, quodcumque de supradictis capitulis accipiendum sibi esse crediderit, si presbiter est
trium mensium excommunicatione plectatur, si diaconus duobus [a] . Subdiaconus vero vel clericus his
cupiditatibus serviens, et conpetenti poena et debita excommunicatione plectendus est.
VIIII. QUID CUSTODIRE DEBEAT SI PER PRAEMIUM QUIS EPISCOPUS FIAT VEL QUA

262

