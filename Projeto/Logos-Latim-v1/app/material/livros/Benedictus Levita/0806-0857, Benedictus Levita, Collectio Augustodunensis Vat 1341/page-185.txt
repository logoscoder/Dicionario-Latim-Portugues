6.5

CONCILIUM HELERDENSE

INCIPIT CONCILIUM HELEROENSE [a] OCTO EPISCOPORUM, CESTUM [b] ERA XXX,
PR•DICTI CONCILII, [c] TITULI INCIPIUNT.

I. De his qui altario ministrant, ut a sanguine hominis se abstineant.
II. De his qui abortiuum faciunt vel natos suos exstingunt.
III. De monachis ut clerici ordinentur cum voluntate abbatis, et quae
monasterio offeruntur non auferantur et de basilicis quas laici fecerint.
IIII. De incestis ut quamdiu in scelere sunt, inter caticuminos habeantur.
V. De his qui altario serviunt, si subito in carnis fragilitatem inciderint.
VI. De his qui viduae penitenti vel religiose virgini stuprum intulerit.
VII. De his qui sacramento se obligant ne ad pacem redeant.
VIII. Si clericus servum vel discipulum de ecclesia traxerit ut penitentiam agat.
VIIII. De his qui rebaptizati [d] sunt, quantum peniteant. ||fol. 60rb||
X. De his qui iubente episcopo remissa culpa ab ecclesia exire contempnunt.
XI. De clericis qui in mutuam cedem prorumpunt.
XII. De his qui contra canones ordinati sunt, ut deponantur.
XIII. De catholicis qui filios suos baptismati hereticorum tradiderint.
XIIII. De catholicis ut cum rebaptizatis non conversentur.
XV. Ut clerici cum extraneis mulieribus non habitent.
XVI. Si sacerdos moritur quid de rebus ecclesiae observetur.
SYNODUS HABITA IN CONVENTU HEROENSE [e] ANNO XV, TEUDERICI REGIS, SUB DIE VIII
IDUS AGUSTAS.
I.
De his clericis qui in obsessionibus necessitate positi fuerint, id statutum est ut qui altario ministrant, et Christi
corpus et sanguinem tradunt, vel vasa sacro offitio deputata contractant, ut ab omni humano sanguine, etiam [f]
hostili se abstineant. Quod si in hoc inciderint, duobus annis tam offitio quam communione priventur. Ita ut
duobus annis, vigiliis, ieiuniis, orationibus, et elemosinis pro viribus quas dominus donaverit expientur, et ita
demum offitio vel communioni reddantur. Ea tamen ratione, ne ulterius ad offitia pociora promoveantur. Quod si
in praefinito [g] tempore neglegentiores circa salutem suam extiterint, pr•stolandi ipsius paenitentiae tempus in
potestate maneat sacerdotis.
II.
Hi vero qui male conceptos ex adulterio factos, vel editos necare studuerint, vel in ventris matrum pocionibus
aliquibus conliserint, in utroque sexu adulteris, post septem [h] annorum curricula communio tribuatur. Ita

185

