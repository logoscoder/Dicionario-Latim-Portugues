6.21

SYNODUS BRACARENSIS PRIMA

INCIPIUNT GESTA SYNODI BRACARENSIS SEPTEM EPISCOPORUM REGNANTE DOMINO
NOSTRO IESU CHRISTO CURRENTE AERA DLXVIIII, ANNO TERTIO ARIAMIRI REGIS ||fol.
108rb|| DIE KALENDARUM MARTIUM.
CUM GALLIAE PROVINTIAE EPISCOPI, LUCRETius, Andreas, Martinus Scottus, Ildericus, Lucentius,
Timotheus, Maliosus, ex preceptis prefati gloriosissimi Ariamiri regis in metropolitana eiusdem provintiae
Bracarensis eclesiae convenissent. Consedentibus simul episcopis, praesentibus quoque presbiteris,
adstantibusque ministris vel universo clero. Lucretius metropolitanus eiusdem eclesiae episcopus dixit: Diu est
sanctissimi fratres quod secundum instituta venerabilium canonum et decreta catholicae et apostolicae
disciplinae desiderabamus sacerdotalem inter nos fieri debere conventum, quia non solum ecclesiasticis regulis
et ordinibus oportunam. Sed etiam stabilem semper efficit caritatis fraternae concordiam. Dum congregati simul
in nomine domini sacerdotes ei inter se salutari conlatione requirunt, quae secundum doctrinam apostolicam
unitatem spiritus in vinculo pacis obtineant. Nunc igitur quoniam [a] optatum nobis huius congregationis diem
gloriosissimus atque piissimus, filius vester aspirante sibi domino utiliter commendavit. Prius de statu fidei sicut
[b] superius dictum est conferamus, nam licet iam olim priscillian• heresis contagio in Spaniarum provintiis,
detecta sit et damnata [c] . Ne quis tamen per ignorantiam aut aliquibus ut adsolet scripturis deceptus apocrifis
aliqua adhuc ipsius erroris pestilentia sit infectus, manifestius ignaris hominibus declaretur, quia ipsi in
extremitate mundi et in ultimis huius provinti• finibus constituti aut exiguam aut pene nullam recte eruditionis
notitiam contigerunt. Credo autem vestrae beatitudinis fraternitatem nosse quia eo tempore, cum in his
regionibus nefandissima priscillian• sectae venena serpebant. Beatissimus papa urbis Rom• Leo qui
quadragesimus fere extitit apostoli Petri successor, per Turibium notarium sedis suae ad sinodum Galliciae
contra impiam priscillian• heresis scripta [d] sua direxit. Cuius etiam pr•cepta Terraconenses et Cartiginensis [e]
episcopi, Lusitani quoque et Bitici facto inter se concilio regulam fidei contra priscillianam heresem cum
aliquibus capitulis conscribentis, ad Balconium, tunc huius Bracarensis eclesi• praesulem dixerunt. ||fol. 108va||
Unde quia et ipsum praescripturae fidei exemplar cum suis capitulis pr• manibus habeamus pro instructione
ignorantiae si vestrae placet reverentiae recitetur omnes enim dixerunt: Valde necessaria horum capitulorum est
lectio ut dum simplicioribus quibusque pristina sanctorum patrum [f] statuta pandantur ut abominata iam olim a
sede beatissimi Petri apostoli et dampnat• priscillian• heresis figmenta cognoscant. Lectum est enim exemplar
fidei capitulis suis, quae ne prolixitate facerent, his gestis minime sunt inserta, post lectionem capitulorum, lectio
necessaria recensita est, tamen evidentius et simplicius ea quae sunt execrabilia ita positis etiam modo capitulis
declaretur, ut qui minus est eruditus intellegat, et sic sub anathematis sententia explosa iam olim Priscilliani
erroris figmenta dampnentur. Ut quisquis clericus, vel monachus sive laicus tale aliquid sentire adhuc vel
defendere fuerit deprehensus. Tamquam vere putridum membrum continuo de corpore abscideatur catholicae
ecclesiae, ne aut societatis eius macula sive pravitatis a recte credentibus de permixtione talium aliquid ortodoxis
reputetur obprobrium. Proposita contra priscillianam heresem capitula et relecta continent haec:
I.
Si quis patrem et filium et spiritum sanctum non confitetur, tres personas, unius substantiae et virtutis ac
potestatis sicut catholica et apostolica eclesia docet, sed unam tantum ac solitariam [g] dicit esse personam, ita
ut ipse sit pater qui filius, ipse etiam sit paraclitus spiritus, sicut Sabellianus et Priscillianus dixerunt, anathema
sit.
II.
Si quis extra sanctam trinitatem mala nescio quae divinitatis nomina introducit dicens, quod ipsa [h] divinitas sit
trinitas sicut gnostici et Priscillianus dixerunt anathema sit.
III.
Si quis dicit filium dei dominum nostrum antequam ex virgine nasceretur non fuisse sicut Paulus Samosatenus et
Fotinus et Priscillianus dixerunt, anathema sit.
IIII.
Si quis natale Christi secundum carnem non vere honorat, sed honorare se simulat ieiunans in eodem die in
dominico quia Christum in hominis natura natum esse non credit, sicut Cerdon, Martion, Manicheus et
Priscillianus dixerunt, anathema sit.

276

