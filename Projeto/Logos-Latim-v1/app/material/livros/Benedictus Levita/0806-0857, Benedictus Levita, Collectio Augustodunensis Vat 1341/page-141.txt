5.4

CONCILIUM VALENTINUM

INCIPIT VALENTINUM CONCILIUM XXX EPISCOPORUM HABITUM ERA CCCCXIII,
INCIPIUNT CAPITULA PREDICTI CONCILII.

I. De digamis non consecrandis.
II. Ut devota si maritaverit vel moechaverit paenitentiâ€¢ deputetur.
III. Circa eorum vero personas qui se post unum et sanctum lavacrum vel
profanis sacrificiis daemonum vel incesta lavatione polluerunt.
IIII. Ut sacerdos vel levita si de se crimen aliquod confitetur deponatur.
STATUTA SYNODI APUD ECCLESIAM VALENTINAM SUB GRATIANO ET VALENTINIANO
IMPERATORIBUS SUB DIE IIII IDUS IULIAS, GRATIANO TERTIO ET QUINTIANO
CONSULIBUS.
Dilectissimis fratribus. Gallias et quinque provintias constitutis episcopis: Fegadius, Emerius Florentius,
Artemius, Emilianus, Britto, Iustus ||fol. 47rb|| Eufodius, Rodamius, Eortius, Cretus, Concordius, Constantius,
Paulus, Anterius, Felix, Neuterius, Urbanus, Simplitius et Vincentius episcopi in domino salutem. Transactis
Valentinum omnibus, et in dei nomine in statu meliore conpositis quae fuerunt coepta causa discidii quorundam
fuit patrum utilis et religiosa suggestio retractata. De his quae nec recipere possumus ob [a] ecclesiae
sanctitatem, nec tamen usque quaque consuetudinis causa damnare. Ita enim per omnes ecclesias eiusmodi vitii
germen inolevit, ut ad plena remedia non facilis sit recursus, certe non sine verecundia eorum quibus causa
contigit sub vicium quod circa fratres generat odium, moderatoque consilio ea cautelae ratio servata est, quae et
scandala submoveret, et sanctitatem ecclesiae custodiret. Sedit igitur neminem post hanc synodum qua eiusmodi
inlicitis vel sero succurritur.
I.
De digamis aut inter nuptiarum maritis ordinari clericos posse. Nec requirendum utrumne initiati sacramentis
divinis, anne gentiles hac se infelici sorte necessitate macularint.
II.
De puellis vero quae se deo voverunt si ad terrenas nuptias sponte transierint. Id custodiendum esse decrevimus
ut paenitentes non statim ad paenitentiam recipiantur. Et cum data tamen fuerit, nisi plene satisfecerint deo, in
quantum ratio poposcerit eisdem communio differatur.
III.
Circa eorum vero personas quae se post unum et sanctum lavacrum vel profanis sacrificiis daemonum vel incesta
lavatione polluerunt eam censurae formam diximus esse servandam, ut his iuxta synodum Nicenum satisfactionis
quidem aditus non negetur, ne infelicibus lacrimis vel solatii ianua disperationis claudatur. Acturi vero
paenitentiam usque in diem mortis, non sine spe tamen remissionis, quam ab eo plene sperare debebunt qui eius
largitatem et solus obtinet, et tam dives misericordia est ut nemo desperet. Deus enim mortem non fecit, nec
laetatur in perditione vivorum.
IIII.
Nec illud fratres scribere alienum ab [b] ecclesiae utilitatem censuimus ut sciretis quicumque sub ordinatione
vel diaconatus vel presbiterii vel episcopatus mortali crimine dixerint se esse pollutos, a supradictis
ordinationibus submovendos, reos scilicet ||fol. 47va|| vel veri confessione vel mendatio falsitatis. Neque enim
absolvi potest is qui in se ipsum dixerit mortis causam quia maior homicida fit. Divina pietas vos in aeternum
custodiat dilectissimi fratres.
ITEM ALIA EORUNDEM QUORUM SUPRA.
Dilectissimis fratribus, clero et plebi ecclesiae Foroiuliensi, Fegadius, Emerius, Florentius [c] Artemius,
Etmelianus [d] , Britto, Iustus, Eufodius, Romadius, Eortius, Constantinus, Paulus, Cretus, Concordius [e]
Anterius, Neuterius, Nicetius, Urbanus [f] Felix, Simplicius et Vincentius episcopi in domino salutem. Quamvis

141

