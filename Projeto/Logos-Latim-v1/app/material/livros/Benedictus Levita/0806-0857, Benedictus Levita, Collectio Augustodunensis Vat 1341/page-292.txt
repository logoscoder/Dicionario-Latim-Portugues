LII.
Presbiter praesente episcopo non signet infantes, nisi forte ab episcopo fuerit illi praeceptum.
LIII.
Non liceat presbitero prius episcopo introire in baptisterium, sed cum episcopo nisi forte aut absens fuerit aut
egrotus.
LIIII.
Si qua mulier pregnans desideraverit gratiam baptismi percipere quando voluerit habeat potestatem. Nam nihil in
hoc participat mater infanti qui nascitur propterea quod unicuique propria voluntas in confessione monstretur.
LV.
Non oportet aliquid aliud in sanctuario offerri praeter panem et vinum et aquam, quae in typo Christi
benedicuntur [w] quia dum in cruce penderet de corpore eius sanguis effluxit et aqua. Haec tria unum sunt in
Christo Iesu haec hostia et oblatio dei in odorem suavitatis.
LVI.
Forasticis presbiteris [x] praesente episcopo, vel presbiteris civitatis, offerre non liceat, neque ministrare in
populo, nisi forte illis absentibus.
LVII.
Si quis presbiter publicam paenitentiam a sacerdote acceptam [y] , aut aliqua necessitate die dominica, pro
quadam religione ieiunaverit, sicut manichei, anathema sit.
LVIII.
Similiter et quod ab apostolis traditum canon tenet antiquus, placuit ut per omnes dominicas et per omnes dies
paschae, usque ad quinquagesimum non prosternant se in oratione humilitatis, sed recto [z] vultu ad dominum
orationis fungantur offitio, quia in his diebus gaudium resurrectionis domini c•lebremus.
||fol. 114ra||
LVIII.
Si quis non pro abstinentia sed pro execratione •scarum abstinet, placuit sancto concilio ut praegustet et sic si
vult [a] abstinere abstineat. Si autem spernit ita ut olera cocta cum carnibus non degustet, iste non oboediens nec
suspitionem heresis a se removens deponatur de ordine clericatus.
LVIIII.
Non liceat sacerdotibus vel clericis aliqua spectacula in nuptiis vel in conviviis expectare, sed oportet antequam
ingrediantur ipsa spectacula surgere et redire inde.
LX.
Non liceat clericos incantatores esse, et ligaturas facere quod est conligatio animarum. Si quis h•c facit de
eccl•sia proiciatur.
LXI.
Non liceat sacerdotes vel clericos sed nec religiosos laicos, convivia facere de confertis.
LXII.
Si quis oblitus timorem domini, et sanctarum scripturarum, qu• dicit: Pecuniam suam non dedit ad usuram, post
hanc cognitionem magni concilii feneraverit, et centisimam exegerit aut ex quolibet negotia turpis lucri qu•sierit,
aut per diversas species vini vel frugis vel cuiuslibet rei emendo vel vendendo aliqua incrementa susceperit,
depositus de gradu suo alienus habeatur a clero.
LXIII.
Si quis presbiter aut diaconus vel quilibet clericus eclesi• deputatus si intra civitatem fuerit aut in quolibet loco in
quo ecclesia est et ad cotidianum psallendi sacrificium matutinis vel vespertinis horis ad ecclesiam non convenit
deponatur a clero, si tamen castigatus veniam ab episcopo per satisfactionem noluerit promereri.
LXIIII.
Non liceat quemlibet clericum die dominico ab ecclesia absentem esse, sed missarum sollempnibus interesse et

292

