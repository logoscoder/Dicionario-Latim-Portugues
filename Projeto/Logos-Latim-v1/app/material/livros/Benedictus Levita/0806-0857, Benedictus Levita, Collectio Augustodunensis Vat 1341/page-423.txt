7.77

EIUSDEM LEONIS AD UNIVERSOS EPISCOPOS

EIUSDEM LEONIS AD UNIVERSOS EPISCOPOS.
I. Ut nullus episcopus servum alterius ad officium clericatus provehat.
II. Ut quicumque sacerdotium vel viduarum mariti vel habentes numeros||fol. 163rb||a coniugia promoti
fuerint, ecclesiasticis officiis arceantur.
III. Quod usuras non solum clerici exigere non debeant, sed nec laici christiani.
IIII. Ut clericus nec suo nec alieno nomine fenus exerceat.
V. Ut si quis sacerdotum contra interdicta fecerit, a suo submoveatur offitio.
LEO EPISCOPUS URBIS ROM• UNIVERSIS episcopis per Campaniam et Pycenum [a] vel Tusciam et per
universas provintias constitutus, in domino salutem. Ut nobis gratulationem facit ecclesiarum status salubri
dispositione compositus, ita non levi nos memore contristat, quotiens aliqua contra constituta canonum et
ecclesiasticam disciplinam praesumpta, vel commissa cognoscimus. Qu• si non qua debemus vigilantia
resecemus, illi qui nos speculatores esse voluit excusare non possumus, permittentes sincerum corpus ecclesi•
quod ab omni purum macula custodire debemus, ambientum [b] improba contagione foedari, cum ipsa sibi
membrorum per dissimulationem compago non congruat.
I. UT NULLUS EPISCOPORUM SERVUM ALTERIUS AD CLERICATUS OFFICIUM PROMOVERE
PRESUMAT.
Admittuntur passim ad ordinem sacrum quibus nulla natalium, nulla morum dignitas suffragatur. Et qui a
dominis suis libertatem consequi minime potuerunt, ad fastigium [c] sacerdotii tamquam servilis vitalis hunc
honorem capiant provehuntur. Et probari posse deo creditur, qui domino suo necdum probare se potuit. Duplex
itaque in hac parte reatus est, quod et sacrum misterium talis consortii vilitate polluitur, et dominorum quantum
ad inlicite usurpationis temeritatem pertinet iura solvuntur. Ab his itaque fratres karissimi, omnes vestr• provinti•
abstineant sacerdotes. Et notandum ab his sed ab aliis etiam qui aut originali aut alicui conditioni obligati sunt
volumus temperari, nisi forte eorum petitio aut voluntas accesserit, qui aliquid sibi in eos vindicant potestatis.
Debet enim esse immunis ab aliis qui divin• militi• fuerit adgregandus. Ut a castris dominicis quibus nomen eius
asscribitur, nullis necessitatis vinculis abstrahatur.
II. UT QUICUMQUE AD SACERDOTIUM VEL VIDUARUM MARITI VEL HABENTES
NUMEROSA CONIUGIA PROMOTI FUERINT, AB OMNIBUS ECCLESIASTICIS OFFICIIS
ARCEANTUR.
Qualis vero unicuique natalium honestas et morum esse debeat qui sacri altaris ministerio est sociandus, et
apostolo nos docente et divina praeceptione didicimus, et canonum regulis a quibus plerosque fratrum declinasse
et poenitus deviasse repperimus. Nam constat ad sacerdotium pervenisse viduarum maritos, quosdam etiam
quibus fuerint numerosa ||fol. 163va|| coniugia, et ad omnem licentiam vita liberior ad sacrum ordinem passim
patefactis, aditibus fuisse permissos, contra illam beati apostoli vocem qua talibus exclamat dicens: Unius uxoris
virum. Et contra illud antique legis praeceptum, quo dicitur cautum: Sacerdos virginem uxorem accipiat, non
viduam non repudiatam. Hos ergo quicumque tales admissi sunt, ab ecclesiasticis officiis et sacerdotali nomine
apostolic• sedis auctoritate iubemus arceri. Nec hoc enim sibi poterunt vindicare, cuius capaces per hoc quod illis
obstiterat non fuerunt. Huius discussionis curam nobis spetialiter vindicantes, ut si qua forsitan de his commissa
sunt corrigantur. Nec liceat ultra committi, et ne qua excusatio de ignoranti• nascatur quanquam ignorare
numquam licuerit sacerdotem, quod canonum regulis fuerit definitum, haec ergo ad provintias vestras per
Innocentium Legitimum et Segetium fratres et coepiscopos nostros scripta direximus. Ut quae male pullulasse
noscuntur radicitus evellantur. Et messem dominicam zizania nulla corrumpant. Ita enim fructum uberem qu•
sunt sincera prestabunt, si ea quae natam Segetem enecare consuerunt, diligentius amputentur.
III. QUOD USURAS NON SOLUM CLERICI EXIGERE NON DEBEANT, SED NEC LAICI
CHRISTIANI.
Nec hoc quoque pretereundum esse duximus quosdam lucri turpis cupiditate captos usurariam exercere

423

