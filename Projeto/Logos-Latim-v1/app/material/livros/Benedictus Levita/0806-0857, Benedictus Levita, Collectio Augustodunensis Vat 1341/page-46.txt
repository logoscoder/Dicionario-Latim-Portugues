manifestum est hunc fuisse per divinam gratiam liberatum.

V. DE CATICUMINIS PECCANTIBUS.
Caticuminus id est audiens qui ingreditur ecclesiam, et stat cum caticuminis, si peccare fuerit visus, figens genua
audiat verbum ut se abstineat ab illo peccato quod fecit. Quod si in eo perdurat, abici omnino debere.

VI. DE PREGNANTIBUS BAPTIZANDIS.
De pregnantibus, quod eas oportet baptizari quando volunt. Nihil enim hoc sacramento commune est pariturae, et
illi qui de eius utero fuerit editus. Quia uniuscuiusque in illa confessione libertas arbitrii declaratur.

VII. PRESBITEROS IN SECUNDIS NUPTIIS ORARE NON DEBERE.
Presbiterum conubio secundarum nuptiarum, interesse non debere. Maxime cum precipiatur secundis nuptiis
poenitentiam tribuere, quis erit presbiter ||fol. 13ra|| qui propter convivium illis consentiat nuptiis.

VIII. UXORIS ADULTERAE VIRUM CLERICUM FIERI NON DEBERE.
Si cuius uxorem adulterium commisisse, cum esset laicus fuerit conprobatum, hic ad ministerium ecclesiasticum
admitti non potest. Quod si in clericatu iam constituto eo adulteravit, dato repudio dimittere eam debet. Si vero
retinere eius consortium velit, non potest suscepto ministerio perfrui.

VIIII. DE PRESBITERIS CORPORALI PECCATO PRAEOCCUPATIS.
Qui admiserit corporale peccatum et hic postea presbiter ordinatus est, si confessus fuerit quod ante
ordinationem suam peccaverit, non quidem offerat. Maneat autem in aliis officiis propter eius studii utilitatem.
Nam cetera peccata censuerunt plurimi etiam ordinatione privari. Quod si de his non fuerit confessus, nec ab
aliquibus potest manifeste convinci, huic ipsi de se potestas est committenda.

X. DE DIACONIBUS CORPORALI PECCATO PRAEOCCUPATIS.
Similiter et diaconus si in eodem culpae genere fuerit involutus, sese a ministerio cohibebit.

XI. PRESBITERUM MINUS TRIGINTA ANNORUM MINIME ORDINANDUM.
Presbiter, ante triginta annorum aetatem non ordinetur, quamvis sit probabilis vitae, sed observetur usque ad
prefinitum tempus. Dominus enim tricesimo anno baptizatus est, et tunc praedicavit.

XII. DE HIS QUI IN EGRITUDINE SUNT BAPTIZATI.
Si quis in egritudine constitutus fuerit baptizatus, presbiter ordinari non debet. Non enim fides illius voluntaria,
sed ex necessitate est. Nisi forte postea ipsius studium et fides probabilis fuerit, aut hominum raritas cogat.

XIII. DE PRESBITERIS ALTERIUS REGIONIS ID EST RURALIBUS.
Presbiteri qui conregionales non sunt, in eclesia presentibus episcopis vel presbiteris civitatis, offerre non
possunt, nec panem dare sanctificatum, nec calicem porrigere. Quod si absentes sunt civitatis sacer ||fol. 13rb||
dotes, et fuerint invitati ad dandam orationem, soli dedebunt dare. Vicarii autem episcoporum quas [b] Greci
chorepiscopos vocant, constituti sunt quidem ad exemplum septuaginta seniorum. Sed tamquam consacerdotes
propter sollicitudinem et studium quod in pauperes agunt [c] , offerant et honorabiles [d] habeantur.

XIIII. DE DIACONIBUS SEPTEM.
Diaconi septem esse debent secundum regulam, quamvis magna sit civitas. Regulae tamen auctoritas ista est,
quod et liber actuum apostolorum insinuat.
EXPLICIT CONCILIUM NEOCESARIENSE.

46

