deinceps aut non receperit, aut a pascha usque ad pentecosten missarum tempore in ecclesia non praedicaverit,
excommunicationis sententiam habebit.
XVIII [g].
Nonnulli sacerdotes post dictam orationem dominicam statim communicant, et postea benedictionem in populo
dant. Quod deinceps interdicimus, sed post orationem dominicam. [h] Benedictio in populum sequatur, et tunc
demum corporis et sanguinis domini sacramentum sumatur. Eo videlicet ordine ut sacerdos et levita ante altare
communicent, in choro clerus, extra chorum populus.
XVIIII [i].
Pernitiosa consuetudo nequaquam est recipienda quae maiorum statuta praeteriens, omnem ecclesiae ordinem
perturbavit. Dum alii per ambitus sacerdotia appetunt, alii oblatis muneribus pontificatum assumunt, nonnulli
etiam sceleribus implicati, vel saecularibus militiae dediti indigni ad honorem summi ac sacri ordinis
pervenerunt. De quorum scilicet causa atque remotione oportuerat quidem statuere, sed ne perturbatio quam
plurima ecclesiae oriretur, praeteritis omissis, deinceps qui non promoveantur ad sacerdotium ex regulis [k]
canonum necessario credimus inserendum. Id est qui in aliquo crimine detecti sunt, qui infamiae nota aspersi
sunt, qui scelera aliqua per publicam paenitentiam admississe confessi sunt, qui in heresim lapsi sunt, qui in
heresi baptizati, aut rebaptizati esse noscuntur, qui semetipsos absciderunt, aut naturaliter effectu [l]
membrorum decisione aliquid minus habere noscuntur, qui secundae uxoris cognitionem sortiti sunt, aut
numerosa coniugia frequentaverunt, qui viduam, vel a marito relictam duxerunt, aut corruptarum mariti fuerunt,
qui concubinas aut fornicarias habuerunt, qui servili conditione obnoxii sunt, qui ignoti sunt, qui neofiti vel laici
sunt, qui s•culari militiae dediti sunt, qui curiae nexibus obligati sunt, qui inscii litterarum sunt, qui nondum ad
triginta annos pervenerunt, qui per gradus ecclesiasticos non accesserunt, qui ambitu honorem quaerunt, qui
muneribus honorem obtinere moliuntur, qui a decessoribus in sacerdotium eliguntur. Sed nec ille deinceps
sacerdos erit quem nec clerus nec populus propriae civitatis elegit vel autoritas metropolitani vel
conprovincialium sacerdotum assensio exquisivit. Quicumque igitur ||fol. 74va|| deinceps ad ordinem sacerdotii
postulatus et in his quae praedicta sunt exquisitus in nullo horum depraehensus fuerit et examinatus probabili
vita atque doctrina extiterit, tunc secundum synodalia vel decretalia constituta cum omnium clericorum vel
civium voluntate ab universis conprovincialibus episcopis, aut certe a tribus in sacerdotum die dominica
consecrabitur, conhibentibus [m] ceteris qui absentes sunt litteris suis, et magis auctoritate vel praesentia eius
qui est in metropoli constitutus. Episcopus autem conprovincialis ibi consecrandus est, ubi metropolitanus
elegerit. Metropolitanus autem non nisi in civitate metropoli, conprovincialibus ibidem convenientibus. Si quis
autem deinceps contra praedicta vetita canonum ad gradum sacerdotum indignus adspirare contenderit cum
ordinatoribus suis adepti honoris periculo subiacebit.
XX [n].
In veteri lege ab anno vigesimo et quinto levit• [o] in tabernaculo servire mandantur. Cuius auctoritatem in
canonibus et sancti patres secuti sunt. Nos et divin• legis et conciliorum praecepti immemores, infantes et pueros
levitas facimus, ante legitimam aetatem, ante experientiam vitae. Ideoque ne ulterius fiat a nobis et divin• legis et
canonum ammonemus sententiis, sed viginti quinque annorum aetatis levitae consecrentur, et triginta presbiteri
ordinentur. Ita ut secundum praeceptum probentur primum et sic ministrent nullum crimen habentes.
XXI [p].
Quicumque in sacerdotio dei positi sunt inreprehensibiles esse debent. Paulo apostolo adtestante: Oportet
episcopum inrepraehensibilem esse. Inoffensos igitur et immaculatos decet dei existere sacerdotes, nec ullius eos
fornicationis contagio pollui, sed caste viventes, mundos semetipsos celebrandis exhibeant sacramentis.
Abstineamus ergo nos ab omni opere malo et ab omni inquinamento carnis liberi maneamus, ut mundi corpore,
purgati mente possimus ad sacrificium Christi digni accedere, et deum pro delictis omnium deprecari.
XXII [q].
Quamvis conscientiam puram [r] apud deum nos habere oporteat, tamen et apud homines famam optimam
custodire convenit, ut iuxta praeceptum apostolicum, non tantum coram deo, sed etiam coram hominibus vitae
sanct• testimonium habeamus. Quidam enim hucusque sacerdotum non modicum scandalum creaverunt [s] ,
dum in conversatione vit• non bon• fam• existunt. Ut igitur excludatur deinceps omnis nefanda suspitionis ||fol.
74vb|| occasio et ne detur ultra saecularibus obtrectandi locus, oportet episcopos testimonium probabilium
personarum conversationis et vitae in conclavi suo habere, ut deo placeant per conversationem bonam et
ecclesiae per obtimam [t] famam.
XXII [u]I.
Non aliter placuit ut quemadmodum antestites ita presbiteri atque levitae quos forte infirmitas aut aetatis gravitas

216

