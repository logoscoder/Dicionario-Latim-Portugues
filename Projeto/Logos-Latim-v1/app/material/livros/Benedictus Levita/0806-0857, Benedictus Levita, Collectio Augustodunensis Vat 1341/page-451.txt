7.92

EPISTOLA FELICIS PAPAE AD EPISCOPOS PER SICILIAM

LXXXI. EPISTOLA FELICIS PAPAE AD EPISCOPOS PER SICILIAM. INCIPIUNT CAPITULA
DECRETORUM.
I. De his qui baptizati doluerunt et postea poenitere voluerunt.
II. De presbiteris vel diaconibus qui in lapsu hereticorum sese baptismati dederunt.
III. De his qui se rebaptizandos impie dederunt.
IIII. De his qui per ignorantiam aetatis rebaptizati sunt.
V. De his qui ab hereticis baptizati aut rebaptizati sunt, ut ad ecclesiasticam militiam non pertingant.
VI. De poenitentibus ut ab aliis episcopis non suscipiantur.
EXPLICIUNT CAPITULA.
DILECTISSIMIS FRATRIBUS UNIVERSIS EPISCOPIS, per Siciliam constitutis, Felix in domino salutem.
Qualiter in Africanis regionibus astutia diaboli sevierit in populum christanum, atque in id multiplici deceptione
proruperit, ut non modo vulgus incautum sed ipsos quoque im [a] mortis profunda demerserit sacerdotes, nullus
orbis non gemuit, nulla terra nescivit. Unde in grandi merore positi, dissimulare non possumus pereuntium atque
a nobis exigendarum discrimen animarum. Quapropter competens adhibenda est talibus medela vulneribus, ne
immatura curandi facilitas mortifera capitis peste nihil prosit. Sed segnius tracta pernities reatu non legitime
curationis involvat pariter sautios et medentes.
I. DE HIS QUI REBAPTIZATI DOLUERUNT, ET POSTEA PENITERERE [b] VOLUERUNT.
INprimis itaque venientis ad vos et remedium postulantis sollicit• discucienda est professio et persona decepti, ut
medela possit congruens exhiberi. Et qui satisfacturus deo per poenitentiam rebaptizatum se legitime doluerit,
utrum ad hoc facinus concurrerit an impulsus accesserit, requiratur. Sciens quod se decipiat ipse qui fallit. [c]
Nihilque per nostram facilitatem tribunalis excelsi iudicio derogari, cui illa sunt recta, quae pia, quae vera, quae
iusta sunt. Et aliter necessitatis, aliter tractanda est ratio voluntatis. Deterior est autem causa illius, qui forte [d]
pretio sollicitatus est ut periret. Nihil enim intemptatum reliquit inimicus, cui ne de sua liceat gaudere captura, ||
fol. 173ra|| succurrendum est inretitis, et conterendus venantis est laqueus, ut infucatum lamentantibus lapsum,
tam iustitiae moderatione, quam conpunctione pietatis ad aulam quam reliquerant sit regressus. Nec pudeat
forsitan aut pigeat indictis ieiuniorum gemituumque temporibus oboedire aut aliis obsanvanti• [e] salubrioris
obtemperare preceptis, quia humilibus datur gratia, non superbis. Sit ergo ruina sua prostratus, si quis in Christo
fieri quaerit erectus. Et per dispesionis [f] nostrae ministerium quod vestram sequi convenit caritatem, nec alicui
fas est vel velle poss• transcendere causas eius qui contra apostolicam doctrinam ad iterationem se baptismatis
nimis in faustam dedit, vel eius qui aliquibus argumentis, excusandum callide proprium putaverit esse
consensum. Sacerdotali vigore et humanitatem tractemus ut in eis fides quae nisi est una iam nulla est adiutorio
domini iudicis ad salutem. Sine nostrae operationis offensione reparetur. Quia cum peccatoris a nobis satisfactio
protrahitur, non preter nostram laudem atque letitiam mens eius ad veniam purgatior invenitur. Et ideo
memineritis hanc super his nos habere sententiam, ut servata discretione peccantium, non eadem cuncti qui lapsi
sunt lance pensentur. Quoniam maioris castigationis est exigendus usura, cui domus domini commissa fuerit
disciplina.
II. DE PRESBITERIS VEL DIACONIBUS QUI IN LAPSU HERETICORUM SESE BAPTISMATI
DEDERUNT.
UT ERGO AB ECCLESIAE SUMITATIBUS INCHOEmus, eos quos episcopos presbiteros vel diaconos fuisse
constiterit, et seu obtantes forsitan seu coactos lavacri illius unici salutaris quae claruerit fecisse iacturam, et
Christum quem non solum dono regenerationis, verum etiam gratia percepti honoris induerant exuisse. Cum
constet neminem ad secundam tinctionem venire potuisse, nisi se palam christanum negaverit, et professus fuerit
se esse paganum. Quod cum generaliter sit in omnibus exsecrandum, multo magis in episcopis presbiteris [g] et
diaconibus auditu saltim dictoque probatur horrendum. Sed quia idem dominus atque salvator clementissimus est

451

