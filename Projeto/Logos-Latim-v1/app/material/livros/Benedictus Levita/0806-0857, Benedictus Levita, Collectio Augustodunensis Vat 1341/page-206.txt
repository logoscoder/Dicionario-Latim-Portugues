VIIII.
Decreto huius concilii hoc statuitur, ut ecclesiae quae fuerunt in heresi arriana, nunc autem sunt catholicae, ad
eos episcopos cum suis rebus pertineant ad quos parrochiae ips• in quibus ecclesiae ips• fundat• sunt pertinere
videntur.
X.
Pro consulto castitatis quod maxime hortamento concilii proficere debeat, annuente glorioso domino nostro,
Recaredo rege, hoc sanctum adfirmat concilium, ut viduae quibus placuerit teneant castitatem, et nulla vidua ad
nuptias intrandas venire cogatur. Quod si priusquam profiteantur continentiam nubere elegerint, illis nubant quos
propria voluntate voluerint habere maritos. Similis conditio et de virginibus habeatur, nec extra voluntatem
parentum vel suam cogantur maritos accipere. Si quis vero propositum castitatis viduae vel virginis impedierit, a
sancta communione et a liminibus ecclesiae habeatur extraneus.
XI.
Quoniam comperimus per quasdam Spaniarum ecclesias non secundum canonem, sed fedissime [u] pro suis
peccatis homines agere paenitentiam et quotiens peccare libuerit, totiens a presbiteris se conciliari expostulent.
Et ideo pro coercenda tam exsecrabili presumptione id a [v] sancto concilio iubetur, ut secundum formam
canonum antiquorum detur paenitentia. Hoc est ut prius eum quem sui paenitet facti, a communione suspensum
faciat inter reliquos penitentes ad manus impositionem crebro recurrere. Expleto autem satisfactionis tempore
sicuti sacerdotalis comtemplatio [w] probaverit, eum communioni restituat. Qui vero ad propria vitia vel infra
paenitentiae tempus vel post reconciliationem relabuntur, secundum priorum canonum severitate damnentur.
XII.
Quicumque ab episcopo vel presbitero sanus vel infirmus paenitentiam postulat, id ante omnia episcopus
observet et presbiter, ut si vir est, sive sanus sive infirmus, prius eum tondat, aut in cinere et cilico habitum
mutare faciat, et sic paenitentiam ei tradat. Si vero ||fol. 69vb|| mulier fuerit, non accipiat paenitentiam, nisi prius
aut velata fuerit aut mutaverit habitum. S•pius enim laicis cum feminis tribuendo desidiose paenitentiam ad
lamentanda rursum facinora post acceptam paenitentiam relabuntur.
XIII.
Inolita presumptio usque adeo inlicitis ausibus aditum patefecit, ut clerici [x] clericos suos relicto pontifice suo,
ad iudicia publica pertrahant. Proinde statuimus, ut hoc de cetero non praesumatur. Si quis hoc praesumpserit
facere, et causam perdat, et a communione efficiatur extraneus.
XIIII.
Conventus noster hoc canonibus inserendum praecepit, ut Iudeis non liceat christianas habere uxores vel
concubinas, neque mancipium christianum in usus proprios comparare, sed et filii qui ex tali coniugio nati sunt
adsumendos esse ad baptismum. Nulla officia publica eis iniungantur per quae eis occasio tribuatur poenam
christianis inferre. Si qui vero christiani ab eis iudaismo ritu sunt maculati, vel etiam circumcisi non reddito
precio, ad libertatem et religionem redeant christianam.
XV.
Si qui ex servis fiscalibus fortasse ecclesias construxerint, easque de sua paupertate dotaverint, hoc procuret
episcopus prece sua, auctoritate confirmari [y] .
XVI.
Quoniam pene per omnem Spaniam, sive Galliam, idolatri• sacrilegium inolevit, hoc cum consensu gloriosissimi
principis sancta synodus ordinavit, ut omnis sacerdos in loco suo una cum iudice territoriis sacrilegum [z]
memoratum studiose perquirat, et exterminari inventum non differat. Omnes vero qui ad talem errorem
concurrunt sine discrimine qua potuerint animadversione coerceant. Quod si neglexerint, sciant se utrique
excommunicationis periculum esse subituros. Si qui vero domini extirpare hoc malum de possessione sua
neglexerint, vel familiae suae prohibere noluerint, ab episcopo et ipsi a communione pellantur.
XVII.
Dum multae quaerel• ad aures sancti concilii deferrentur, inter cetera tant• crudelitatis est opus nuntiatum,
quantum considentium [a] aures sacer||fol. 70ra||dotum non possent sustinere. Ut in quibusdam Spaniae partibus
filios suos parentes interimant fornicatione avidi pietatis alieni. Quibus si tedium est filios numerosius augere,
prius se ipsos debent castigare a fornicatione. Nam dum causa propagandae prolis sortiantur coniugia, parricidio
et fornicatione tenentur obnoxii, qui filios necando proprios, docent se non pro filiis sed pro libidine uxores
duxisse. Proinde tantum nefas ad cognitionem gloriosissimi domini nostri Recaredi regis perlatum est. Cuius

206

