INGREDI.
Non concedendum hereticis ingressum domus dei inheresi permanentibus.

VII. DE NOVATIANIS ET QUARDECIMANIS [f].
Novatianos vel etiam quartadecimanos, quos Greci [g] . Tesseres cedecateres appellant, id est qui quartadecima
luna primi mensis cum Iudeis pascha celebrant, sed et caticuminos eorum vel fideles non recipi priusquam
condempnent omnem heresim, plenissime autem ante omnia in qua detinebantur. Et tunc qui apud eos fideles
dicuntur, symbolum fidei doceantur. Atque ita unctos sancto etiam chrismate, divino sacramento communicare
conveniet.
VIII. DE CATAFRIGIS AD ECCLESIAM VENIENTIBUS.
Eos qui convertuntur ab heresi quae dicitur catafrigarum, qui se in clero constitutos exaestimant, quamvis magni
dicantur huiusmodi, cum omni diligentia cathecizari oportet et baptizari ab ecclesiae catholicae episcopis et
presbiteris.

VIIII. NON DEBERE CATHOLICOS IN [h] EA QU• MARTYRIA SUA HERETICI
DICUNT INTRARE.
Non concedendum in cymiteria vel quae martyria hereticorum dicuntur, catholicos orationis gratia et petend•
curationis intrare. Sed et qui ierunt si sunt fideles incommunicabiles [i] factos ad poenitentiam usque aliquod
tempus redigi, poenitentes autem eos et errasse confitentes, suscipi oportet.

X. NON DEBERE CATHOLICAM HERETICORUM MATRIMONIO SOCIARI.
Mulieres quae apud Grecos presbiterae appellantur, apud nos autem viduae seniores univirae, et matricuriae
appellantur, in ecclesia tamquam ordinatas constitui non debere.

XI. DE CATICUMINIS ECCLESIAE.
Eos qui ad ecclesiam pertinent, indifferenter filios ||fol. 19rb|| proprios hereticorum nuptiis minime sociari
debere.

XII. DE ORDINANDIS EPISCOPIS CUM CONSILIO METROPOLITANI ET
FINITIMORUM EPISCOPORUM.
Episcopum non oportet praeter iudicium metropolitanorum et finitimorum episcoporum constitui, ad ecclesiae
principatum. Nec eligantur nisi hi, quos multo ante nota probabilisque vita commendat. Et nihilhominus si in
sermone fidei et recta oratione, per suam conversationem fuerint probati.

XIII. NON LICERE POPULO MINISTROS ALTARIS ELIGERE.
De eo quod non sit populis concedendum electionem facere eorum qui altaris ministerio sunt applicandi.

XIIII. SANCTAS OBLATIONES PRO EULOGIIS IN FESTIVITATE PASCHALI AD
ALIAS PARROCHIAS NON DEBERE TRANSMITTI.
Sanctas oblationes ad vicem eulogiarum, per festivitatem paschalem ad alias parrochias mitti minime oportet.

XV. DE PSALMISTIS.
Non licere praeter canonicos psalmos nisi qui regulariter cantores existunt quique pulpitum ascendunt et de
codice legunt, alium quemlibet in ecclesia psallere.

XVI. UT SANCTUM EVANGELIUM SABBATIS LEGATUR.
Sabbatis evangelia cum aliis scripturis legenda esse censemus.

XVII. PSALMOS SPARSIM NON LICERE CONFUNDI.
In processionibus non conectere, id est ex diversis versibus et sensibus libri, in unum canticum minime
coniungere. Sed singulorum psalmorum ordinabiliter debere fieri lectionem.

XVIII. DE ORATIONIBUS [k]COTIDIANIS.
De eo quod semper supplicationes orationum [l] , et ad horam nonam [m] et vesperam oportet celebrari.
XVIIII. DE ORDINE ORATIONUM CATICUMINORUM.
65

