Israel, et cogitationes spiritus vestri novi ego. Unde et de domino iudice dicitur in evvangelio: Sciens autem
Iesus cogitationes eorum dixit: Quid cogitatis mala in cordibus vestris.
III. UT SPECIALITER IN ECLESIA NOMEN TACEATUR ACACII.
Praecamur itaque clementiam vestram, ut specialiter nomen taceatur Acatii, ut quod multis ex causis scandalum
vel offendiculum aecclesi• concitavit, speciali appellatione taceatur. Cum sicut diximus in generalitate
sacerdotum, uniuscuiusque meritum illum iudicem latere non possit, qui novit quid cuique tribuendum sit pro
estimata dispensatione meritorum, cui soli cogitationes quoque manifest• sunt. Quantos vero excessus, atque
praesumptiones habuerit Acatius ne clementiae tu• per singula suggere [g] fortasse videatur honerosum,
Crisconio vel etiam Germano fratribus et coepiscopis meis quos misimus ad serenitatem tuam de causis singulis
Acatii qualis fuerit, instructionem ple||fol. 177va||nissimam dedimus clementi• vestrae specialius recensendam,
si hoc pietatis tu• placuerit curiosius indagare, ne in aliquo suggestionis nostrae veritas defuisse videatur. Ut pro
divina sapientia vestra perspicue videre positis, non superbia vel elatione sedis apostolicae in Acatium tale
processisse sententiam, sed facinoribus certis quantum nos illud iudicium quod solum falli non potest •stimamus
[h] zelo magis divinitatis extortam.
IIII. QUOD MAGNOPERE CONTENTIO SIT CAVENDA.
Nos vero humiliter supplicantes controversiam in •cclesia remanere nolumus, cum magis vitanda contentio sit
sicut dicitur in Proverbiis: Odium suscitat contentio. Omnes autem qui non contendunt, protegit amicitia. Nam et
apostolus ad Corinthios: Cum enim sint inter vos •mulationes et contentiones, nonne carnales estis et secundum
hominem ambulatis? Item ad Philipenses: Si qua ergo consolatio in Christo, si qua allocutio caritatis, si qua
societas spiritus, si qua viscera et miserationes, implete gaudium meum ut id ipsum dicatis omnes eandem
caritatem habentes. Nihil per contentionem, neque per inanem gloriam, sed in humilitate mentis invicem
•stimantes semetipsos superiores, non sua singula respicientes sed aliorum.
V [i]. UT ALEXANDRINOS IMPERATOR [k] ADMONEAT AD FIDEM SINCERAM ET PACEM
REDIRE CATHOLICAM.
Hoc tamen pr•cipu• insinuo serenitati tu• gloriosissime et clementissime fili auguste, ut cum cause
Alexandrinorum patuerint piissimis auribus vestris, ad sinceram et catholicam fidem eos auctoritate sapientia
divinisque vestris monitis redire faciatis. Nam quid tenendum sit in religione [l] catholica secundum definita [m]
patrum, et praecationem omnium sacerdotum qui in •cclesia floruerunt, si hoc quoque pr•ceperitis, scientibus in
memoriam transmittendo renovabimus, ignorantibus ad discendum pro offitio nostrae instructionis offeremus, ut
nulla extra hec ingeniorum iactantia vel pravitatis audiatur.
VI [n]. ADMONEAT IMPERATOR, UT CONSTITUTIS APOSTOLICE SEDIS OBTEMPERET.
Illud vero peculiarius pro amore imperii vestri et beatitudine quae consequi potuerit regnum pro apostolico
offitio predicamus, ut sicut decet per sanctus spiritus dictat monitis nostris oboedientia prebeatur, ut bona omnia
vestram rem publicam consequantur sicut in Exodo promittitur: Si audieris vocem domini dei tui, et que placent
feceris coram ipso, et obedieris preceptis eius, et custodieris omnem iustitiam eius, omnem infirmitatem quam
inportavi •gyptiis non inportabo in te. Ego enim sum dominus, qui salvum facio te. Et illic iterum tuba
potentissima canitur: Nunc Israel quid dominus tuus postulat ad te aliud, quam ut timeas dominum deum tuum,
et ambules in omnes vias eius, et ||fol. 177vb|| diligas eum, et servias domino deo tuo ex toto corde tuo, et ex tota
anima tua, custodire praecepta domini dei tui, et iustitias eius quas ego mando tibi? Haec suggerentem
frequentius, non spernat pietas tua ante oculos tuos habens domini in evvangelio verba: Qui audit vos me audit,
et qui vos spernit, me spernit. Et qui me spernit, spernit eum qui me misit. Nam et apostolus concinens salvatori
nostro, ita loquitur: Quapropter qui h•c spernit, non hominem spernit sed deum, qui dedit spiritum suum sanctum
in nobis. Pectus clementi• vestrae sacrarium est publice felicitatis, ut praestantia vestram quam velut vicarium
presidere iussit in terris, evvangelicis apostolicisque pr•ceptis non dura superbia resistat, sed per obedientiam qu•
sunt salutifera [o] compleantur [p] .
VII [q]. QUOD EOS QUOS POST DAMPNATIONEM SUAM VEL BAPTIZAVIT VEL ORDINAVIT
ACATIUS, NULLA PORTIO LESIONIS ATTINGAT.
Nam secundum ecclesie catholic• consuetudinem sacratissimum serenitatis tu• pectus agnoscat, quod nullum de
his vel quos baptizavit Acacius vel quos sacerdotes seu levitas secundum canones ordinavit, ulla eos ex nomine
Acacii portio lesionis attigat. Quo forsitan per iniquum tradita sacramenti gratia minus firma videatur. Nam et
baptissimum [r] quod procul sit ab ecclesia sive ab adultero vel a fure fuerit datum, ad percipientem munus
pervenit inlibatum. Quia vox illa qu• sonuit per columbam omnem maculam human• pollutionis excludit, quae
declaratur ac dicitur: Hic est qui baptizat in spiritu sancto et igni. Nam si visibilis solis istius radii cum per loca
feditissima transeunt, nulla contactus inquinatione maculantur, multo magis illius qui istum visibilem fecit virtus,
nulla ministerii indignitate constringitur. Nam et Iudas cum fuerit sacrilegus, atque fur quicquid egit inter

464

