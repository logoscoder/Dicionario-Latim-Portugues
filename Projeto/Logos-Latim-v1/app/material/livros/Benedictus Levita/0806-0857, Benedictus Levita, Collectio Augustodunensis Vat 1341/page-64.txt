L. Non licere quintam feriam septimane maioris ieiunium solvi.
LI. Non debere in quadragesima nisi sabbato et dominico natalicia martyrum
celebrare.
LII. Non licere in quadragesima nuptias fieri.
LIII. Non licere christianos ad nuptias euntes cantare aut ballare.
LIIII. Non licere ministros altaris vel ceteros quoslibet spectaculisque aut in
nuptiis aut in caenis exhibentur interesse.
LV. Non debere clericum vel laicum christianum ex symbolis convivia
celebrare.
LVI. Non oportet presbiteros ante ingressum episcopi ingredi et sedere in
tribunalibus.
LVII. Non debere in vicis et villis episcopos ordinare, neque presbiteros sine
praecepto vel consilio episcopi aliquid agere.
LVIII. Non oportet in domibus ab episcopis vel presbiteris oblationem fieri.
LVIIII. Non licere psalmos ab idiotis compositos in ecclesia dici nec libros qui
non sunt canonici legere.
EXPLICIUNT CAPITULA.
INCIPIT SYNODUS LAUDICIAE.
SANCTA SYNODUS QUAE APUD LAUDICIAM FRIGIAE pacatine [e] convenit ex diversis provintiis
Asiae, regulas exposuit ecclesiasticas sicut infra scriptum est.

I. DE DIGAMIS.
De eo quod oportet secundum ecclesiasticum canonem eos qui libere et legitime secundis nuptiis iuncti sunt, nec
occultam permixtionem operati sunt, pauco tempore exempto, vacare orationibus et ieiuniis, et secundum veniam
reddi eis communionem.

II. DE HIS QUI DIVERSORUM PECCATORUM LAPSUS INCURRUNT.
His qui diversorum peccatorum lapsus incurrunt, et oratione confessione ac penitentia malorum suorum
perfectam conversionem demonstrant, pro qualitate peccati poenitentiae tempus adtribuendum est propter
misericordiam et bonitatem dei. Qui ergo huiusmodi sunt, revocandi et ad communionem sunt applicandi.
||fol. 19ra||

III. DE NEOPHITIS NON PROMOVENDIS AD SACERDOTIUM.
Non oportet neophitum promoveri ad ordinem sacerdotalem.

IIII. NON LICERE CORAM CATICUMINIS CLERICOS FIERI.
Non licere manus inpositionem super ordinandos praesentibus caticuminis fieri.

V. NON LICERE CLERICIS USURAM VEL SESCUPLA ACCIPERE.
Non licere fenerare ministris alienis vel in sacerdotali ordine constitutis et vel usuras vel lucra quae sescupla
dicuntur accipere.

VI.

NON DEBERE HERETICOS INHERESI PERMANENTES IN ECCLESIAM
64

