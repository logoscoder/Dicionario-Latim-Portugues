imploraverint.
XX. Ut sine formatis nemo ad comitatum proficiscatur vel qualiter formate
fiant.
XXI. De episcopis qui quod [c] repetere poterant praetermissa synodo
invaserint.
XXII. De clericis qui de iudiciis episcoporum suorum conquiruntur [d].
XXIII. De his qui apud hereticos penitentiam acceperunt.
XXIIII. De episcopis neglegentibus adversus hereticos.
XXV. Unde supra.
XXVI. De virginibus qui infra viginti quinque annos necessitate cogente
velantur.
XXVII. De episcopis qui post acta Cartaginensi sinodi retenti sunt ad reliqua
peragenda.
INCIPIT CONCILIUM MILEVITANUM [e] SUB ARCHADIO ET HONORIO IMPERATORIBUS
GLORIOSISSIMIS ACTUM.
Gloriosissimis imperatoribus Archadio et Honorio agustis [f] viris consulibus, VI kł sept•r in civitate Milevitana
in secretario basilicae. Cum Aurelius episcopus ecclesiae Cartaginis in concilio universali consedisset,
adstantibus diaconibus, Aurelius episcopus dixit: Quoniam ecclesiae sanct• unum est corpus, omniumque
membrorum caput est unum, factum est volente domino ac [g] nostram infirmitatem iuvante ut ad hanc
ecclesiam [h] veniremus dilectionis et fraternitatis gratia invitati. Unde queso caritatem vestram quia ita
credendum est quod noster accessus ad vos nec superfluus, nec insuavis est cunctis, ideoque pariter quaedam de
causis fidei, unde ||fol. 43rb|| nunc quaestio Pelagianorum [i] imminet in hoc coetu sanctissimo primitus
tractetur. Deinde subsequantur et aliqua quae disciplinae ecclesiasticae necessaria exsistunt.

I. QUOD ADAM NON SIT FACTUS A DEO MORTALIS.
Placuit igitur omnibus episcopis qui fuerunt in hac sancta synodo constituere haec quae in presenti concilio
definita sunt. Ut quicumque dicit Adam primum hominem mortalem factum, ita ut sive peccaret sive non
peccaret moreretur in corpore, hoc est de corpore exiret, non peccati merito sed necessitate naturae anathema sit.

II. QUOD PARVULI IN PECCATORUM REMISSIONE BAPTIZENTUR.
Item placuit ut quicumque parvulos recentes ab uteris matrum baptizandos negat, aut dicit in remissionem
quidem peccatorum eos baptizari, sed nihil ex Adam trahere originalis peccati quod lavacro regenerationis
expietur, unde fit consequens ut in eis forma baptismatis [k] in remissionem peccatorum, non vera sed falsa
intellegatur, anathema sit. Quoniam non aliter intellegendum est quod ait apostolus: Per unum hominem
peccatum intravit in mundum, et per peccatum mors, et ita in omnes homines pertransiit, in quo omnes
peccaverunt, nisi quemadmodum ecclesia catholica, ubique diffusa semper intellexit. Propter hanc enim regulam
fidei etiam parvuli qui nihil peccatorum in semetipsis adhuc committere potuerint, ideo in peccatorum
remissione veraciter baptizantur, ut in eis regeneratione mundetur, quod generatione traxerunt.

III. QUOD GRATIA DEI NON SOLUM REMISSIONEM TRIBUIT PECCATOR SED
ETIAM PRESTAT ADIUTORIUM NE PECCETUR.
Item placuit ut quicumque dixerit gratiam dei qua iustificamur per Iesum Christum dominum nostrum ad solam
remissionem peccatorum valere quae iam commissa sunt, non etiam ad adiutorium ut non committantur,
anathema sit.

IIII. QUOD PER GRATIAM DEI SCIAMUS QUID FACERE DEBEAMUS ET
127

