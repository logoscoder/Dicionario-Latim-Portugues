6.22

SYNODUS BRACARENSIS SECUNDA

INCIPIT SYNODUS BRACCARENSIS SECUNDA.
REGNANTE DOMINO NOSTRO IESU CHRISTO, CURRENTE aera DCX anno secundo regis Ariamiri die
XVIII, kalendarum ianuariarum, cum Gallaciae [a] provintiae episcopi tam ex Bracarensis, quam ex Lucensis
synodo cum suis metropolitanis praecepto praefati gloriosissimi regis simul in metropolitana Bracarensis
eclesiae convenissent. Id est: Martinus, Nitigis, Remisol, Andreas, Lucetius [b] , Adoricus, Vectimer,
Sardinarius, Viator, Anila, Polemus, Mayloc. Consedentibus [c] simul episcopis atque universo clero praesente.
Martinus Bracarensis eclesi• episcopus dixit: Inspiratione hoc dei credimus provenisse sanctissimi patres, ut per
ordinationem domini gloriosissimi filii nostri regis ex utroque concilio conveniremus in unum ut non solum de
visione alterutra gratularemur, sed ea quae ad ordinationem et disciplinam ecclesiasticam pertinent pariter
conloquamur. Scriptum est enim in evangeliis dicente domino: Ubicumque fuerint duo vel tres in nomine meo
congregati, ibi ero in medio eorum. Nitigis Lucentius eclesiae episcopus dixit: Nec aliud potest credi, nisi ea
quae ad utilitatem nostram pertinent et animarum divina inspiratione et inchoari et perfici oportere [d] . Et ideo
unanimes omnes atque idipsum in domino sentientes, quaecumque ad instructionem nostram pertinent in
medium ||fol. 110rb|| prolata desideramus agnoscere. Martinus episcopus dixit: Arbitramur vestram beatitudinem
recordari, quia cum primum in ecclesia Bracarensis episcoporum concilium congregatum est post multa quae ad
concordiam fidei fuerant roborata, aliqua etiam quae regularum sanctorum canonum continent discretionem
firmavimus, quorum utilitas ut possit evidentius in memoriam revocare, ipsa si vobis placet epistola vestra in
praesentia relegatur. Omnes episcopi dixerunt: Oportet omnimodis ut in omnium auribus qui hic adsistunt
recitetur. Recitatis ergo [e] capitulis quae ne prolixitatem facerent, his gestis minime sunt inserta. Martinus
episcopus dixit: Haec ergo quae modo sunt recitata, quae nobis tunc aut varia, aut dubia, aut inordinata sunt visa,
auxiliante deo ordinentur, et suam immobiliter optineant firmitatem. Quae autem tunc in memoriam non
venerunt aut honerosum fuit, in primo illo concilio multa simul ingerere, necessarium videtur, modo ad notitiam
sanctae vestre caritatis deferri eis specialiter prospectis ut spiritali ventilata examinae purgentur. Sancti enim
patres et precessores nostri aut generales sinodos undique collegi pro unitate recte fidei fecerunt, sicut in Nicea
contra Arrium CCCXVIII, et in Constantapolim [f] contra Macedonium CL, et in Epheso contra Nestorium CC,
et in Calcedona Euticen DCXXX, aut certe speciales sinodos per suas unusquisque provintias, pro resecandis
contentionibus vel emendandis aliquorum neglegentiis collegerunt, et prout eventus culparum aut qualiscumque
excessus exegit per singulas quaeque divinas canonum sententias mediante inter eos dei spiritu conscripserunt,
quas oportet nos relegere et intellegere et tenere. Et quia opitulante Christi gratia de unitate et rectitudine fidei in
hac provintia nihil est dubium nobis modo specialius est agendum, ut si quid fortasse extra apostolicam
disciplinam per ignorantiam aut per neglegentiam reprehensibile invenitur in nobis, recurrentes ad testimonia
sanctarum scripturarum, vel antiquorum canonum instituta adhibito communi consensu animo quae displicuerint
rationabili iudicio corrigamus, et primum si placet relectis beati Petri apostoli praeceptis quae pro regula
sacerdotum in sua epistola evidenter adscripsit. Quicquid non eodem tenore sicut princeps apostolorum edocuit
agi videtur a nobis, sine ulla cunctatione ad emendationem deducere ||fol. 110va|| festinemus. Ne forte dum aliis
predicamus, ipsi reprobi effecti, divino illo condemnemur eloquio dicente: Tu vero odisti disciplinam, et
proiecisti sermones meos post te. Omnes episcopi dixerunt: Cupimus memoratam apostoli Petri epistolam, ad
locum ipsum ubi sacerdotes decet audire. Tunc allato libro, haec eadem epistola recitata sunt: Seniores obsecro
consenior pascite qui in vobis gregem dei providentes, non coact• sed spontane• secundum deum neque turpi [g]
lucri gratias sed voluntari• neque dominantes in clericis, sed forma facti gregi et ex animo, ut cum apparuerit
princeps [h] pastorum, percipietis inmarciscibilem [i] glori• coronam. His relectis, omnes episcopi dixerunt:
Cognitis his qu• ex epistola beati Petri apostoli sunt recitata, desideramus auxiliante dei gratia divinis oboedire
pr•ceptis, et apostolic• epistol• quae nobis recitata est in his omnibus formulam imitari, ne forte in aliquibus
inordinate ambulantes divino quod absit iudicio condemnemur, sed sanctorum patrum vestigia subsequentes in
ipsorum requiem mereamur esse particeps, et inmarcescibilem illam gloriae coronam, qu• repromissa est cum
ipsis percipere mereamur. Ob hoc ergo tuam simul omnes deposcimus caritatem ut has omnes causas singulis
capitulis breviter conpraehensas, vel qualiter corrigi debeant his gestis subter adnectas. Quae cum studiosius
relecta et in notitiam omnium nostrum evidenter fuerint perducta, propria unusquisque manu pro eorum
emendatione et confirmatione subscribat [k] . Ut non solum nobis, sed etiam successoribus nostris haec ad
perfectionem episcopalis offitii [l] decreta proficiant.
I.
Placuit omnibus episcopis atque convenit ut per singulas eclesias episcopi et per dioceses ambulantes, primum

281

