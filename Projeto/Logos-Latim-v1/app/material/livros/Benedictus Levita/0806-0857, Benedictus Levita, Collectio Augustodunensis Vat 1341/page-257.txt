6.18

CONCILIUM TOLETANUM UNDECIMUM

INCIPIT CONCILIUM TOLETANUM XII [a].
I. Ne tumultu concilium agitetur.
II. Non debere metropolitanum confinitimorum instructione cessare [b].
III. Ut in una provintia diversitas offitiorum non teneatur.
IIII. De discordia sacerdotum [c].
V. De conpescendis excessibus sacerdotum.
VI. Non debere sacerdotibus qualibet in eclesia familiis truncationes membrorum facere, nec aliquid
quod morte plectendum est iudicare.
VII. Quae debeat eclesiarum discretio rectoribus esse, ne per inconditam disciplinam subeant homicidii
notam.
VIII. Ne quicquam pr•mii pro divinis sacramentis accipiatur.
VIIII. Quid custodiri debeat si per praemium quis episcopus fiat vel qua sententia feriatur qui post
honorem acceptum [d] per percuniam ordinatus fuisse detegitur.
X. Ut omnes pontifices rectoresque ecclesiarum tempore quo ordinandi sunt, sub cautione promittant,
quam iustissime vivere debeant.
XI. De elucidatione antiqui canonis [e] quo praecipitur ut si quis acceptam a [f] sacerdotem eucharistiam
non sumpserit, velut sacrilegus propellatur.
XII. Ne in confinio mortis penitens a reconciliatione diutine [g] suspendatur, et ut oblatio eius qui
penitens nec tamen reconciliatus de hac vita exierit ab ecclesia receptetur.
XIII. De sacerdotibus qui vexati [h] cadere videntur.
XIIII. Ut hi qui domino canunt atque sacrificant post se semper habeant adiutoria constituta.
XV. De institutione certi temporis quo concilium agatur [i].
XVI. De relatione gratiarum pro consummatione concilii.
IN NOMINE DOMINI, INCIPIUNT GESTA ||fol. 98ra|| SYNODALIA CONCILII TOLETANI
UNDECIMI ACTA IN URBE REGIA IN TOLETANA SEDE A DECEM ET SEPTEM EPISCOPIS
ANNO IIII REGNI GLORIOSI PRINCIPIS [k] VVAMBANI SUB DIE VII IDUUM NOVEMBRIUM
ERA, DCCXXIII.
IN NOMINE SEE [l] TRINITATIS COLLECTIS IN UNUM Cartaginis eorum provintiae sacerdotibus in
Toletana urbe in beat• matris domini Mariae virginis sede anno IIII excellentissimi ac religiosi Vvambanis
principis sub die VII idus novembris, res votiva gaudii et dies nimium optat• gratulationis occurrit, in quo nobis
datum est conspicere pariter et deflere quid lacrimarum de preteritis domino debeamus. Eramus enim hucusque
prolabentis saeculi conluvione instabiles, quia annosa series temporum subtracta luce conciliorum non tam vitia
auferebat [m] , quam matrem omnium errorum ignorantiam otiosis mentibus ingerebat. Cernentibus enim
quomodo Babilonicae confusionis olla succensa, nunc tempora conciliorum averteret, nunc sacerdotes domini de
resolutis moribus inretiretur. Purpuratae enim meretricis sequebantur incitamenta quia ecclesiastici conventus
non aderat disciplina. Nec erat qui errantium corrigeret partes, cum sermo divinus haberetur exsors. Et quia non

257

