7.38

EIUSDEM LEONIS AD MARTIANUM AUGUSTUM

LIII. EIUSDEM LEONIS AD MARTIANUM AUGUSTUM UBI INTER CETERA PRO DEFENSIONE
FIDEI CATHOLICAE IMPERATORI GRATULATUR.
Leo episcopus, Martiano augusto. Multam mihi fidutiam scribendi ad clementiam vestram et litter• vestr• quas
veneranter accepi, et coepiscopi mei revertentis Constantinopolim praebuerunt. Non sola adsertione verborum
sed ipsis iam operum effectibus demonstrantes ad defensionem catholic• fidei divinum in vobis vigere
presidium. Quo utique non solum ecclesiae status, sed etiam vestri robur munitur imperii, ut merito eius
expectetis protectionem, cuius colitis veritatem gloriosissime imperator. Nam et fratris [a] mei Anatholii citius
manifestaretur integritas, et olim dampnati erroris qui redivivus adfertur in Christi ecclesia locum non haberet, ut
catholici episcopi quos nuper hereticorum persecutio depravare non potuit, ab iniustis revocarentur exiliis, ut qu•
reliquiis ||fol. 147ra|| beat• memori• Flaviani digno honore susceptis, impietatem [b] suam condempnatus
agnosceret, vestr• virtutis titulus, vestr• pietatis [c] est fructus. Cui confido etiam aliorum insignia [d]
accumulanda palmarum, ut sicut Constantinopolitana ecclesia recepta apostolic• fidei libertate laetatur, ita omnes
regni vestri provintiae emundatas se esse a diabolici dogmatis contagione glorientur. Ut ergo praecedentibus
litteris indicavi, fratres meos Lucensem episcopum et Basilium presbiterum qu• [e] sollicitudinis meae partes
possunt implere direxi, favori eos pietatis vestr• in omnibus quae sunt agenda commendans. Nam et fratres mei
Anatholii scriptis, et nostrorum sermone recognovi multos [f] de his qui apud Ephesum Dioscori factione
compulsi detestabilibus statutis poenitendum prebuere consensum, inconstantie su• veniam postulare, et
communionem catholicam per satisfactionem correctionis expetere, non fuit talium neglegenda conversio, qui
non proprio sensu sed improbi praesumptoris impulsu haec incidisse noscuntur, in quibus liberum non habuere
iuditium. Ne itaque resipiscentium desideria longior mora fatigaret, vel incuriosa facilitas temere aliquos ac sine
discretione susciperet, iniunctum est ab apostolica sede directis, ut in consortium su• deliberationis asscito
Constantinopolitano episcopo, et pestilenti• contagia non admittantur, et sanitatis remedia non negentur. Qu•
industria in omnibus quae nequiter gesta sunt emendatis celerem iuvante domino consequetur effectum, si
reparatione pacis ecclesiastic• opem suam vestra pietas dignetur adiungere, ut vobis ita regnantibus, et dei
regnum intra vos habere mereamini et catholicam fidem nulla falsitas violet, nulla hereses inquietet, nec cuiquam
liceat doctrinam evangelicam deserere, et sacerdotali honore gaudere. Sinodum vero fieri ut meminit vestra
clementia etiam ipsi poposcimus, sed sacerdotes provintiarum omnium congregari praesentis temporis necessitas
nulla ratione permittit. Quoniam ill• provinti• de quibus maxime sunt evocandi, inquietante bello ab ecclesiis suis
eos non patiuntur abscedere. Unde oportuniori tempore propitiante domino cum firmior fuerit restituta ||fol.
147rb|| securitas, iubeat vestra clementia reservari. De qua re plenius inter cetera apud pietatem vestram poterunt
allegare, quos misi. Data VI iđ iunias, Adelfio v c cons era q s p.

371

