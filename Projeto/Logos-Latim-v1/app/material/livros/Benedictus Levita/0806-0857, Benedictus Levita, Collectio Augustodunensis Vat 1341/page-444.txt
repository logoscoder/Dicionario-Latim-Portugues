7.87

HILARI PAPAE SINODALE DECRETUM

LXXVI. HILARI PAPAE SINODALE DECRETUM.
I. Ut canones Niceni vel apostolic• sedis decreta custodiantur.
II. Ut bigami aut vidu• vel corruptae mariti ad ecclesiasticos gradus non accedant.
III. Ut poenitentes vel in sui litterarum sive defectu membrorum aut decisione aliquid minus habentes ad
superiorem ordinem non veniant.
IIII. Ut ea qu• inlicit• episcopus vel decessor eius ordinavit, ab eo qui super est emendentur.
V. Ut nullus episcopus sibi eligat successorem.
EXPŁ.
BASILICO ET ERMIRICO VIRIS CLARISsimis conscs [a] sub die quintodecimo kł novemb, in basilica
sanctae Mari• residente venerabili papa Hilario una cum episcopis numero quinquaginta residentibus etiam
universis presbiteris adstantibus quoque diaconibus.
Hilarius episcopus •cclesiae catholic• urbis Rome sinodo praesidens dixit: Quoniam religiosus sancto spiritu
congregante conventus ortatum, ut quaedam quae pro disciplina •cclesiastica necessaria sunt, cura diligentiore
tractemus, si placet fratres ea quae ad ordinationum tenorem pertinent iuxta divin• legis praecepta et Nicenorum
canonum constituta ita iuvante domino in omne aevum mansura solidemus, ut nulla fas sit sine status sui
periculo vel divinas constitutiones vel apostolice sedis decreta temerare. Quia nos qui potentissimi sacerdotis
administramus officia talium transgressionum culpa respicit, si in causis dei desides fuerimus inventi. Quia
meminimus quod timere debemus, qualiter comminetur dominus neglegentiae sacerdotum. Siquidem reatu
maiore delinquit, qui potiori honore fruitur. Et graviora facit vicia peccatorum sublimitas dignitatum.
||fol. 171va||
II.
CAVENDUM ERGO INPRIMIS NE AD SACRATOS gradus sicut gestis prioribus ante prescriptum est,
quisquam qui uxorem virginem non duxit adspiret. Repellendi sunt etiam quique in secundae uxoris nuptias
contra apostolica precepta convenerint.
III.
UT POENTENTES [b] VEL INSCII LITTERARUM, AUT Aliqua membrorum dampna perpessi, vel hi qui ex
poenitentibus sunt ad sacros ordines aspirare non audeant. Quisquis talium consecrator extiterit factum suum
ipse dissolvet.
IIII.
SED ET QUODQUIS COMMISIT INLICITE AUT a decessoribus suis invenit admissum, si proprium
periculum vult vitare dampnabit. Nos enim in nullo volumus severitatem ultionis exercere, sed qui in causis dei
vel contumatia vel in aliquo excessu deliquerit, aut ipse quod perperam facit abolere noluerit, ipse quicquid in
alio non sece [c] inveniet. Quod ut deinceps possit tenatius custodiri, si placet omnes sententias et subscriptiones
proprias commodate, ut sinodali iudicio aditus claudatur inlicitus. Ab universis episcopis et presbiteris
adclamatum est ex audi Christe Hilaro vita. Dictum est sexies: H•c et confirmamus et docemus. Dictum est
octies: Haec tenenda sunt, haec servanda sunt. Dictum est quinquies: Doctrinae vestrae, gracias agimus. Dictum
est decies: Ista ut im [d] perpetuum serventur rogamus. Dictum est quindecies: Ista per sanctum Petrum ut im [e]
perpetuum serventur optamus. Dictum est octies: Haec praesumptio numquam fiat. Dictum est decies: Qui haec
violaverit, in se inveniet. Et facto silentio Hilarius episcopus dixit:
V.
PRAETEREA FRATRES NOVA ET INAUDITA, SIcut ad nos missis de Hispaniis epistolis sub certa relatione

444

