erat adunandorum pontificum ulla praeceptio crescebat in maius vita deterior. Cum tandem divina nos clementia
ex alto respiciens asperitatis nostrae se occursuram pr•buit et saluti, pr•parans nostris saeculis religiosi principis
mentem devotam pariter et instructam. Cuius provide sollicitudinis voto et lux conciliorum renovata resplenduit,
et alterna caritas se mutuo in corrigendis vel instruendis moribus excitavit. Dum et adgregandi nobis hortatu
principis religiosi facultas est data, et oportuna corrigendis praeparata est disciplina. Ut qui decursis longe ante
temporibus post decem et octo scilicet labentium annorum excursum, in unum meruimus adgregari conventum,
mereri possimus spiritali gratia sanitatem. Nec enim numerus iste alienus est a salute. Sic quippe mulier illa in
evangelio tersenis annorum excursibus curva quae figuram totius generis humani gestabat, sub sacramento huius
numeri saluti pristine sanare donatur. Nos igitur per tot annos curvo nostri ordinis persistente statu, in eo quod
nulla nos conciliorum definitio iungeret, nullus etiam ||fol. 98rb|| conventus ecclesiastici ordinis adunaret tandem
divin• voluntatis imperio et religiosi principis iussu evocati in Toletanam urbem convenimus. Qui cum in eclesia
beat• virginis Mariae [n] debitis in sedibus locaremur, inter cetera quae subterius decreto capitulorum ordine
sunt digesta, non aliunde primum coepimus habere sermonem nisi de fidei puritate, ut quia initiandis ad beatam
vitam hominibus. Haec prima semper est via salutis, praevia quoque nostris fieret praeceptis. Unde sacre
instructionis archana sanctorum Niceni scilicet Constantinopolitani Epheseni atque Calcedonensis conciliorum
monita amplectentes per quae et radicitus hereticorum falsa conciliabula destruantur, et fidei catholicae norma
declaratur, haec communi alterno animorum iudicio definimus, ut hanc ipsam nostrae [o] fidei regulam verbis
simplicibus niteremur alternatim nobis singulariterque referre, ita ut quicquid per triduum de huiusmodi
questionibus unicuique nostrum lectionis memoria ministraret, prout animis memoriae occurreret, omni
sobrietatis conpendio [p] simplici notaretur stilo. Relatio tamen ipsius sacramenti pura et evidens a capite
primum inciperet, et sic ad membra reliqua perveniret. Nulla obscuritatis in se lineas habens, nullas etiam
inusitate locutionis regulas continens, sed puritas sola esset clara sermonum quae posset evidentiam exprimere.
Suamque excitationem magis nos ad intellegendum verborum redderet simplex conlatio, quam relata condens•
lectionis instructio. Quia et re vera tant• rei misterium, ita sacerdotes dei convenit nosse, ut non superficiae
verborum efferantur incogniti, sed sensu san• intellegentiae repperiantur instructi, ut in disserendo pr•cipuae
huius sanct• trinitatis archana plus evidentia, quam eloquentia eos efficiat saporatos [q] . Sic enim et divini
muneris dono adtacti, ut iuxta difinitionis [r] alternae, promissio [s] monstraretur [t] in opere. Unde quod primo
die presidentis metropolitani lingua profudit die tertia, omnium nostrum vox singillatim conlativae repetiit. Iste
ergo est tenor fidei nostr• qui et a capite copios• profluxit, et a membris glorios• emicuit.
Confitemur [u] et credimus, sanctam atque ineffabilem trinitatem patrem et filium et spiritum sanctum, unum
deum naturaliter esse unius substantiae, unius natur•, unius quoque maiestatis atque virtutis. Et patrem quidem
non genitum, non creatum, ||fol. 98va|| sed ingenitum profitemur. Ipse enim a nullo originem ducit, ex quo et
filius nativitatem, et spiritus sanctus processionem accepit. Fons ergo ipse et origo est [v] totius divinitatis. Ipse
quoque pater [w] essentia quidem ineffabilis substantiae suae, filium ineffabiliter genuit, nec tamen aliud quam
quod ipse est. Genuit deus deum, lux lucem. Ab ipso ergo [x] est omnis paternitas in caelo et in terra. Filium
quoque de substantia patris sine initio ante secula natum. Nec tamen factum esse fatemur, quia nec pater sine
filio, nec filius aliquando extitit sine patre. Et tamen non ut filius de patre, ita pater de filio, quia non pater a filio,
sed filius a patre generationem accepit. Filius ergo deus de patre, pater autem deus sed non de filio. Ille autem
filius patris, et deus de patre, aequalis tamen per omnia, filius deo patri, quia nec nasci coepit aliquando nec
desiit. Hic etiam unius cum patre substantiae creditur, propter quod et homousion patri dicitur, hoc est eiusdem
cum patre substanti•. Omo enim Grece unum, usia vero substantia dicitur, quod utrumque coniunctum sonat una
substantia. Nec enim de nihilo neque de aliqua alia substantia, sed de patris utero, id est de substantia eius, idem
filius genitus vel natus, esse credendus est sempiternus et si filius. Quod si semper pater fuit, semper habuit
filium cuius pater esset, et ob hoc filium de patre natum, sine initio confitemur, nec enim eundem filium dei, pro
eo quod de patre sit genitus defectae naturae portiunculam nominamus, sed perfectum patrem perfectum filium
sine minutione [y] sine defectione genuisse asserimus, quia solius divinitatis est [z] , inaequalem filium non
habere. Hinc enim filius dei natura est, filius non optione, quem deus pater, nec voluntate, nec necessitate
genuisse credendus est, quia nec ulla in deo necessitas cadit, nec voluntas sapientiam prevenit. Spiritum quoque
sanctum qui est tertia in trinitate persona, unum atque aequalem cum deo, patre et filio credimus esse deum,
unius substantiae, unius quoque esse nature, non tamen genitum, vel creatum, sed ab utrisque procedentem
amborum esse spiritum. Hic etiam spiritus sanctus nec ingenitus nec genitus creditur, ne aut si ingenitum
dixerimus [a] duos patres dicamus, aut si genitum duos filios predicare monstremur [b] . Qui tamen nec patris
tantum [c] , nec filii tantum, sed simul patris et filii, spiritus dicitur, nec enim de patre procedit in filium, vel de
filio [d] procedit ad sanctificandam [e] creaturam, sed simul ab utrisque processisse monstratur, quia caritas ||
fol. 98vb|| sive sanctitas amborum esse agnoscitur. Hic igitur spiritus sanctus missus ab utrisque sicut filius
creditur, sed minor patre et filio non habetur, sicut filius propter adsumptam carnem minorem se patre et spiritu
sancto esse testatur. Haec est sanctae trinitatis [f] relata narratio, quae non triplex sed trinitas et dici et credi
debet. Nec recte dici potest, ut in uno deo sit trinitas, sed unus deus trinitas, in relativis vero personarum

258

