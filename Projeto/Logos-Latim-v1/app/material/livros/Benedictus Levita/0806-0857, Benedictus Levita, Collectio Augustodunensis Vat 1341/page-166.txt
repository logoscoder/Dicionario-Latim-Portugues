VIII. SI PRESBITER AUT DIACONUS SE PRO RE||fol. 55ra||ATU ALIQUO AB
EUCHARISTIA SUSPENDERINT.
Si diaconus vel presbiter pro reatu suo se ab altaris communione sub paenitentis professione submoverint, sic
quoque si alii defuerint, et causa certe necessitatis exoritur, poscentem baptismum liceat baptizare.
VIIII.
Si se cuicumque mulier duplici coniugio presbiteri vel diaconi relicta coniunxerit, aut castigati separentur, aut
certe si in criminum intentione perstiterint [i] , pari excommunicatione plectentur.

X. DE EA QUE IN ALTARIO OFFERUNTUR.
Antiquos canones relegentes priora statuta credimus renovanda, ut de his quae in altario oblatione fidei
conferuntur, medietatem episcopus sibi vindicet, et medietatem sibi dispensandam, secundum gradus clerus
accipiat, tam de prediis quam de omni commoditate in episcoporum potestate durantibus.

XI. DE HIS QUAE A FIDELIBUS IN PARROCHITANIS ECCLESIIS OFFERUNTUR.
De his quae parrochiis in terris vineis, mancipiis atque peculiis [k] , quicumque fideles obtulerint, antiquorum
canonum statuta serventur, et omnia in episcopi potestate consistant. De his tamen quae in altario accesserint,
tertia fideliter episcopis deferatur.
XII.
Episcopus pauperibus vel infirmis qui debilitate faciente non possunt suis manibus laborare, victum et
vestimentum in quantum possibilitas habuerit largiatur.
XIII.
Omnes basilicae quae per diversa construct• sunt vel cotidie construuntur, placuit secundum priorum canonum
regulam, ut in eius episcopi in cuius territorio positae sunt, potestate consistant.

XIIII. DE INCESTIS UT EXCOMMUNICENTUR.
Ne superstes frater thorum defuncti fratris ascendat, ne se quisque amissae uxoris sorori audeat sociari. Quod si
fecerint, ecclesiastica districtione feriantur.
XV.
Abbates pro humilitate religionis, in episcoporum ||fol. 55rb|| potestate consistant. Et si quid extra regulam
fecerint, ab episcopis corrigantur. Qui semel in anno in loco ubi episcopus elegerit, accepta vocatione
conveniant. Monachi autem abbatibus omni oboedientia et devotione subiaceant. Quod si quis per contumaciam
extiterit indevotus ac per loca aliqua vagari aut peculiare aliquid habere presumpserit, omnia quae adquisierit ab
abbatibus auferantur secundum regulam monasterio profutura [l] . Ipsi autem qui fuerant pervagati ubi inventi
fuerint cum auxilio episcopi, tamquam fugaces sub custodia revocentur. Et reum se ille abba [m] futurum esse
cognoscat, qui in huiusmodi personis, non regulari animadversione distrinxerit [n] , vel qui monachum susceperit
alienum.

XVI. UT MONACHI ORARIO VEL ZONIS NON UTANTUR.
Monacho orarium in monasterio vel zonas habere non liceat. Et si postea uxori fuerit sociatus, tant•
prevaricationis reus, numquam ecclesiastici gradus officium sortiatur [o] .
XVII.
Nullus monachus congregatione monasterii derelicta, ambitionis et vanitatis inpulsu cellulam construere, sine
episcopi permissione vel abbatis sui voluntate praesumat.

XVIII. SI EPISCOPUS CUIQUAM TERRULAS PRESTITERIT EXCOLENDAS SINE
PRAEIUDICIO IURIS ECCLESIAE TENEBUNTUR.
Si episcopus humanitatis intuitu mancipiola vineolas vel terrulas, clericis aut monachis vel quibuslibet prestiterit
excolendas vel pro tempore tenendas [p] , etiam si longa transisse annorum spatia conprobentur nullum ecclesia
preiudicium patiatur, nec saecularis legis prescriptio quae ecclesiae aliquid impediat apponatur.
XVIIII.
Id a sacerdotibus omnibus est decretum, ut ante paschae solempnitatem [q]
quadragesima teneatur.

non quinquagesima sed

166

