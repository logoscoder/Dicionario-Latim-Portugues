qu• maxim• dies in festivitatibus habentur, non nisi in civitatibus aut in parrochiis teneant. Clerici vero si qui in
his festivitatibus quas supra diximus, in oratoriis nisi iubente aut permittente episcopo facere aut tenere voluerint
||fol. 52va|| a communione pellantur.

XXII. UT NON LICEAT PRESBITERO VEL CLERICO REM ECCLESIAE VENDERE
AUT DONARE.
Et licet superfluum sit de re nota, et antiquis canonibus prohibita iterato [z] aliquid definire, tamen ut facilius
cupiditas aut improbitas reprimatur, id statuimus quod omnes iubent, aut civitanenses sive diocesani presbiteri
vel clerici salvo iure ecclesiae, rem ecclesiae sicut permiserint episcopi teneant, vendere aut donare penitus non
praesumant. Quod si fecerint, et facta venditio, non valebit, et de facultatibus si quas habent proprias indemnem
ecclesiam reddant, et communione priventur.

XXIII. UT CLERICUS IUNIOR, SENIORI NON PRAEPONATUR.
Episcoporum etiam quorum vita [a] non repraehenditur, posteriorem priori nullus praeponat, nisi fortasse elatus
superbia quod pro necessitate ecclesiae episcopus iusserit implere contempnat. Sane si officium archidiaconatus
propter simpliciorem naturam implere aut expedire nequiverit, ille [b] loci sui nomen teneat, et ordinationem
ecclesiae quem elegerit episcopus praeponendum.
XXIIII.
De expositis inventis id observandum, quod iamdudum synodus sancta constituit.

XXV. DE SECULARIBUS QUI SUAS UXORES DERELINQUUNT.
Hi vero saeculares qui coniugale consortium culpa graviore dimittunt, vel etiam dimiserunt, et nullas causas
discidii probabiliter proponentes propterea sua matrimonia dimittunt, ut aut inlicita aut aliena praesumant, si
antequam apud episcopum conprovintiales discidii [c] causas dixerint et prius uxores quam iudicio dampnentur
abiecerint a communione ecclesiae et sancto populi coetu, pro eo quod fidem et coniugia maculant, excludantur.

XXVI. UT SI VOLUNTARIE CLERICUS DAMNUM ECCLESIAE FECERIT, eT [d]
SATISFACIAT ET [e] EXCOMMUNICETUR.
Si quis de clericis documenta quibus ecclesiae possessio firmatur, aut subprimere, aut negare aut adversariis
fortasse tradere damnabili et punienda obstinatione praesumpserit, quicquid per absentiam documentorum damni
ecclesi• inlatum est, de propriis facultatibus reddat [f] et communione privetur [g] . Hi etiam qui in damno
ecclesiae impie sollicitati a traditoribus aliquid susceperint, superiori sententia teneantur.

XXVII. UT MONASTERIUM INCONSULTO EPISCOPO NULLUS CONSTRUAT.
Et de monachis monasterium novum, nisi episcopo aut permittente aut probante, nullus ||fol. 52vb|| incipere aut
fundare praesumat. Monachi etiam vagantes ad officium clericatus nisi eis testimonium abbas suus dederit, nec
in civitatibus nec in parrochiis ordinentur. Monachum nisi abbatis sui aut permissu aut voluntate ad alterum
monasterium conmigrantem, nullus abba [h] suscipere aut retinere praesumat, sed ubicumque fuerint abbati suo
auctoritate canonum revocetur. Si enim necesse fuerit clericum de monachis ordinari, cum consensu et voluntate
abbatis praesumat episcopus.

XXVIII. UT MONASTERIUM
CONSTRUATUR.

PUELLARUM

PROCUL

A

MONACHIS

Monasteria puellarum longius a monasterio monachorum aut propter insidias diaboli aut propter oblocutiones
hominum collocentur.

XXVIIII. DE LIBERTIS UT IN NECESSITATE AB ECCLESIA TUEANTUR.
Libertos legitime a dominis suis factos, ecclesia si necessitas exegerit tueatur. Quos si quis ante audientiam aut
pervadere, aut exspoliare praesumpserint, ab ecclesia repellatur.

XXX. UT POST ANTIPHONAS ORATIONES DICANTUR.
Et quia convenit ordinem ecclesiae ab omnibus •qualiter custodiri, studendum est, ut sicut ubique fit, et post
antiphonas collectiones per ordinem ab episcopis vel presbiteris dici, et ymnos matutinos vel vespertinos diebus
omnibus decantari, et in conclusione matutinarum vel vespertinarum missarum post ymnos capitella de psalmis
dici, et plebem collecta oratione ad vesperam ab episcopo cum benedictione dimitti.

XXXI. DE HIS QUI PER ODIUM AD PACEM NON REVERTUNTUR.
159

