DILIGERE UT FACIAMUS.
Item quisquis dixerit eandem gratiam dei per Iesum Christum dominum nostrum, propter hoc tantum nos
adiuvare ad non peccandum quia per ipsam [l] nobis revelatur et aperitur intellegentia mandatorum, ut sciamus
quid appetere quid vitare debemus, non autem per illam nobis prestari ut quod faciendum cognoverimus, etiam
facere diligamus atque valeamus anathema sit. Cum enim dicat ||fol. 43va|| apostolus: Scientia inflat caritas vero
aedificat, valde impium est ut credamus ad eam quae inflat, nos habere gratiam Christi, et ad eam quae •dificat
non habere. Cum sit utrumque donum dei, et scire quid facere debeamus, et diligere ut faciamus, ut aedificante
caritate scientia non possit inflare. Sicut autem de deo scriptum est: Qui docet hominem scientiam, ita etiam
scriptum est: Caritas ex deo est.

V. QUOD SINE DEI GRATIA NIHIL BONI POSSIMUS IMPLERE.
Item placuit ut quicumque dixerit [m] ideo nobis gratiam iustificationis dari, ut quod facere per liberum iubemur
arbitrium facilius possimus implere per gratiam, tamquam etsi gratia non daretur, non quidem facile, sed tamen
possimus etiam sine illa implere divina mandata anathema sit. De fructibus enim mandatorum dominus
loquebatur, ubi non ait: Sine me difficilius potestis facere, sed ait: Sine me nihil potestis facere.

VI. QUOD IUXTA SENTENTIAM IOHANNIS EVANGELISTAE NEMO SIT QUI
ESSE POSSIT SINE PECCATO.
Si dixerimus quia peccatum non habemus, nos ipsos seducimus, et veritas in nobis non est. Quisquis sic
accipiendum putaverit ut dicat, propter humilitatem non oportere dici nos non habere peccatum non quia veritas
est, anathema sit. Sequitur enim apostolus et adiungit: Si autem confessi fuerimus peccata nostra fidelis est et
iustus qui remittat nobis peccata, et mundet nos ab omni iniquitate. Ubi satis apparet hoc non tantum humiliter
sed etiam veraciter dici. Poterat enim apostolus dicere: Si dixerimus quia peccatum non habemus, nos ipsos
extollimus, et humilitas in nobis non est. Sed cum ait: Nos ipsos decipimus, et veritas in nobis non est, satis
ostendit eum qui dixerit se non habere peccatum, non verum loqui sed falsum.

VII [n]. QUOD UNICUIQUE ETIAM IUSTO NON SOLUM PRO ALIIS SED ET PRO
SEMETIPSO DICERE OPORTEAT: DIMITTE NOBIS DEBITA NOSTRA.
Item placuit ut quicumque dixerit: In oratione dominica ideo dicere sanctos: Dimitte nobis debita nostra ut non
pro se ipsis hoc dicant quia non est eis iam necessaria ista petitio, sed pro aliis qui sunt in suo populo peccatores,
et ideo non dicere, unumquemque sanctorum: Dimitte mihi debita mea, sed dimitte nobis debita nostra, ut hoc
pro aliis potius quam pro se iustus petere intellegatur, anathema sit. Sanctus enim ||fol. 43vb|| et iustus erat
apostolus Iacobus cum dicebat: In multis enim offendimus omnes. Nam quare additum est omnes, nisi ut ista
sententia conveniret, et psalmo ubi legitur: Ne intres in iudicium cum servo tuo, quoniam non iustificabitur in
conspectu tuo omnis vivens. Et in oratione sapientissimi Salomonis: Non est homo qui non peccet. Et in libro
sancti Iob: In manu omnis hominis signat, ut sciat omnis homo infirmitatem suam. Unde etiam Danihel sanctus
et iustus cum in oratione pluraliter diceret: Peccavimus iniquitatem fecimus, et cetera quae ibi veraciter et
humiliter confitetur, ne putaretur quemammodum quidam sentiunt hoc non de suis sed de populi sui potius
dixisse peccatis postea dixit: Cum orarem et confiterer peccata mea et peccata populi mei domino deo meo,
noluit dicere peccata nostra, sed populi sui dixit et sua, quoniam futuros istos qui tam male intellegerent
tamquam propheta pr•vidit.

VIII. QUOD VERACITER A SANCTIS DICATUR: DIMITTE NOBIS DEBITA
NOSTRA.
Item placuit ut quicumque ipsa verba dominic• orationis ubi dicimus: Dimitte nobis debita nostra, ita volunt a
sanctis dici ut humiliter non veraciter hoc [o] dicatur anathema sit. Quis enim ferat [p] orantem et non
hominibus sed ipsi domino mentientem qui labiis sibi dicit dimitti velle, et corde dicit quae sibi dimittantur
debita non habere?

VIIII. HUCUSQUE DE CAPITULA CONTRA PELAGIANOS NUNC REGUL•
TRACTANTUR ECCLESIASTIC•.
Placuit non sit ultra fatigandis fratribus anniversaria necessitas. Sed quotiens exegerit causa communis, id est
totius Afric• undecumque ad hanc sedem pro concilio dat• litter• fuerint congregandam esse sinodum in ea
provintia ubi oportunitas persuaserit. Causae autem quae communes non sunt in suis provintiis iudicentur.
X.
Placuit etiam peti ut omnium episcoporum epistolis, omnibus de concilio dandis sanctitas tua sola subscribat.

128

