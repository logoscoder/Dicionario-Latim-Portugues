7.86

EIUSDEM LEONIS AD EPISCOPOS PER CAMPANIAM

LXXV. EIUSDEM LEONIS AD EPISCOPOS PER CAMPANIAM.
I. Ut non omni tempore baptismi, regeneratio detur, sed tantum pascha et pentecosten nisi periculosa
infirmitas oppraesserit [a].
II. De poenitentia fidelium ut confessio eorum non publicetur.
LEO UNIVERSIS EPISCOPIS PER CAMPANIAM SANCTUM [b] te [c] Picenum salutem. Magna
indignatione commoveor et multo dolore contristor quod quosdam ex vobis comperi ita esse apostolice
traditionis oblitos et studio sui erroris intentos, ut preter paschalem festivitatem cui sola pentecosten sollempnitas
comparatur audeant sibi et non aliqua human• infirmitatis necessitate cogente, sed sola indisciplinati arbitrii
libertate usum baptismatis vindicare. Et in natalibus marptirum [d] quorum finis aliter innovandus est, quam
dies dominicae passionis, eo die regenerationis celebrare mysteria. Ac sine ullis spiritalium preparationum
eruditionibus ita rudibus et imperitis tradere sacramentum, ut circa renovandos nihil doctrine ecclesiasticae, nihil
in exorcismis impositionum, nihil ipsa ieiunia quibus vetus homo destruitur operentur, neque in tot ministeriis
salutis human• ulla eius dies habeatur, excepto quia in ipso donum est conditum renascendi.
I.
ADMONEMUS IGITUR ET NON SINE PEriculo status eorum qui hoc faciunt protestamur, ut ab hac
presumptione cessetur, et summam hanc potentissimamque dei gratiam nonnisi in paschali et pentecosten die
desiderantibus et credentibus conferatis. Manente quolibet tempore gravioris necessitatis ac periculorum
consideratione secundum quam oporteat subvenire, ne conditione mortali coartata infirmitas necessaria
liberatione fraudetur. Conservata sicut pr•locuti sumus duarum tantummodo festivitatum reverentia, propter
multa pericula sit cavendum, ne cuiquam aut desperata egritudine aut in hostilitatis incursu, aut in timore
naufragii per sacerdotem domini regeneratio denegetur. Si quis vero post hoc interdictum in eadem fuerit
usurpatione detectus, dignam pertinatiae suae incidet ultionem. Quoniam ostendit se turpe potius lucrum quam
religionis cultum esse testatum. Illam etiam contra apostolicam regulam pr•sumptionem quam nunc per ignaviam
a quibusdam inlicita usurpatione videmus committi, modis omnibus constituimus submoveri.
II. ||fol. 171rb||
DE POENITENTIA SCILICET QUAE ITA A FIDELIBUS postulatus ne de singulorum peccatorum genere
libelli scripta professio publice recitetur, cum reatus conscientiarum sufficiat, solis sacerdotibus indicari
confessionum secreta. Quamvis enim plenitudo fidei videatur esse laudabilis, quae propter dei timorem apud
omnes erubescere non veretur, tamen quia non omnium huiusmodi sunt peccata, ut ea qui poenitentiam poscunt
[e] , non timeant publicare, removeatur tamen improbabilis consuetudo ne multi a poenitentiae remediis
arceantur, dum aut erubescunt aut metuunt, inimicis suis sua facta reserare quibus possunt legum constitutione
percelli. Sufficit enim illa confessio quae primum deo offertur, tum etiam sacerdoti qui pro delictis poenitentium
pr•cator accedat. Tunc enim plures ad poenitentiam poterint provocari, si populi auribus non publicetur
conscientia confitentis. Data II non mar Recime consuł.

443

