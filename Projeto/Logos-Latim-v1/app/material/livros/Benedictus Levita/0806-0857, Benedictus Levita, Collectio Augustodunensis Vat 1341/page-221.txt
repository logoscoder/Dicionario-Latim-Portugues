LXII [o].
Saepe malorum consortia, etiam bonos corrumpunt, quanto magis eos qui ad vitia proni sunt. Nulla igitur ultra
communio sit Hebreis ad fidem christianam translatis cum his qui adhuc in veteri ritu consistunt, ne forte eorum
participio subvertantur. Quicumque igitur amodo ex his qui baptizati sunt infidelium consortia non vitaverint, et
hi christianis donentur, et illi publicis cedibus ||fol. 76vb|| deputentur.
LXIII [p].
Iudei qui christianas mulieres in coniugio habent, ammoneantur ab episcopo civitatis ipsius, ut si cum eis
permanere cupiunt christiani efficiantur. Quod si ammoniti noluerint, separentur. Quia non potest infidelis in eius
permanere coniunctione, quae iam in christianam translata est fidem. Filii autem qui ex talibus nati existunt,
fidem atque conditionem matris sequantur. Similiter et hi qui procreati sunt de infidelibus mulieribus et fidelibus
viris, christianam sequantur religionem non Iudaicam superstitionem.
LXIIII [q].
Non potest erga homines esse fidelis, qui deo extiterit infidelis. Iudei ergo qui dudum christiani effecti sunt et
nunc Christi [r] fidem praevaricati sunt, ad testimonium dicendum admitti non debent, quamvis esse se
christianos adnuntient. Quia sicut in fide Christi suspecti [s] sunt, ita in testimonio humano dubii habentur.
Infirmari ergo oportet eorum testimonium qui in fide falsi docentur, nec eis esse credendum qui veritatis a se
fidem abiecerunt.
LXV [t].
Precipiente domino atque excellentissimo Sisenando [u] rege, id constituit sanctum concilium, ut Iud•i aut hi qui
ex Iud•is sunt officia publica nullatenus appetant, quia sub hac occasione christianis iniuriam faciunt. Ideoque
iudices provintiarum cum sacerdotibus eorum subreptiones fraudulenter relictas suspendant, et officia publica
eos agere non permittant. Si quis autem hoc permiserit, velut in sacrilegum excommunicatio proferatur, et is qui
subpresserit publicis caedibus deputetur [v] .
LXVI [w].
Ex decreto gloriosissimi principis hoc sanctum elegit concilium, ut Iudeis non liceat christianos servos nec
christiana mancipia emere, nec cuiusquam consequi largitatem, nefas est enim, ut membra Christi, serviant
Antichristi ministris. Quod si deinceps servos christianos vel ancillas Iud•i habere praesumpserint, sublati ab
eorum dominatu, libertatem a principe consequantur.
LXVII [x].
Et si illi qui nulla ex rebus suis pauperibus ||fol. 77ra|| Christi distribuunt aeterni iudicis voce in futuro
condempnabuntur, quanto magis hi qui auferunt pauperibus quod non dederunt. Quapropter episcopi qui nihil ex
proprio suo ecclesiae Christi compensaverunt hanc divinam sententiam metuant, et liberos ex familiis ecclesiae
ad condempnationem suam facere non praesumant. Impium est enim ut qui res suas ecclesiae non [y] contulerit,
damnum inferat, et ius ecclesiae alienare contendat. Tales igitur libertos successor episcopus absque aliqua
oppositione ad ius ecclesiae revocabit, quia eos non aequitas sed improbitas absolvit.
LXVIII [z].
Episcopus qui mancipium iuris ecclesiae non retento ecclesiastico patrocinio manumitti desiderat, duo meriti
eiusdem, et peculii coram concilio ecclesiae cui preminet per commutationem subscribentibus sacerdotibus
offerat, ut rata et iusta inveniatur definitio commutantis. Tunc enim liberam manum missionem sine patrocinio
ecclesiae concedere poterit, quia eum quem libertati tradere disponit, iam iuri proprio adquisivit, huiusmodi
autem liberto adversus ecclesiam cuius iuris extitit accusandi vel testificandi denegetur licentia. Quod si
praesumpserit placet ut stante commutatione in servitutem propriae revocetur, quam nocere conatur.
LXVIIII [a].
Consensus totius concilii definivit, ut sacerdotes qui aut res suas ecclesiae relinquunt aut nihil habentes, aliqua
tamen praedia, aut familias ecclesiis suis conquirunt, licebit illis aliquos de familiis eiusdem ecclesiae
manummittere, iuxta rei conlatae modum quem antiqui canones decreverunt. Ita ut cum peculio et posteritate sua
ingenui, sub patrocinio ecclesiae maneant, utilitates iniunctas sibi iuxta quod potuerint prosequentes.
LXX [b].
Liberti ecclesiae quia numquam eorum moritur patrona, a patrocinio eiusdem numquam discedant, nec posteritas
quidem eorum sicut priores canones decreverunt, ac ne libertas eorum in futura prole non pateat, ipsaque
posteritas naturali ingenuitate obnite sese ab ecclesiae ||fol. 77rb|| patrocinio non subtrahat, necesse est ut tam

221

