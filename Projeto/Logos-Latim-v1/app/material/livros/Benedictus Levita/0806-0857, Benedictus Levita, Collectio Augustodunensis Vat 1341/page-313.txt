quorum figuram Moyses et Aaron tenuerunt, illi qui septuaginta discipulorum formam gestant, in quorum
videlicet tipo filii Aaron erant nihil praesumere debent, sicut nec illi quicquam de summi sacerdotii ministerio
attingebant. Nam quod corepiscopi antequam praefato prohiberentur tenore ad formam septuaginta instituti erant,
canon sufficienter manifestat ubi ait: Chorepiscopi quoque ad exemplum et formam septuaginta videntur esse et
reliqua. Nec illud pretereundum nobis videtur quod alibi in canonibus expressum est: Qui in vicis et
possessionibus chorepiscopi nominantur, quamvis manus inpositionem episcoporum perceperint, et ut episcopi
consecrati sunt et reliqua. Nec ab re dictum perpendo quanquam manus inpositionem episcoporum perceperint,
cum episcoporum nomen pluralem in se contineat numerum et apud grammaticos pluralis sit genitivus. Videtur
enim mihi quod tunc non ab uno, sed a pluribus ordinabantur. Quia nullatenus diceret episcoporum, si ab uno
fieret talium ordinatio, cum episcoporum pluraliter dictum sit ordinatio. Cum autem dictum sit corepiscopum,
profecto villanum voluit intellegi episcopum. Et si villanus quid agit in civitate? Cum in uno [f] civitate duo
omnino prohibeantur esse episcopi. Et si in villa et in eo loco ubi antea episcopi non fuerunt, cum et immodica
civitate vel in villa aut castello episcopus fieri prohibeatur, et in omnibus omnino locis ubi antea episcopi non
fuerunt, ne vilescat auctoritas et nomen episcopi fuerint constituti quid rogo erunt? Ecce nec locus cum
ordinatione, nec ordinatio cum loco concordat. Quoniam si per episcoporum manus inpositionem perceperunt, et
ut episcopi sunt consecrati, ubi sunt consecrati, ad villam, quia chore villa est apud Grecos, et qualiter ad villam
si ne in castello aut in modica civitate licet fieri rogo ut promatis. Et si promere non potestis, quia scio per
rationem aut plenam auctoritatem minime potestis, digitum ori inponite et eos omni auctoritate carere non
dubitate. Scilicet quia tria obstant quibus eorum cassatur actio vel institutio. Unum quod ab uno episcopo
ordinari solent, in quo eorum ||fol. 121va|| ordinatio canonibus discordat qui per manus episcoporum eos institui
iubent. Aliud si a pluribus episcopis sunt ordinati et aut in villa aut castello seu in modica civitate, aut omnino
non in eo loco praefixi quo iuste episcopi fieri debent aut dudum non fuerunt, ubi vilescat auctoritas et nomen
episcopi, aut si in civitate cum altero episcopo cum ut praedictum est in una civitate duo non debeant consistere
episcopi. Tertium si absolute fuerint instituti, sicut de quibusdam audivimus quae omnia episcopali omnino
carent auctoritate. Et illud adhuc restat quod eorum ordo non habet in divinis litteris auctoritatem. Quia ut
praefixum est ordines sunt duo tantum primi in ecclesia id est apostolorum et LXX discipulorum. Sane si nec
episcopi sunt quia pro praefatis causis episcopi esse non possunt, nec presbiteros se nominari volunt quia
amplius esse ambiunt, atque plusquam LXX discipuli fecissent ad quorum formam ut paulo superius
praelibavimus, hi antequam prohiberentur a quibusdam stultis, et sua qu•rentibus non qu• Christi Iesu
instituebantur praesumere temptant, et inlicita atque prohibita agere praesumunt, nec hoc se dici volunt quod
sunt. Rogo ut manifeste prodatis quid sint? Quoniam aut aliquid sunt aut nihil. Nam manifeste patet quod
episcopi non sunt. Et si episcopi non sunt et presbiteri esse despiciuntur [g] , quid erunt? Aut aliquid prorsus
erunt aut nihil, quia nihil potest esse, nisi habeat unde sit. Et si non habet unde sit, aut unde originem ducat nec
auctoritatem habet, nec stare rite poterit quia inane est, et ut destruatur et cadat necesse est, quoniam nihil est et
in nihilum reputabitur. Si vero nihil ex his sunt quae superius memoravimus, tunc necesse est ut nihil sint ex his
quae sacerdotibus debentur, et ideo nec in sacerdotali cathalogo habeantur, nisi tantum ut primo
commemoravimus, pro misericordia illis qui humiliter hoc ferre voluerint nec amplius ambierint, et per scriptum
propria manu subter corroboratum idipsum confirmaverint, hoc solummodo concedatur, ut inter sacerdotes
locum habeant, et ministerio prbororu [h] contenti sint, atque mens• domini tantummodo participes existant.
Amplius autem qui ambire voluerint, nec hoc retineat ut sacerdotes sint sed omni ecclesiastico funditus priventur
honore. Quod vero eis non liceat sacerdotes consecrare, nec diaconos aut subdiaconos nec virgines nec altare
erigere nec ungere [i] aut sacrare nec ecclesias dedicare nec chrisma conficere nec chrismate baptizandorum ||
fol. 121vb|| frontes signare, nec publice quidem in missa quenquam paenitentum reconciliare, nec formatas
epistolas mittere nec populum benedicere, nec ante episcopum in baptisterio aut in sacrario introire, nec
praesente episcopo infantem tingere aut signare, nec paenitentem sine praeceptione episcopi sui reconciliare, nec
eo praesente nisi illo iubente sacramentum corporis et sanguinis Christi conficere, nec eo coram posito populum
docere aut salutare, nec plebem exortari qu• omnia solis pontificibus tam ex superioribus quam ex aliis patrum
constitutis atque sacris canonibus edocti estis, et si necesse est quibusdam minus scientibus doceri pleniter et
instrui possunt. Ut per hoc et discretio graduum et dignitatis fastigium summorum pontificum demonstretur.
Similiter et de presbiteris haec habeantur et sine iussu proprii episcopi nil agant. Quia quod est rarum hoc et
pulchrius esse videtur. Et si nomen vilescit pontificum omnis status perturbatur ecclesiae. Triplex itaque in hac
parte reatus est. Quod et prohibita agunt et quod sacrum ministerium talis consortii vilitate polluitur, et
episcoporum quantum [k] ad inlicit• usurpationis temeritatem pertinet iura solvuntur. Quod autem solis apostolis
eorumque successoribus proprii sit officii tradere spiritum sanctum liber actuum apostolorum docet. Presertim
cum nullus ex [l] septuaginta discipulis quorum isti in ecclesia speciem gerunt, legatur donum sancti spiritus per
manus inpositionem ut praedictum est tradidisse. Haec ergo quia omnia carent ratione nullus deinceps usurpet
aut consentiet sacerdotum, qui noluerint a nostro sacerdotali collegio separari. Nec quod a nobis extinguitur et a
predecessoribus nostris ac reliquis ut dictum est totius orbis episcopis iam extinctum est, apud aliquos tenebrosis
seminetur radicibus. Sed qu• male pullulasse noscuntur radicitus evellantur, ne messem dominicam pullulantem
ulla corrumpant zizania. Ita enim fructum uberem domini sacerdotes prestabunt, si ea quae natam segetem

313

