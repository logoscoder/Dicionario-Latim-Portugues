nec satisfactio interdicenda est, nec reconciliatio deneganda. Quia misericordia dei, nec mensuras possumus
ponere, nec tempora definire. De his autem qui acceptam paenitentiam antequam reconcilientur ab hac vita
recesserint, quamquam diversitas praeceptorum de hoc capitulo habeatur illorum tamen nobis sententia [s]
placuit, qui multiplicis numero de huiusmodi humanius decreverunt. Ut et memoria talium in ecclesiis
commendetur, et oblatio pro eorum delicto a presbiteris recipiatur.
XIII. DE SACERDOTIBUS QUI VEXATI CADERE VIDENTUR.
Bene siquidem maiorum regulis definitum est ut d•moniis aliisque passionibus inretitis ministeria sacra tractare
non liceat. Cui pr•cepto consensu rationis adhibito, id communiter definivimus ut nullus de his qui aut in terra
arrepti a demonibus eliduntur aut quolibet modo vexationis incursibus efferuntur, vel sacris audeant ministrare
altaribus vel indiscussi se divinis ingerant sacramentis exceptis illis qui variis corporum incommoditatibus dediti
sine huiusmodi passionibus, in terram adprobantur elisi. Qui tamen et ipsi tamdiu erunt ab officii sui ordine et
loco suspensi, quousque unius anni spatio per discretionem episcopi inveniantur ab incursu daemonum alieni.
XIIII. UT HI QUI DOMINO CANUNT ATQUE SACRIFICANT POST SE SEMPER HABEANT
ADIUTORIA CONSTITUTA.
Ut illud divini oraculi momentis singuli pr•caveant quo scribitur: Ve soli quia cum ceciderit, non habet
sublevantem. Summopere verendum nobis est et cavendum, ne horis illis atque temporibus quibus domino
psallitur, vel sacrificatur, unicuique divinis singulariter offitiis insistenti pernitiosa passio vel corporis quaelibet
valitudo occurrat, quae aut corpus subito subrui faciat aut mentem alienatione vel terrore confundat. Pro
huiusmodi ergo ausibus pr•ecaventes necessarium duximus instituere ut ubi temporis vel loci sive cleri copia
suffragatur, habeat quisquis ille canens deo atque sacrificans, post se vicini solaminis adiutorem, ||fol. 102rb|| ut
si aliquo casu, ille qui offitia impleturus accedit [t] turbatus fuerit, vel ad terram elisus a tergo semper habeat,
qui eius vicem exsequatur intrepidus.
XV. DE INSTITUTIONE CERTI TEMPORIS QUO CONCILIUM AGITUR.
Peractis omnibus quae ad correctionem nostri ordinis in hoc concilio promulgata sunt placuit definire ut paternis
institutionibus obsequentes, omni anno ad peragendam celebritatem [u] concilii in metropolitana sede tempore
quo principis vel metropolitani electio definierit, devotis semper animorum studiis conferamus. Nec quibuslibet
requisitis occasionibus absentemus [v] , sed in pr•parato die quo indictum fuerit adunatis in metropolitana sede
omnibus provintiae pontificibus concilium deo praesule [w] celebretur [x] . Quisquis autem episcoporum
excepta inevitabili [y] causa vel necessitate de peragendo se concilio absentaverit, unius anni metas erit
excommunicatione plectendus. Quod si deinceps absque celebratione [z] concilii anni unius metas transierit,
omnium in commune pontificum Cartaginis provintiae superioris censurae sententiam obnoxius retinebit. Id est
si nulla sibi inpediente principis potestate vel infirmitate aut inevitabili causa sed solius propriae voluntatis libitu
sese ad celebrandum [a] concilium non collegerit.
XVI. DE RELATIONE GRATIARUM PRO CONSUMMATIONE CONCILII.
His igitur constitutionibus nostris quas necessario gerendas credidimus, finalem manus nostrae subscriptionem
adiecimus. Immortali deo nostro et domino gloriam et honorem reddentes qui nos de conventu alternae visionis
laetos efficit, qui os nostrum in confessione laudis suae aperuit qui etiam decreta huius nostri concilii honesto
complevit. Post haec religioso domino et amabili principi nostro Vvambani reg, gratiarum actiones persolvimus
cuius etiam studio adgregati sumus, qui ecclesiasticae disciplinae nostris saeculis novis reparator occurrens
omissos conciliorum ordines, non solum restaurare intendit, sed etiam annuis recursibus caelebrandos instituit, ut
alternam morum correctionem annuo tempore alacriter concurrentes, iuxta prophet• vaticinium quod in nobis
defractum est [b] , alligetur et quod abiectum est reducatur. Det ergo eidem principi ||fol. 102va|| dominus pro
huius sacrae sollicitudinis voto et cursum praesentis vitae in pace transire, et post diuturna tempora ad se in pace
remissis iniquitatibus pervenire. Qualiter et ille felicia tempora ducata, et felix cum omnibus quibus principatur
ad Christum sine confusione perveniat. Ut quia per eum corona nostri ordinis in melius restauratur, coronam
futuri regni capiat ex hoc in regione vivorum, regnans cum Christo in saecula saeculorum. Amen.
Interfuerunt huic concilio pontifices decem [c] et septem. Ego Quiricus urbis regiae metropolitanus episcopus
haec gesta sinodica a nobis definita subscripsi. Similiter et alii episcopi subscripserunt id est numero XVI.

264

