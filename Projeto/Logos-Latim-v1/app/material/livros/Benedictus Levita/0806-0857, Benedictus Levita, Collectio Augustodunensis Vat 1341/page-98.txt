absidam manus ei imponatur.
XXXIII.
Ut virgines sacrae si a parentibus a quibus custodiebantur private fuerint, episcopi providentia vel presbiteri ubi
episcopus absens est, in monasterio virginum vel gravioribus feminis commendentur, ut simul habitantes
invicem se custodiant, ne passim vagantes ecclesiae l•dant opinionem.
XXXIIII.
Ut egrotantes si pro se respondere non possunt, cum voluntatis eorum testimonium sui dixerint baptizentur [t] .
Similiter et de paenitentibus agendum est.
XXXV.
Ut scenicis atque istrionibus ceterisque huiusmodi personis, vel apostaticis conversis vel reversis ad deum, gratia
vel conciliatio non negetur.
XXXVI.
Ut presbiter inconsulto episcopo virgines non consecret, crysma vero numquam conficiat.
XXXVII.
Ut clerici in aliena civitate non inmorentur, nisi causas eorum iustas episcopi loci vel presbiteri locorum
perviderint.
XXXVIII.
Illud autem suggerimus mandatum nobis quod etiam in Capuensi plenaria synodo videtur statutum, ut non liceat
fieri rebaptizationes reordinationes vel translationes episcoporum. Nam Crisconius Villaregiensis episcopus,
plebe sua derelicta, Tuburniensem invasit ecclesiam, et usque hodie commonitus, secundum quod statutum
fuerat relinquere eandem quam invaserat plebem contempsit adversus statuta quae pronuntiata fuerant.
Confirmata quidem audivimus, sed petimus secundum quod nobis mandatum est ut dignemini dare fiduciam quo
necessitate ipsa cogente liberum nobis sit rectorem provintiae secundum statuta gloriosissimorum principum
adversus illum adire. Ut qui miti ammonitioni sanctitatis vestrae adquiescere noluit et emendare inlicitum,
auctoritate iudiciaria protinus excludatur. Aurelius episcopus dixit: Servata forma [u] disciplinae non
exaestimabitur [v] appetitus, si vestra caritate modeste conventus recedere detractaverit, cum fuerit suo
contemptu et contumatia faciente etiam auctoritate iudiciaria conventus.
XXXVIIII.
Honoratus et Urbanus episcopi dixerunt: Et illud nobis manda||fol. 33rb||tum est ut quia proxime fratres nostri
Numidiae duo episcopi ordinare praesumpserunt pontificem, non nisi a duodecim censeatis episcoporum
caelebrari ordinationes. Aurelius episcopus dixit: Forma antiqua servabitur, ut non minus quam tres sufficiant,
qui fuerint a metropolitano directi ad episcopum ordinandum, propterea quia in Tripoli forte et Arguze
interiacere videntur barbar• gentes. Nam Tripoli ut asseritur episcopi sunt quinque tantummodo et possunt forte
de ipso numero vel duo necessitate aliqua occupari. Difficile est enim, ut de quolibet numero omnes possint
occurrere. Numquid debet hoc ipsum inpedimento esse ecclesiastic• utilitati? Nam et in ecclesia ad quam dignata
est sanctitas vestra convenire, crebro ac p•ne per diem dominicam ordinandos habemus. Numquid nam
frequenter potero duodecim vel decem vel non multo minus advocare episcopos? Sed facile est mihi duos
adiungere me• parvitati vicinos. Quapropter cernit mecum caritas vestra hoc ipsum observari non posse.
XL.
Et illud est statuendum ut quando ad eligendum episcopum convenerimus, si qua contradictio fuerit oborta quia
talia facta sunt apud nos non praesumant ad purgandum eum qui ordinandus est tres iam, sed postulentur ad
numerum supradictorum duo vel tres, et in eadem plebe cui ordinandus est discutiantur, primo person• cui
contradicentium [w] postremo illa etiam quae obiciuntur pertractentur. Et cum purgatus fuerit sub conspectu
publico ita demum ordinetur. Si hoc cum vestrae sanctitatis animo concordat roboretur vestrae dignitatis
responsione. Ab universis episcopis dictum est: Satis placet.
XLI.
Honoratus et Urbanus episcopi dixerunt: Quoniam de concilio quaedam tractata noscuntur, adicimus etiam de die
pasch• nobis esse mandatum ut de ecclesia semper Cartaginensi sicuti praedictum est instruamur, et non sub
angusto temporis spatio. Aurelius episcopus dixit: Si sanctitati vestrae videtur quoniam nos spopondisse iam
superius meminimus ut singulis quibusque annis ad tractandum conveniamus, et cum convenerimus in unum
tunc divulgabitur sanctus paschae dies per legatos qui adfuerint concilio. Honoratus et Urbanus episcopi

98

