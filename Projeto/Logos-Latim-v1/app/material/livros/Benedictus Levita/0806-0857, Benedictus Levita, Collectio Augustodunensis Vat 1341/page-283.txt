Placuit, ut postquam omnia in concilio sacerdotum fuerint ordinati illud omnimodis observetur, ut
superventurum ipsius anni pascha quo kalendarum die vel quota luna debet suscipi, a metropolitano episcopo
nuntietur, quod ceteri episcopi vel reliquus clerus breviculo subnotantes, unusquisque in sua ecclesia adveniente
natalis domini die adstante populo post lectionem evangelicam nuntiet, in cuius principio convenientes in unum
vicinae ecclesiae per triduum cum psalmis per sanctorum basilicas ambulantes, c•lebrent laetanias [t] . Tertia [u]
autem die caelebratis hora nona sive decima missis, demisso populo praecipiant quadragesimae servare ieiuniis,
et mediante quadragesima ex diebus viginti baptizandos infantes ad exorcismi purgationem offerre.
X.
Placuit ut quia per stultitiam praesumpti nuper erroris aut certe ex veteris priscillian• adhuc heresis fetore
corrupto cognovimus, quosdam presbiteros in huius pr•sumptionis audatia retineri, ut missas mortuorum ||fol.
111rb|| etiam post acceptum merum, vel oblationes ausi sunt consecrare. Ideoque hoc praefix• evidentis sententi•
admonitione servetur, ut si quis presbiter post hoc edictum nostrum amplius in hac vesania fuerit deprehensus,
hoc est nec ieiunus, sed quocumque cibo praesumpto oblationem consecraverit in altari, continuo ab offitio suo
privatus a proprio deponatur episcopo. His ita gestis placuit omnibus pro confirmanda horum observantia
unumquemque propria manu subscribere. Eo placitorum facto, ut si quis eorum capitulorum terminum
transgressus ad inordinatas consuetudines reverti voluerit totius concilii excommunicatione correptus,
verissimam sibi de sui ordinis inclinatione noverit inminere sententiam.
Martinus Bracarensis metropolitan• eclesie episcopus, his gestis subscripsit [v] . Remisol Bisensis eclesi•
episcopus, his gestis subscr. Lucentius Columbrigensis eclesiae episcopus, his gestis subscripsit. Adorice Getane
eclesiae episcopus, his gestis suscr. Sardinarius Lamicensis eclesiae episcopus, his gestis subscripsi. Viator
Magnetensis eclesiae episcopus, his gestis subscripsi.
ITEM EX SYNODO LICENSI.
Nitigis Lucensis [w] metropolitanus episcopus eclesi•, his gestis ss. Andreas Heresis eclesiae episcopus, his
gestis subscr. Vvitimer Auriensis eclesiae episcopus, his gestis subs. Anila Tudens [x] eclesie episcopus, his
gestis subs. Pulemius Asturicensis eclesiae episcopus, his gestis subs. Mayloc, Brittinorum eclesiae episcopus,
his gestis subscripsi.

283

