7.47 ITEM INNOCENTII PAPAE AD RUFUSUM ET GERONTIUM ET CETERIS PER
MACEDONIAM EPISCOPIS CONSTITUTIS

XIII. ITEM INNOCENTII PAPAE AD RUFUSUM [a] ET GERONTIUM, ET CETERIS PER
MACEDONIAM EPISCOPIS CONSTITUTIS, DE BUBALIO ET TAURIANO DAMNATIS A
PROVINTIALIBUS
EPISCOPIS,
QUORUM
SENTENTIAM
SEDES
APOSTOLICA
RETRACTATIONE CURAVIT.
Innocentius, Rufo, Gerontio, Sofronio, Flaviano, Macedonio, Prosdotio, et Oristeo episcopis, per Macedoniam
constitutis. Mora coepiscoporum nostrorum Maximiani et Eumenii vel potius importunitas temporum, fecit ut
vos iteraretis de Bubalio et Tauriano qu•rimoniam, et nos iterum in homines ditissimos insurgeremus, sed ut
possum paucioribus verbis malorum tantorum imitabor compendium, et strictim qu• in volumine litterarum
vestrarum conspexerim retractabo. Grave non oportuit videri piissimis mentibus vestris, cuiuscumque retractari
iuditium. Quia veritas exagitata saepius, ||fol. 149vb|| magis splendescit in luce, et pernities revocata in iuditium
gravius et sine poenitentia condempnatur. Nam fructus divinus est iustitiam s•pius recenseri fratres karissimi.
Verum illud video movisse animos vestros, quod in multis Bubalius saepe fallatiis depraehensus obiecerit
exemplaria fictarum quasi a nobis litterarum, cum pro consuetudine hominis nihil quod proferret iam fide
dignissimum videretur. Sed sileatur omne iam de tali negotio murmur, et convicti diaboli ipsi anhelitus
comprimantur. Subiuncximus autem his priores litteras quas per memoratos episcopos miseramus, quibus ita
plenaria sententia nostrorum sensuum designata est, ut dum relegeritis, nihil ambiguum, nihil requirendum in hac
causa de cetero repetatis. Hanc autem paginulam [b] nostram sollicitius credentibus sibi episcopis relegendam
mitte, ut sciant plenissime quid sit de Bubalio et Tauriano, ceterisque provintiarum ut servent qui digni
ammonitione sunt, cavere a talibus ne talibus [c] sortiantur.

381

