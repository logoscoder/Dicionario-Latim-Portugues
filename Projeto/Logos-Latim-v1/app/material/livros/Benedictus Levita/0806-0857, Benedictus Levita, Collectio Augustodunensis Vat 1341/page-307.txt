7.5

ITEM EPISTOLA STEPHANI ARCHIEPICOPI AD DAMASUM PAPAM

I. ITEM EPISTOLA STEPHANI ARCHIEPICOPI, ET TRIUM CONCILIORUM AD DAMASUM
PAPAM QUOD EPISCOPORUM ET SUMMORUM NEGOCIORUM ECCLESIASTICORUM
CAUSAE, SEMPER AD SEDEM APOSTOLICAM SINT REFEREND•.
DOMINO BEATISSIMO ET APOStolico culmine sublimato sancto patri patrum Damaso pap• et summo
omnium pr•sulum pontifici, Stephanus archiepiscopus concilii Mauritani• et universi episcopi de tribus conciliis
Africane provinciae. Notum vestr• facimus beatitudini, quod quidam fratres in confinio nobis positi, quosdam
fratres nostros venerabiles videlicet episcopos vobis inconsultis, a proprio deicere moliuntur gradu, ||fol. 118ra||
cum vestr• sedi episcoporum iudicia, et summorum finem ecclesiasticorum negotiorum, in honore beatissimi
Petri patrum decreta omnium cunctam reservavere sententiam inquirendi reverentia de dei rebus quas omni cura
et sollicitudine observare debemus. Maxime vero debent ab ipso praesulum examinari vertice apostolico. Cuius
vetusta sollicitudo est, tam mala damnare quam relevare laudanda. Antiquis enim regulis censitum est, ut
quicquid horum quamvis in remotis vel in longinquo positis ageretur provintiis, non prius tractandum vel
accipiendum sit, nisi ad notitiam alm• sedis vestr• fuisset deductum, ut eius auctoritate iuxta quod fuisset
pronuntiatum firmaretur, et reliqua multotiens talia et his similia qu• super his constituta [a] sunt. Quibus si
inlicite factum est, ut semper vestr• sedi consuetudo fuit, festinanter occurrite, et pro his viriliter ut pater pro
filiis certantes state, sicut bene ad Iesum filii Sirach, dictum est usque ad mortem certa pro veritate et semper
dominus deus tuus pugnabit pro te. Accipere enim personam impii non est bonum ut declines a veritate iudicii.
Sin minus inlicita sunt h•c, pateat nobis talis omnibus licentia beatissime pater, aut si liceat hos vel aliquos etiam
minorum graduum clericos, nisi canonice tempore legitimo vocatos, aut sine legitimis accusatoribus aut absque
veris et innocentibus testibus vel nisi manifeste canonice convictos, aut sponte confessos, vel a suis sedibus
eiectos, aut suis rebus expoliatos, vocare ad synodum vel dampnare, quia legimus eos non posse canonic• ad
synodum, ante suam diu tenendam et gubernandam viribus scilicet pleniter resumptis restitutionem, suisque
omnibus sibi legaliter restitutis integerrime vocari, aut inveniant [b] ad synodum, nisi sponte voluerim [c]
imperare. Deus igitur creator omnium conservet longevum apostolatum vestrum ad stabilitatem sanctarum
•ccl•siarum, et ortodox• fidei, vosque pastorem bonum qui spiritalibus ovibus vestram ponitis animam, atque
baculo pastorali lupos rapaces expellitis, omnibusque oppressis auxilium feritis [d] . Quod et istis atque omnibus
vos semper facere optamus sanctissime papa. Subscriptio et alia manu: Ora pro nobis carissime pater.

307

