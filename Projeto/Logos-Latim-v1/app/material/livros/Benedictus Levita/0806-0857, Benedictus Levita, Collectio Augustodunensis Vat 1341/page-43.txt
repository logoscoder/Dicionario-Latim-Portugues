sunt, sive versantur. Sensus autem in hac sententia, duplex esse potest, qui ex subiectis conicitur. Aut de his qui
cum pecoribus coitu mixti sunt, aut more pecorum incesta cum propinquis sanguinum, commiscuerunt. Quotquot
igitur ante vicesimum aetatis suae annum, tale crimen admiserint, quindecim annis in paenitentia exactis, orationi
tantum incipiant communicare. Et quinquennium alterum, in communione orationis solius perdurantes, post
vicesimum cum oblatione ad communionem suscipiantur. Discutiatur [p] autem et vita eorum qualis fuerit
tempore poenitentiae, et iuxta hanc humanitatem consequantur. Quod si qui perseverantius abusi sunt hoc
crimine, prolixius tempus, id est viginti annorum paenitentiam suscipiant. Qui vero exacta, viginti annorum
aetate et uxores habentes, in hoc crimine inciderint, post viginti et quinque annos paenitentia acta, ad
communionem orationum admittantur. In qua cum communione orationum altero quinquennio perdurantes,
plenam communionem cum oratione recipiantur. Quod si aliqui et uxores habentes, et excedentes
quinquagesimum aetatis suae annum in hoc prolapsi sunt scelere, ad exitum vitae tantum communionem
mereantur.

XVII. DE HIS QUI SICUT MUTA ANIMALIA VIXERUNT.
Hos eosdem sane non solum leprosos crimine huiuscemodi factos, sed et alios isto suo morbo replentes, placuit
inter eos orare, qui tempestate iactantur, qui a [q] nobis energumini intelleguntur.

XVIII. ||fol. 12rb|| DE EPISCOPIS QUI ORDINATI NON SUSCIPIUNTUR.
Si qui episcopi suscepti non sunt a sua diocesi in qua fuerant denominati, compellantur ad eandem iudicis edicto
redire. Quod si voluerint alias ecclesias occupare, et vim facere aliis episcopis, quos ibi invenerint, seditiones
excitando adversus eos, hos segregare oportet. Quod si volunt in presbiterio in ecclesia ubi prius fuerant,
tamquam presbiteri residere, non repellantur a propria dignitate. Quod si etiam ibi seditiones concitare probantur
episcopis ibidem constitutis, segregari eos necesse est, et nihilominus presbiterii dignitate privari.
XVIIII. DE HIS QUI VIRGITATEM [r] PROFITENTUR.
Quotquot virginitatem pollicitam praevaricatae sunt, professione contempta, inter digamos, id est qui ad
secundas nuptias transierunt haberi debebunt. Virgines autem puellas quae tamquam sorores cum nonnullis viris
habitare volunt, ab eorum consortio prohibemus.
XX. DE ADULTERIS.
Si quis adulterium commiserit, septem annis in poenitentia completis, perfectioni reddatur, secundum pristinos
gradus.

XXI. DE MULIERIBUS QUAE FORNICATAE PARTUS SUOS NECANT.
De mulieribus quae fornicantur et partus suos necant, sed et de his quae agunt secum ut utero conceptos
excutiant, antiqua quidem definitio usque ad exitum vitae eas ab ecclesia removet. Humanius autem nunc
definimus, ut eis decem annorum tempus poenitentiae tribuatur.

XXII. DE HIS QUI VOLENTES HOMICIDIUM FECERINT.
Qui voluntariae homicidium fecerint, ad poenitentiam quidem iugiter se summittant. Circa exitum autem vitae,
communione digni habeantur.

XXIII. DE HIS QUI NOLENTES HOMICIDIUM FECERINT.
Eos vero qui non voluntate, sed casu homicidium fecerint, prior quidem regula post septem tantum annorum
poenitentiam, communioni sociavit, secundum gradus constitutos. Haec [s] vero humanior definitio, quinquennii
tempus tribuit.

XXIIII. DE HIS QUI MORE GENTILIUM VIVUNT.
Qui auguria vel auspicia sive somnia vel divinationes quaslibet secundum morem gentilium observant, ||fol.
12va|| aut in domos [t] suas huiusmodi homines introducunt in exquirendis aliquibus arte malefica aut domus
lustrant, confessi quinquennio poenitentiam agant, secundum antiquas regulas constitutas.

XXV. DE EO QUI SOROREM SPONS• SU• VICIAVIT.
Si quis sponsam habens, sorori eius forsitan intulerit vicium, eique inh•serit tamquam suae et sibi expetendam
esse coniunctionem, hanc autem deceptam, postea uxorem duxerit disponsatam, illa vero qu• [u] vicium passa
est, si forte necem sibi intulerit, omnes hi qui huiusmodi [v] facti sunt conscii, decem annis in poenitentiam
redigantur, secundum canones constitutos.

43

