distinctio, ut diversis partibus divers• praesideant potestates, et creatura quam ad imaginem suam deus fecit in
tanta sit obligatione siderum, in quanta est connexione membrorum. Merito patres nostri sub quorum temporibus
heresis h•c nefanda prorupit, per totum mundum instanter egerunt ut impius furor ab universa ecclesia pelleretur.
Quando etiam mundi principes ita hanc sacrilegam amentiam detestati sunt, ut auctorem eius cum plerisque
discipulis legum publicarum ense prosternerent. Videbant enim omnem curam honestatis auferri, omnemque
coniugiorum copulam solvi, simulque divinum ius humanumque subverti, si huiusmodi hominibus usquam
vivere cum tali professione licuisset. Profuit diu ista districtio ecclesiastic• lenitati, quae et si sacerdotali contenta
iuditio cruentas refugit ultiones quaerere, tamen christianorum principum constitutionibus adiuvatur, dum ad
speratum nonnumquam recurrunt remedium qui timent corporale supplicium. Ex quo autem multas provintias
hostilis occupavit inruptio, et exsecutiones legum tempestates interclusere bellorum, ex quo in sacerdotes dei
difficilis commeatus et rari esse coeperunt conventus, invenit ob publicam perturbationem secreta perfidia
libertatem, et ad multarum gentium [k] subversionem his malis est incitata, quibus debuit esse correcta. Quae
vero illic aut quanta pars plebium pestis huius aliena est, ubi sicut dilectio tua indicat loetali morbo etiam
quorundam sacerdotum corda corrupta sunt, et per quos opprimenda falsitas et defendenda veritas credebatur,
per ipsos doctrin• priscillian• evangelium [l] subditur [m] , ut ad profanos sensus piaetate [n] sanctorum
voluminum depravata, sub nominibus prophetarum et apostolorum non hoc praedicetur quod spiritus sanctus
docuit, sed quod diaboli minister inseruit. ||fol. 138va|| Quia ergo dilectio tua fideli quantum potuit diligentia
dampnatas olim opiniones XVI capitulis comprehendit, nos quoque strictim omnia retractemus, ne aliquid harum
blasphemiarum aut tolerabile videatur aut dubium.
I.
PRIMO ITAQUE CAPITULO DEMONSTRATUR quam impie sentiant de trinitate divina, quae patris et filii et
spiritus sancti una atque eadem nunc pater, nunc filius nunc spiritus sanctus nominetur. Nec alius sit qui genuit,
alius qui genitus est aut qui de utroque processit. Sed singularis unitas in tribus quidem vocabulis, et non in
tribus sit accipienda personis. Quod blasphemi• genus de Sabellii opinione sumpserunt, cuius discipuli etiam
patripassiani non immerito nuncupantur [o] . Quia si ipse est filius qui et pater crux filii patris est passio. Et
quicquid in forma servi filius patri oboediendo sustinuit, totum in se pater ipse suscepit. Quod catholic• fidei sine
ambiguitate contrarium est, quae trinitatem deitatis sic omousion confitetur, ut patrem et filium et spiritum
sanctum sine confusione indivisos sine tempore sempiternos sine differentia aequales. Quia unitatem in trinitate,
non eadem persona sed eadem implet essentia.
II.
IN SECUNDO CAPITULO, OSTENDITUR INEPtum vanumque commentum de processionibus quarundam
virtutum ex deo, quas habere coeperit et quas essentia sui ipse praecesserit. In quo arrianorum quoque
suffragantur errori dicentium, quod pater et filio prior sit, quia fuerit aliquando sine filio, et tunc pater esse
c•perit quando filium generarit. Sed sicut illos ecclesia catholica detestatur, ita et istos qui putant vel quam deo id
quod eiusdem est essenti• defuisse. Quem sicut mutabilem, ita et proficientem dicere nefas est. Quam enim
mutatur quod minuitur, tam mutatur etiam quod augetur.
III.
TERTIO VERO CAPITULI SERMONE ADSIGnat [p] . Quod idem impii adserunt ideo unigenitum dici filium
dei quia solus sit natus ex virgine. Quod utique non auderent dicere, nisi Pauli Samosateni et Fotini virus
hausissent, qui dixerunt dominum nostrum Iesum Christum antequam nasceretur ex virgine Maria non fuisse. Si
autem aliud isti de suo sensu intellegi volunt, neque principium de matre dant Christo, adserant necesse est unum
esse filium dei. Sed alius quoque ex uno patre genitus quorum hic unus sit natus ex femina, et ob hoc appelletur
unigenitus. ||fol. 138vb|| Quia hanc nascendi conditionem alius filiorum dei nemo susceperit. Quocumque
versum igitur se contulerint in magn• tendunt impietatis abruptum, si Christum dominum nostrum vel ex matre
volunt habere principium, vel patris dei unigenitum diffitentur, cum et de matre is natus sit qui erat deus verbum,
et de patre nemo sit genitus preter verbum.
IIII.
Quarto autem capitulo continetur quod natalem Christi secundum susceptionem veri hominis quod catholica
ecclesia veneratur, quia verbum caro factum est et habitavit in nobis, non vere isti honorent sed honorare se
simulant. Ieiunantes eodem die sicut et die dominico, qui est dies resurrectionis Christi. Quod utique ideo faciunt
quia Christum dominum in vera hominis natura natum esse non credunt, sed per quandam inlusionem ostentatam
videri volunt quasi vera non fuerit. Sequentes dogmata Cerdonis atque Martionis, et cognatis suis manicheis per
omnia consonantes. Quia sicut in nostro examine detecti atque convicti sunt dominicum diem quem nobis
salvatoris nostri resurrectio consecravit exigunt in merore, ieiuniis solis ut proditum est reverenti• hanc
continentiam devoventes, ut per omnia sint nostr• fidei unitate discordes. Et dies qui a nobis in l•titia habetur, ab
illis in afflictione ducatur. Unde dignum est ut inimici crucis et resurrectionis Christi talem excipiant sententiam,

347

