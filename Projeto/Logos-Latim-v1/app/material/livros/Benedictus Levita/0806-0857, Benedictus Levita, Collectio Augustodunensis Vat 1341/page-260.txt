est proprium [a] filii, non quod commune trinitati. Quae forma illi ad unitatem person• coaptata est, ut filius dei
et filius hominis unus sit Christus. Item idem Christus, in his duabus naturis, tribus extat substantiis. Verbi quod
ad solius dei essentiam referendum est, corporis et anim• quod ad verum hominem pertinet. Habet igitur in se
geminam substantiam, divinitatis suae, et humanitatis nostr•, hic tamen per hoc quod de deo patre ||fol. 99va||
sine initio prodiit natus tantum. Nam neque factus neque predestinatus accipitur. Per hoc tamen quod de Maria
virgine factus est, et natus et factus et praedestinatus esse credendus est. Ambae tamen ill• generationes mirabiles
quia [b] et de patre ante s•cula sine matre est genitus, et in fine saeculorum, de matre sine patre est generatus.
Qui tamen secundum quod homo creatus est [c] Mariae matris est filius. Item per hoc quod deus est aequalis
patris, per hoc quod homo minor est patre. Item et maior et minor se ipso esse credendus est. In forma enim dei
etiam ipse filius se ipso maior est. Propter humanitatem adsumptam. Quia divinitas maior est. In forma autem
servi se ipso minor est, id est humanitate, quae minor divinitate accipitur. Nam sicut per adsumptam carnem
tantum a patre sed se ipso minor accipitur, ita secundum divinitatem quae •qualis est patri, et ipse et pater maior
est homine, quem sola filii persona assumpsit. Item in eo quod qu•ritur utrum possit filius sic aequalis et minor
esse spiritui sancto, sicut nunc aequalis est nunc minor patre creditur esse. Respondemus secundum formam dei
aequalis est et patri et spiritui sancto. Secundum formam servi minor est et a patre et ab spiritu sancto, quia nec
spiritus sanctus nec deus pater. Sed sola filii persona suscepit carnem, per quam minor esse creditur illis duabus
personis. Item hic filius a deo patre et sancto spiritu inseparabiliter discretus creditur esse persona, ab homine
autem adsumpto natura, item cum homine unus exstat persona, cum patre vero et spiritu sancto natura [d]
divinitatis suae, filius tamen non solum a patre sed ab spiritu sancto, missus esse credendus est, in eo quod per
[e] prophetam dicitur: Et nunc dominus misit me et spiritus eius. A se ipso quoque missus accipitur, pro eo quod
inseparabilis non solum voluntatis, sed operatio totius trinitatis agnoscitur. Hinc enim qui ante saecula unigenitus
est vocatus, temporaliter primogenitus [f] , propter adsumpt• carnis, in qua suscepit hominis formam iuxta
evangelicam veritatem. Sine peccato mortuus creditur, qui solus pro nobis passionem ipsam tamen salva
divinitate sua pro delictis nostris sustinuit, mortique adiudicatus, et cruci, veram carnis mortem excepit [g] .
Tertio quoque die virtute propria suscitatus, a sepulcro [h] surrexit. Hoc ergo exemplo capitis nostri confitemur
vera fide resurrectionem carnis omnium mortuorum. Nec in aere vel qualibet alia carne, ut quidam delirantes
surrecturos nos credunt sed in ista qua vivimus consistimus et movemur [i] . Peracto huius sanctae resurrectionis
exemplo, dum dominus noster atque salvator paternam ascendendo sedem repetiit, de qua numquam per divi||fol.
99vb||nitatem discessit. Illic ad dexteram patris sedens, expectatur in fine saeculorum, iudex omnium vivorum et
mortuorum. Inde cum sanctis omnibus veniet ad ferendum iudicium, reddere unicuique mercedis propriae
debitum, prout quisque gesserit in corpore positus sive bonum sive malum. Ecclesiam sane catholicam praetio
sui sanguinis comparatam, cum eo credimus in perpetuum regnaturam. Intra cuius gremium constituti, unum
baptisma credimus et confitemur remissionem omnium peccatorum. Sub qua fide et resurrectionem mortuorum
veraciter credimus et futuri saeculi gaudia et expectamus.
Hoc tantum [k] orandum nobis est [l] et petendum, ut cum peracto finitoque iudicio tradiderit filius regnum deo
patri, participes nos [m] efficiat regni sui, ut per hanc fidem qua illi inh•simus cum illo sine fine regnemus.
Haec est confessionis nostr• fides exposita per quam omnium hereticorum dogma perimitur, per quam fidelium
corda mundantur, per quam etiam ad deum gloriosae acceditur.
Cuius sacrosancto sapore sub triduano ieiunio continua relationum conlatione rorantes ad ea quae subnexa sunt,
sequenti die decernanda transivimus.
NE [n] TUMULTU CONCILIUM AGITETUR.
In loco benedictionis consedentes domini sacerdotes, nullis debent aut indiscretis vocibus prestrepere aut
quibuslibet [o] tumultibus perturbari. Nullis etiam vanis fabulis vel risibus agi, et quod est deterius obstinatis
disceptationibus tumultuosas voces effundere. Si quis enim ut apostolus ait, putat se religiosum esse, non
refrenans linguam suam sed seducens cor suum, huius vana est religio. Cultum enim suum iustitia perdit, quando
silentia iudicii obstrepentium turba confundit dicente propheta: Erit cultus iustitiae silentium. Debet ergo
quicquid aut consedentium consultationibus agitur, aut a causantium part• [p] praeponitur. Sic mitissima
verborum relatione proferri, ut ne contentiosis vocibus sensus audientium turbent, nec iudicium vigorem de
tumultu enervent. Quicumque ergo in conventu concilii haec qu• praemissa sunt violanda [q] crediderit, et
contra haec interdicta aut tumultu aut contumeliis vel risibus concilium perturbaverit iuxta divinae legis edictum
quo [r] precipitur: Eice derisorem et exibit cum eo iurgium [s] . Cum omni dedecore ||fol. 100ra|| de confessione
abstractus a communi coetu secedat et trium dierum excommunicationis sententiam perferat.
II. QUOD NON DEBEAT METROPOLITANUS A CONFINITIMORUM INSTRUCTIONE CESSARE.
Quantum quis praecelsi culminis optinet locum, tantum necesse est praecedat [t] certe gratia meritorum, ut in eo
quod presidet singulis, singulariter ornet eminentia sanctitatis, habens et in ore gladium veritatis, et in opere
efficientiam [u] luminis, et iuxta Paulum potens sit exhortari in doctrina sana, et contradicentes revincere. Nos

260

