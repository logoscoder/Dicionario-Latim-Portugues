honore privandum. Ille vero qui ordinaverit, auctoritatem se in ordinationibus vel in conciliis minime
retinendam. Non solum autem circa memoratos episcopos, haec sententia praevalebit, sed circa omnes qui simili
errore decepti, ordinationes huiusmodi perpetrarunt.
III.
De Palladio autem laico qui Spano presbitero non leve crimen intenderat, inter quos episcopus Triferius eiusdem
criminis causas se cognovisse testatus est. Id concilii decrevit auctoritas, ut idem Palladius in eadem sententia
maneret, qua cognitionis tempore a Triferio fuerat sacerdote multatus, hoc ei humanitate reservato concilii, ut
ipse Triferius in potestate habeat quando ei voluerit relaxare.
IIII.
Statuit quoque de Exsuperatio presbitero sancta synodus qui in iniuriam sancti episcopi sui Triferii gravia et
multa consenserat et frequentibus eum contumeliis provocaverat, ita ut nonnulla fecerit contra ecclesiasticam
disciplinam propter quam causam ab eo fuerat dominica communione privatus, ut in eius sit arbitrio restitutio
ipsius, in cuius potestate fuit eius abiectio. Hoc est ut quando vel idem Exsuperatius [q] satisfecerit, vel episcopo
Triferio visum fuerit, tunc gratiam communionis accipiat.
V.
Illud decrevit praeterea sancta synodus, ut quoniam legatos episcopi Galliarum qui Felici communicant
destinarunt, ut si quis ab eius communione se voluerit sequestrare in sanct• pacis consortium suscipiatur, iuxta
litteras venerabilis memoriae Ambrosii episcopi, vel Roman•e ecclesiae sacerdotis dudum latas quae in concilio
legatis praesentibus recitat• sunt.

VI. ||fol. 48rb||
Nec illud praetermittendum fuit quod synodi sententia definitum est, ut clericum alterius secundum statuta
canonum nemo suscipiat, neque suae ecclesiae in alio gradu audeat ordinare, neque abiectum recipiat in
communionem.
VII.
Hi autem qui contra interdictum sunt ordinati vel in ministerio filios genuerunt ne ad maiores gradus ordinum
permittantur synodi decrevit auctoritas. Incolumes vos dominus noster •vo longissimo conservare dignetur
domini fratres dilectissimi.

144

