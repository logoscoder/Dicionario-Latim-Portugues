condolere, uno dum per [i] superbiam reluctantis auctor contemnitur libertatis altero dum libertas superbientis in
conditione relabi cogitur servitutis. Adeo cum iam pr•teritis patrum regulis mult• super hoc divers• constitutionis
emanaverint sanctiones, tamen quoddam ad plenitudinem rei aptum conspeximus adhuc innectere
complementum. Igitur sicut legum reverenda sanctio censuit, ita servari totius generis nobilitas debet ut in nullo
aliena commixtio maculet, quod generositas propria decoravit. Unde cunctis ecclesiarum libertis tam viris quam
feminis eorumqu• propagini interdicitur iudicio generali, ne deinceps causa conubii aut Romanis ingenuis
copulentur aut Gothis. Quod si hoc factum quandoque patuerit permixtione tali genita proles, numquam
merebitur ius debite dignitatis, nec eclesi• umquam carebit ||fol. 95va|| obsequiis cuius benefitio donum meruisse
noscitur libertatis.
XIIII. QUOD SI LIBERTI ECLESIAE AD EAM REVERTI NOLUERINT, OMNIS EORUM RESCULA
IURI APPLICETUR AD ECCLESIAM.
Si contingat quemcumque de libertis eclesiae eorumque prosapie contra primevas moderantesque patrum regulas
aut Gothis aut Romanis ingenuis copulari, tam illis quam eorum stirpi non licebit ab [k] eclesi• patrocinio
evagari, sed aut ad debita obsequia reverti cogendi sunt, aut si redire noluerint, qu•̨cumque vel parentes eorum,
vel ipsi ab eclesia sunt adepti, vel in eius patrocinio visi sunt conquesisse insistente pontifice in ditionem propri•
reducantur eclesiae.
XV. DE OBSEQUIO ET DISCIPLINA LIBERTORUM ECCLESIAE.
Ecclesiae liberti [l] eorumque progenies eidem basilic•, de qua libertatis gratiam meruerunt obsequia prompta
sinceraque parabunt, quia sicut hoc in obsequio pro possibilitate sui quod utiles ingenui dabunt, ita quoque in
emendatione culparum quod inutiles ingenui sustinebunt.
XVI. QUOD LIBERTIS ECLESIAE DE REBUS SUIS NIHIL IN ALIENUM LICEAT [m] DOMINIUM
TRANSFERRE.
Libertis eclesiae eorumque propagini ex omnibus quae de iur• eclesiae noscuntur habere nihil licebit in
extraneum dominium transactione quacumque deducere. Sed si ex his quaelibet vendere fortasse voluerint
sacerdoti eiusdem eclesiae afferant convenienter emenda, earumque praecia ut eis placuerit aut dispensent aut
habeant. Nam in dominium partis alterius rei suscensum nullomodo transire permittimus. Suis autem filiis vel
propinquis eiusdem [n] eclesi• vel servitio vel patrocinio subiugatis, qu•cumque vendere vel donare voluerint
aditus omnino patebit.
XVII. UT BAPTIZATI IUDEI CUM EPISCOPIS CELEBRENT DIES FESTOS.
Baptizati Iud•i quocumque loco cetero tempore conversentur, festis tamen pr•cipuis Novi Testamenti seriae
consecratis, a diebus illis, quos olim sanctione veteris legis sibimet censebant esse sollempnes in civitatibus
publicisque conventibus cum summis sacerdotibus caelebrare praecipimus, ut eorum conversationem ac fidem et
pontifex adprobet et veritas servetur. Huius vero temerator edicti [o] , prout episcopus permiserit, aut flagris aut
abstinentiae subiacebit. Expletis omnibus quae ad honestatis regulam in conlationem venere fraternam, grates
exsolvimus immortali domino soli. Cuius dispositione mirabili ad huc sanct• congregationis coetum meruimus
adunari. Ut communis visio prosperitatem nostram ostenderet et pari ||fol. 95vb|| vinctione [p] concordiam
adsignaret. Obsecrantes eius misericordiam largam, ut serenissimo domino et amabili Christo Reccensvinto [q]
principi glorioso, ita praesentis vit• felicitatem inpendat, et angelic• beatitudinis gloria post longeva tempora
concedat. Atque ita nos eiusdem felicitatis laetos semper efficiat, ut in terra viventium remunerandos adtollat.
Antiquitatis dehinc ordinem saluberrime retinentes, postquam rationem festi paschalis fraternitas vestra cognovit
noverit se anno venturo die kalendarum novembrium causa peragendi concilii in hac urbe favente domino
congregari ut simili disceptatu aut quae [r] prospexerimus congrua decernamus, aut solius pacis conventu
laetemur. Consummatum est hoc sanctum concilium die octavo kalendarum decembrium, anno feliciter septimo
regni serenissimi atque clementissimi domini nostri Reccesvindi regis, ERA DCLXIIII.

252

