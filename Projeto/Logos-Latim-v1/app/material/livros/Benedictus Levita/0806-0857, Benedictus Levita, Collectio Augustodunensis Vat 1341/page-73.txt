Christus et deus solus, quamvis ex duabus diversisque rebus ad unitatem cognoscitur individuam convenisse.
Sicut homo quoque ex anima constat et corpore non duplex, potius sed unus est ex utraque. ||fol. 22ra|| Humanas
ergo et divinas insuper voces ab uno Christo dictas, animadvertentes recte sentimus. Cum enim de duobus
dignissime loquitur de se ipso: Qui me videt videt et patrem, et ego et pater unum sumus, divinam eius
intellegimus ineffabilemque naturam, secundum quam unus est cum patre suo propter unam eandemque
substantiam, imago et caracter splendorque gloriae eius existens. Cum vero humanae naturae mensuram
nullatenus ignorans Iudeos alloquitur: Nunc me quâ€¢ritis occidere hominem qui veritatem vobis loquutus sum?
Item non minus eum qui in similitudinem et aequalitatem patris est, deum verum etiam in mensuris humanitatis
eius agnoscimus. Si autem necessario creditur quod natura deus existens, factus sit caro, immo potius homo
animatus anima rationali, quae causa est ut in eius quilibet vocibus erubescat, si eas homine dignas effatus est,
quod si sermones homini congruentes abicit iuxta nos hominem fieri quis coegit? Cum vero se propter nos ad
exinanitionem spontaneam misericorditer inclinaverit, quam ob causam dignos exinanitione sermones effugerit?
Uni igitur personae cuncta eius in evangelio adscribimus, uni substantiae. Verbi scilicet incarnati, quia unus est
dominus Iesus Christus ut scriptum est: Appellatum vero ab apostolo pontificem confessionis nostrae tamquam
sacrificantem deo et patri, fidei nostrae confessionem, quae a nobis ipsis ipsi deo et patri incessanter offertur.
Iterum eum dicimus qui ex deo secundum naturam filius unigenitus, nec homini praeter eum alteri sacerdotii
nomen et officium deputamus. Factus [w] est enim mediator dei et hominum et reconciliator ad pacem,
semetipsum deo et patri pro nobis offerens in odorem suavitatis. Ideoque dicebat: Sacrificium et oblationem
noluisti, holocausta pro peccato non tibi placuerunt, corpus autem perfecisti mihi. Tunc dixi: Ecce venio. In
capite libri scriptum est de me, ut faciam deus voluntatem tuam. Obtulit enim proprium corpus non pro se, sed
pro nobis in odorem suavitatis. Nam qua pro se oblatione vel sacrificio indigeret [x] omni peccato liber ut deus
existens? Quod si omnes peccaverunt et egent gloria dei, secundum hoc quod sumus ad mutabilitatis excessum
proniores effecti, peccatis egrotavit humana natura. Ipse vero, non ita. Ideoque nos gloria eius egemus. Cur erit
ultra iam dubium quod agnus verus pro nobis sit immolatus? Qui dicit autem quia se ipsum tam pro se quam pro
nobis obtulerit, nullatenus impietatis crimen effugiet, cum nihil prorsus ||fol. 22rb|| iste deliquerit, nec ullum
fecerit omnino peccatum. Quia igitur egeret oblationes nullo suo exstante facinore, pro quo si esset satis
admodum convenienter offerret. De spiritu quoque cum dicit: Ille me clarificabit, hoc rectissime sentientes unum
Christum et filium non velut alterius egentem gloria confitemur a spiritu sancto gloriam consecutum, quia
spiritus eius nec melior nec superior ipso est. Sed quia humana opera faciens ad demonstrationem suae deitatis
virtute proprii spiritus utebatur, ab ipso glorificari dicitur. Quod virtus sua vel disciplina quaelibet,
unumquemque clarificet. Quamvis enim in sua sit substantia spiritus eius, et intellegatur in persona proprietas,
iuxta id quod spiritus est et non filius, attamen alienus ab illo non est. Nam spiritus appellatus est veritatis, et
veritas Christus est. Unde et ab isto similiter, sicut ex deo patre procedit. Denique hic ipse spiritus, etiam per
sanctorum manus apostolorum miracula gloriosa perficiens, dominum glorificavit Iesum Christum, postquam
ascendit in caelum. Nam creditus est Christus natura deus existens, per suum spiritum virtutes efficiens. Ideoque
dicebat: De meo accipiet, et annuntiabit vobis. Nequaquam vero participatione alterius, idem spiritus sapiens aut
potens dicitur. Quia per omnia perfectus est et nullo prorsus indigens bono. Nam paternae virtutis et sapientiae,
id est filii spiritus creditur, et ideo ipsa re et subsistente [y] virtute virtus et sapientia comprobatur. Igitur quia
deum carne unitum iuxta subsistentiam sancta virgo corporaliter peperit, idcirco eam dei genetricem esse
profitemur. Non quod verbi natura existendi principium de carne sortita sit. Erat enim in principio verbum, et
deus erat verbum, et verbum erat apud deum. Et ipse est conditor saeculorum patri coaeternus, et universitatis
conditor. Sed quod superius diximus iuxta subsistentiam sibimet uniens humanam naturam, nativitatem
sustineret ex ipsa vulva corporea, non quod eguerit necessario propter suam naturam nativitatem quae est in
extremis saeculi facta temporibus, sed ut ipsas benediceret substantiae nostrae primitias. Et dum deum carne
unitum mulieri dedisset, illa quae adversus omne genus humanum maledictio fuerat prolata desineret, nec iam
morti nostra corpora destinaret. Illud quoque quod dictum est: In tristitia paries filios ipse dissolvens, verum esse
monstraret, quod prophetae voce praedixerat. Absorta [z] est mors in victoria. Et iterum. Abstulit deus omnem
lacrimam, ab omni facie. Propter hanc enim causam dicimus eum dispensatorie et ipsis bene ||fol. 22va||dixisse
tunc nuptiis, cum in Chana Galileae cum sanctis vocatis apostolis et evangelistis et ab omni scriptura divinitus
inspirata, nec non et a beatis patrum confessionibus veritatis, subnexis his omnibus etiam religionem concordari
et praeter aliquem dolum consentire convenit. Quae vero religioni tuae anathematizare necesse est, huic epistolae
nostrae subiecta sunt.
I.
Si quis non confitetur deum esse veraciter Emmanuhel, et propterea dei genetricem sanctam virginem, peperit
enim secundum carnem, carnem [a] factum dei verbum, secundum quod scriptum est: Verbum caro factum est,
anathema sit.
II.
Si quis non confitetur carni secundum substantiam unitum dei patris verbum, unumque esse Christum cum

73

