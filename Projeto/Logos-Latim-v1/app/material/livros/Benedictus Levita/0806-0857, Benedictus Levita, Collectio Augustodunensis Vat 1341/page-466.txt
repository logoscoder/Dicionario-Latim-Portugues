7.98

EPISTOLA PAPE SYMMACHI AD CESARIUM EPISCOPUM

LXXXVII. EPISTOLA PAPE SYMMACHI AD CESARIUM EPISCOPUM.
I. Ut res •cclesi• non alienentur sed clericis vel monachis aut peregrinis in [a] usum tantummodo
largiantur.
II. [b] Ut nullus honorem premiis accipiat.
III. [c] Ut raptores viduarum vel virginum ab ecclesi• communione pellantur.
IIII. [d] Ut vidue vel virgines professe continentiam [e] ultra non nubant.
V. [f] Ut nullus per ambitum ad episcopatum accedat.
Dilectissimo fratri C•sario Symmachus. Ortatur nos aequitas postulationis, desidero [g] fraternitatis tuae,
gratanter annuere. Quia de singulis quae ab apostolica sede concedere supplicas ||fol. 178rb|| quod a patrum
cautela et provisione non discrepat. Et quamvis ecclesiastic• poene regule omnia conprehendant, tamen
superfluum esse non credimus, nunc quae sunt s•pius interdicta repetere.
I.
Possessiones igitur quas unusquisque ecclesie propriae dedit aut relinquit arbitrio alienare quibuslibet titulis
atque distractionibus vel sub quocumque argumento non patimur, nisi forsitan aut clericis honorum meritis, aut
monasteriis religionis intuitu aut certe peregrinis si necessitas largiri suaserit. Sic tamen ut haec ipsa non
perpetuo sed temporaliter perfruantur.
II.
Illud magnopere commonens ut hi qui non dei gratia sed promissione rerum ecclesiasticarum premissa ad
sacerdotium conantur accedere, desideriorum talium reprimantur effectus. Qui autem ea ut ab huiusmodi se
intentione non cohibent vindictis canonum sciant se sine dubitatione subiciendos ne facile ad sacerdotium
permittantur accedere, quibus et gradus et tempora constituta sunt per que ad hanc dignitatem debeant adsperare.
Quia quicumque sine statu promovetur non facile caret offensam et sine experimento non potest quis electionis
obtinere sententiam.
III.
Raptores igitur viduarum vel virginum ab immanitatem tanti facinoris detestamur illos vehementius persequendo
qui sacras virgines vel volentes [h] vel invitas matrimonio suo sociare temptaverint. Quos pro ea [i]
nefandissimi criminis atrocitate a communione suspendi precipimus.
IIII.
Neque viduas ad nuptias transire patimur qu• religioso proposito diurna observatione permanserint. Similiter
virgines nubere prohibemus, quas annis plurimis in monasteriis aetatem peregisse contigerit.
V.
Nullus itaque per ambitum, ad episcopalem honorem permittatur accedere. Nam cum hic excessus in laica
conversatione culpetur, quis dubitat quod religiosis et deo servientibus inusat obprobrium, si quis episcopatum
desiderans data pecunia potentes personas minime suffragatrices adhibeat, nec ad decretum sibi faciendum
clericos vel cives subscribere adhibito cuiuslibet generis timore conpellat vel premiis aliquibus ortetur. Decretum
sine visitatoris pr•sentia nemo confitiat, cuius testimonio clericorum civium possit unanimitas declarari. Ortamur
itaque ut pro catholic• religionis intuitu et ecclesiarum pace, h•c universi fideles devota mente custodiant. Quia
non est dubium pr•varicatores interdictorum talium, iuxta venerandos canones propri• communionis subire
iacturam, h•c tamen, ad omnium episcoporum volumus offerri notitiam. Deus te incolomem custodiat, karissime
frater. Data VIII iđ ianur, Probo vc.

466

