7.94

EPISTOLA FELICI PAPE AD ZENONEM EPISCOPUM

LXXXIII. EPISTOLA FELICI PAPE AD ZENONEM EPISCOPUM.
Dilectissimo fratri Zenoni Felix. Filius noster vir clarissimus Terrentianus ad Italiam dudum veniens dilectionis
tuae singularis extitit praedicator. Talemque te esse vulgavit. Qui ita Christi gratia redundaris, ut inter mundi
turbines gubernator ecclesi• praecipuus appareres. Quapropter frater karissime cum ad provintiam commearet
sedulequ• deposceret nostras ad dilectionem tuam litteras destinare gratanter adnuimus. Quia et dignum deo
sermone complecti cuperemus antistitem, et per eum maxime vellemus id fieri cuius nobis fuerat laudibus
intimatur. Quamvis ergo sanctis operibus ex omni parte praedictam, fraternitatem tuam vir praefatus adstruxerit,
multumque fiduciae de tua bonivolentia iam teneret, tam •quum est ut quod desiderabat magno opere
consequatur. Quatenus qui tuis olim gratus est animis contemplatione nostri reddatur acceptior. Simulque
materna et sacerdotali consolatione foveatur. Ut vestrae dignitatis affectu appareat apud sinceritatem tuam,
nostrum quoque non minimum salutaris valuisse conloquium. Deus te incolumem custodiat karissime frater.
EXPLICIT EPISTOLA.

454

