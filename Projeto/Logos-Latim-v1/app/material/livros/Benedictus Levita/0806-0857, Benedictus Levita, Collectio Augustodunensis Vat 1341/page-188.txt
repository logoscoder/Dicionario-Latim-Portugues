6.6

CONCILIUM VALENTINUM

INCIPIT VALENTINUM CONCILIUM, SEX EPISCOPORUM HABITUM ERA DXXXIII. TITULI
EIUSDEM CONCILII INCIPIUNT.

I. Ut evangelium post apostolum legatur.
II. Ut defuncto episcopo de rebus ipsius vel ecclesiae nullus quicquam
praesumat.
III. Ut propinqui morientis episcopi de rebus eius nihil usurpent sine
metropolitani et conprovincialium conscientia.
IIII. De exsequiis morientis episcopi et qualiter humetur. ||fol. 61rb||
V. De vagis et inoboedientibus clericis.
VI. Ut clericum alienum nullus ordinet nec sit clericus qui non spoponderit
locum ubi sit delegatus.
ANNO XV TEUDERICI REGIS SUB DIE PRID NO DEB CUM IN NOMINE DOMINI NOSTRI IESU
CHRISTI VALENTINO CONCILIO CONGREGATI [a] .
I.
Ecclesiasticas [b] regulas tractaremus, antiquos canones relegentes, inter cetera hoc esse censuimus
observandum ut sacrosancta evangelia ante munerum [c] inlationem in missam caticuminorum in ordine
lectionum post legantur. Quatenus salutaria praecepta domini nostri Iesu Christi vel sermones sacerdotis, non
solum fideles sed etiam caticumini ac poenitentes, et omnes qui e diverso sunt audire licicum [d] habeant. Sic
enim pontificum praedicatione audita, nonnullos adtractis ad fidem evidenter scimus.
II.
Hoc etiam placuit ut episcopo ab [e] saeculo iubente domino arcessito clerici ab omni omnino suppellectili, vel
quaecumque sint in domo ecclesiae vel episcopi, in libris in speciebus utensilibus vasculis frugibus gregibus
animalibus vel omni omnino [f] re, rapaces manus abstineant, et nihil latronum more diripiant. Qui nisi
canonum auctoritate prohibiti fuerint, omnia quae pervaserint metropolitani vel omnium conprovintialium
sacerdotum districtione [g] coacti in pristinum statum redintegrare cogantur, ut nihil antestiti vel dispensatori
futuro necessariorum sub hac iusta constitutione depereat. Quod ut confidentius iustitia manente [h] servetur,
secundum Regiensis synodi constituta episcopo a corpore recedente vicinior illi accedat episcopus qui ex more
exsequiis celebratis, statim ecclesiae ipsius curam districtissime gerat, ne quid ante ordinationem futuri pontificis
remanentium clericorum subversioni vel direptioni iam liceat. Ita ut perspectis omnibus inspectio certior
descriptioque fidelissima, si fieri potest intra octabas defuncti, sub diligentia praesentis episcopi peragatur.
Dehinc ad metropolitani notitiam habita ordinate descriptio deferatur. Ut eius electione talis persona ordinande
[i] domus ecclesiastice procuretur, quae vel consueta clericis stipendia dispenset, et creditarum sibi rerum si
forsitan tarditas in episcopo ordinando successerit, metropolitano congruis temporibus reddere possit rationem.
Ut sub hac salubri constitutione clerici stipendiis suis omnino contenti labores ||fol. 61va|| non diripiant episcopi
decedentis [k] , et in vacuam ecclesiae domum futurus pontifex non sine dolore succedat, sed magis de
praedecessoris sui dimisso, possit et ipse gaudere et aliis ministrare.
III.
Simili quoque modo parentibus et propinquis decidentis episcopi si intestatus obierit denuntietur ut sine
metropolitani vel conprovintialium sacerdotum conscientia, nihil de rebus defuncti [l] occupare pertemptent, ne
forte hereditariis rebus etiam aliqua ad ecclesiam pertinentia vel permixta usurpent, sed usque ad ordinationem
futuri expectent antestitis, aut certe si longum fuerit, ad metropolitani ut dictum est ordinationem recurrant. Si
quis autem inmemor divini timoris contra haec sancta synodica clericus quisque vel laicus venire improba mente

188

