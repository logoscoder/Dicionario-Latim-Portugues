sanct• et inconprehensibil• misterium trinitatis. Deus pater, deus filius, deus spiritus sanctus trinitas indivisa. Et
tamen notum est, quia proprium est patris ut generaret filium proprium filii dei, ut ex patre patri nasceretur
aequalis proprium spiritus sancti, ut de patre et filio procederet sub una substantia deitatis.
III.
Proprium quoque filii dei, ut iuxta id quod scriptum est, in novissimis temporibus verbum caro fieret, et habitaret
in nobis. Ita intra [k] viscera sanct• Mari• virginis genetricis dei unitis utrisque sine aliqua confusione naturis, ut
qui ante tempore erat [l] filius dei, filius fieret hominis, et nasceretur in tempore, hominis more matris vulvam
natus aperiens, et virginitatem matris deitatis virtute non solvens. Dignum plane deo nascente misterium ut
servaret partum sine corruptione, qui conceptum fecit esse sine semine. Servans quod ex patre erat, et
repraesentans quod ex matre suscepitur. Nam iacens in pr•sepio videbatur in c•lo, involutus pannis adorabatur a
magis. ||fol. 179ra|| Inter animalia editus, ab angelis nuntiatur. Vix egressus infantiam adnuntians misticam sine
instituente doctrinam, inter rudimenta annorum puerilium •dens celestium [m] signa virtutum, idem enim deus
et homo, non ut ab infidelibus dicitur, sub quarta introductione person•, sed ipse dei filius, deus homo. Idem
virtus, et infirmitas, humilitas, et maiestas. Redimens, et venditus. In cruce positus et c•li regna largitus. Ita
nostrae infirmitatis, ut possit interimi, ita ingenit• potenti•, ne possit morte consumi. Sepultus est, iuxta id quod
homo voluit nasci, et iuxta id quod patri erat similis resurrexit. Patiens vulnerum, et salvator egrorum, unus
defunctorum, et vivificator obeuntium ad inferna descendens, et a patris gremio non recedens. Unde et animam
quam pro communi conditione posuit, pro singulari virtute et admirabili potentia mox resumpsit. Haec ita esse,
nec ullam dubitationem oportere recipere. Id est ne dominus noster Iesus Christus aut inter corporis passiones
deus non esse crederetur, aut ne deus tantum non etiam homo inter opera mirabilium stupenda virtutum.
Proposito nos duorum apostolorum, informavit exemplo. Deo esse se Christum dominum nostrum Petri fide
hominem Thome dubitatione declarans. Quid enim intererat, ut quem se homines esse dicerent discipulos suos
vellet inquirere? Nisi ut respondente Petro: Tu es Christus filius dei vivi, fateretur non hoc de carne et sanguine
proditum, sed patre deo inspirante revelatum. Et per testimonium laudate responsionis, fides patefacte fieret
veritatis? Quid etiam intererat, ut apparente post resurrectione domino, Thomas tantum aut abesset ceteris aut
solus ambigeret? Nisi ut mundus crederet, quod ambigens discipulus explorasset, ut dum unius manibus se
pateretur tangi, ab universitate fidelium quid esset poscit agnosci. Non ergo ad explorandum discipulum
interposita est dubitatio, sed qu•sita prosperitatis instructio, anne aliud expectat quod se idem dominus Cleope
cum alio discipulo cum ad Emmaum tendentes de se loquerentur inseruit? Et quamquam de resurrectione domini
per mulieres qu• prim• ad monumentum convenerant agnovissent, tamen ut per eorum dubitationem daret
credenti futuris s•culis [n] firmitatem, incipiens a Moyse et omnibus prophetis, oportuisse Christum pati, et ita
intrare in gloriam suam interpretatur ostendit. Et per passionem humanam naturam, et divina in eo esse per
gloriam multiplicibus h•c sanctarum scripturarum insinuantur exemplis. Nec apud religiosam conscientiam tuam
venerabilis imperator, tamquam ignota dicuntur, fides enim ipsa qu• a te constanter adseritur, tibi reddit hoc
muneris, ut sensibus ||fol. 179rb|| tuis, et affectum sui inserat, et scientiam per quam diligentius adseratur
infundat. Et tamen interest dispensationis mihi credite, ut ego quoque vel apud scientes nota non taceam, ut
succedente sibi per vices temporum catholicorum predicatione sensuum, quod indeficienter asseritur sine fine
credatur. Latius haec quae ad deitatem humanitatemque domini nostri Iesu Christi [o] pertinent, et in eo unitas
duas sine confusione naturas potui secundum veterum definita disserere si esset adversus eos, qui his dissentiunt
disputandum. Sed cum in manibus omnia sint, et sinodica constituta, et beati pape Leonis dogmata perstrinxisse
postius [p] pauca, quam evolvere credidi convenientius universa. Nunc vero agnoscere satis est et cavere, ita
proprietatem et essentiam cogitandam ut sciatur quid persone, quid nos oporteat deferre substanti•. Quae qui
indecenter ignorant aut callida impietate dissimulant, dum omittunt, quod sit proprium filii in trinitate tendunt
insidias unitati. Sed si quae pr•dicata sunt validis teneantur fixa radicibus, nec a paterna traditione receditur et
constanter questionibus obviatur.

468

