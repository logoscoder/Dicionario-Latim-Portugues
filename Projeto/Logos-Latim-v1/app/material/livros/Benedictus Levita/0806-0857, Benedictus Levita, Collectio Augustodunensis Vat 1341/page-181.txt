6.3

CONCILIUM GERUNDENSE

INCIPIT CONCILIUM GERUNDENSE SEPTEM EPISCOPORUM HABITUM ERA DLV. TITULI
EIUSDEM CONCILII, [a] INCIPIUNT.

I. Ut unaquaeque provintia in offitio ecclesiae unum ordinem teneat.
II. Ut letaniae post pentecosten a quinta feria usque in sabbato celebrentur.
III. De secundis laetaniis faciendis kalendarum.
IIII. Ut pascha tantum et pentecosten baptismum detur, excepto his qui in
languore consistunt.
V. Ut unius diei infans si in discrimine est baptizetur.
VI. Ut coniuncti ab episcopo usque ad subdiaconum, non sine testimonio
vivant.
VII. Ut qui sine uxoribus ordinantur, extraneas in domo non habeant.
VIII. De laicis qui viduam, aut dimissam acceperit, ut in clero non admittatur.
VIIII. De his qui publice paenitentiam non accipiunt, sed tantum viaticum, ut in
clero promoveantur.
X. Ut omnibus diebus horis vespertinis et matutinis oratio dominica dicatur.
IN NOMINE CHRISTI INCIPIT SYNODUS HABITA Gerunda anno septimo Teuderici regis, VI iđ iun
Agapeto viro clarissimo consule.
I.
Ut institutio missarum sicut in metropolitana ecclesia agitur, ita in dei nomine in omni Tarraconense provintia,
tam ipsius missae ordo, quam psallendi vel ministrandi consuetudo servetur.

II. Ut expleta sollempnitate pentecostes, in sequenti septimana a quinta feria,
usque in sabbatum per hoc tri||fol. 59va||duum abstinentia celebretur.
III.
Item secunda laetania facienda est kalendis novembribus, ea tamen conditione servata, ut si isdem diebus
dominica intercesserit, in alia ebdomada, secundum prioris abstinentiae observantiam, a quinta feria incipiatur, et
in sabbato vespere missa facta finiatur, quibus tamen diebus a carnibus et a vino decrevimus abstinendum.
IIII.
De caticuminis baptizandis id statutum est, ut in pasch• sollempnitate vel pentecosten ad baptizandum veniant
[b] . Ceteris sollempnitatibus infirmi tantummodo debeant baptizari. Quibus quocumque tempore convenit
baptismum non negari.
V.
De conversatione id statui [c] placuit ut a pontifice usque ad subdiaconum post suscepti honoris offitium, si quis
ex coniunctis fuerit ordinatus, ut semper testimonio alterius fratris utatur, cuius testimonio vita eius debeat
clarior apparere.

181

