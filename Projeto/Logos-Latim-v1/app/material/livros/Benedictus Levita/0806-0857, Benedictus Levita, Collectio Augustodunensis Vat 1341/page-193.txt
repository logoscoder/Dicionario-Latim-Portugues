Quamvis pene utique custodiatur ut absque episcopo chrisma nemo conficiat tamen quia in aliquibus locis vel
provintiis presbiteri dicuntur chrisma conficere, placuit ex hac die nullum alium nisi episcopum chrisma
conficere, et per dioceses destinare. Ita ut de singulis eccle||fol. 63ra||siis ad episcopum ante diem paschae
diaconi destinentur aut subdiaconi qui confectum chrisma ab episcopo destinatum ad diem paschae possint ad
tempus deferre. Episcopo sane certum est quod omni tempore licet chrisma conficere [a] sine conscientia autem
episcopi, nihil penitus presbiteri agere presumant.
Statutum vero est diaconum non crismare, sed presbiterum absente episcopo, presente vero, nonnisi ab ipso
fuerit praeceptum. Huiusmodi constitutionem meminerit semper archidiaconus vel praesentibus vel absentibus
episcopis suggerendam ut eam et episcopi custodiant et presbiteri non relinquant. Patruinus episcopus
subscripsit. Marcellus episcopus subscripsit. Afrodius episcopus subscripsit. Licinianus episcopus subscripsit.
Iocundus episcopus subscripsit. Severus episcopus subscripsit. Leonas episcopus subscripsit. Ilarius episcopus
subscripsit. Olimpius episcopus subscripsit. Ortigius episcopus subscripsit. Asturius episcopus subscripsit.
Lampius episcopus subscripsit. Serenus episcopus subscripsit. Florus episcopus subscripsit. Leporius episcopus
subscripsit. Aurelianus episcopus subscripsit. Eustotius episcopus subscripsit. Lampadius episcopus subscripsit.
Exsuperantius episcopus subscripsit.
EXPLICIT CONSTITUTIO CONCILII [b] TOLETANI.
Incipit regula fidei catholicae contra omnes hereses, quam maxime contra priscillianistas, episcopi
Terraconenses Carthaginenses, Lusitani et Betici fecerunt, ex praecepto pap• Urbis Leonis, et ad Balconium
episcopum Galliciae transmiserunt. Ipsi etiam et superscripta viginti canonum capitula statuerunt in concilio
Toletano.
Credimus [c] in unum verum deum patrem et filium et spiritum sanctum visibilium et invisibilium factorem, per
quem creata sunt omnia in caelo et in terra, unum deum et unam esse divinae substantiae trinitatem. Patrem
autem non esse filium ipsum, sed habere filium qui pater non sit. Filium non esse patrem, sed filium dei de patris
esse natura. Spiritum quoque esse paraclitum, qui nec pater sit ipse, nec filius, sed a patre filioque procedens. Est
ergo ingenitus pater, genitus filius, non genitus paraclitus, sed a patre filioque procedens. Pater est cuius vox
haec est audita de caelis: Hic est filius meus dilectus in quo bene complacuit, ipsum audite. Filius est qui ait: Ego
a patre exivi, et a deo veni in hunc mundum. Paraclytus spiritus est, de quo filius ait: Nisi ||fol. 63rb|| abiero ego
ad patrem, paraclytus non veniet. Hanc trinitatem personis distinctam, substantia unitam virtute et potestate [d]
et maiestate indivisibilem indifferentem, preter hanc nullam credimus divinam esse naturam vel angeli vel
spiritus vel virtutis alicuius quae deus esse credatur. Hunc igitur filium dei deum natum a patre ante omne
omnino principium sanctificasse uterum Mari• virginis atque ex ea verum hominem sine virili generatum semine
suscepisse duabus dumtaxat naturis, id est deitatis et carnis in unam convenientibus omnino personam, id est
dominum nostrum Iesum Christum. Nec imaginarium corpus aut fantasmatis alicuius in eo fuisse, sed solidum
atque verum. Hunc et esurisse, et sitisse, et doluisse, et flevisse, et omnis corporis iniurias pertulisse. Postremo a
Iudeis crucifixum et sepultum, et tertia die resurrexisse. Conversatum postmodum cum discipulis suis, et
quadragesima post resurrectionem die ad caelum ascendisse. Hunc filium hominis etiam dei filium, et filium dei
hominis filium appellamus. Resurrectionem vero futuram human• credimus carnis. Animam autem hominis, non
divinae esse substantiae aut dei patris, sed creaturam dei voluntate creatam.
I.
Si quis autem dixerit aut crediderit a deo omnipotente mundum hunc factum non fuisse atque eius omnia
instrumenta, anathema sit.
II.
Si quis dixerit atque crediderit deum patrem eundem esse filium vel paraclytum, anathema sit.
III.
Si quis dixerit vel crediderit filium eundem esse patrem vel paraclytum, anathema sit.
IIII.
Si quis dixerit vel crediderit paraclytum vel patrem esse vel filium. Anathema sit.
V.
Si quis dixerit vel crediderit carnem tantum sine anima a filio dei fuisse susceptam, anathema sit.
VI.
Si quis dixerit vel crediderit Christum innascibilem esse anathema sit.

193

