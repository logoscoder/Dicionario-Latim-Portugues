dixerunt: Nunc de praesenti coetu petimus ut litteris provintiam vestram de hac die informare dignemini.
Aurelius episcopus dixit: Ita fiat necesse est.
XLII.
Epigonius episcopus dixit: Multis in conciliis hoc statutum [x] est ||fol. 33va|| a coetu sacerdotali ut plebes quae
in diocesibus ab episcopis retinentur quae episcopos numquam habuerunt, non nisi cum voluntate eius episcopi a
quo tenentur proprios accipiant rectores id est episcopos. At vero quia nonnulli dominatu quodam adepto
communionem fratrum abhorrent, vel certe cum elevati fuerint quasi in quadam arce tyrannicam sibi
dominationem vindicant. Quod plerique stolidi adversus episcopos suos cervices erigunt presbiteri, vel conviviis
sibi conciliantes plebem ut persuasu maligno et inlicito eosdem velint sibi conlocare rectores. Quod quidem
insigne mentis tuae tenemus votum frater religios• Aureli, quia haec saepe oppressisti non curando tales
petitiones. Sed propter eorum malos [y] cogitatus, et prave concinnata concilia. Hoc dico: Non debere rectorem
accipere eam plebem quae in diocesi semper subiacuit, nec umquam proprium episcopum habuit. Quapropter si
universo sanctissimo conplacet concilio, hoc quod prosequutus sum confirmetur. Aurelius episcopus dixit:
Fratris et consacerdotis nostri prosequutioni [z] non obsisto, sed hoc me et fecisse et facturum esse confiteor.
XLIII.
Circa eos sane qui fuerint concordes non solum circa ecclesiam Cartaginensem, sed circa omne sacerdotale
consortium. Sunt enim plerique conspirantes cum plebibus propriis quas decipiunt, ut dictum est earum
scalpentes aures ad seducendum vitiosae vit• homines, vel certe inflati et ab hoc consortio separati, qui putant
propriae plebi incubandum, et nonnumquam conventi ad concilium venire detractant, sua forte ne prodantur
flagitia metuentes. Dico si placet circa hos non tantum dioceses non esse servandas, verum etiam et de propria
ecclesia quae illis male faverit, omnimodo adnitendum, ut etiam auctoritate publica reiciantur atque ab ipsis
principalibus cathedris removeantur. Oportet enim ut qui universis fratribus ac toto concilio inh•serit, non solum
suam iure integro, sed et dioceses possideat. At vero qui sibimet putant plebes suas sufficere fraterna dilectione
contempta, non tantum dioceses amittant, sed ut dixi etiam propriis publica careant auctoritate ut rebelles.
Honoratus et Urbanus episcopi dixerunt: Summa provisio sanctitatis tuae coh•sit mentibus singulorum, et puto
omnium responsione ea quae prosequi dignatus es reprobanda. Universi episcopi dixerunt: Placet placet.

XLIIII. ||fol. 33vb||
Epigonius episcopus dixit: In multis conciliis hoc statutum est etiam nunc hoc confirmatum est vestra prudentia
fratres beatissimi ut clericum alienum nullus sibi praeripiat episcopus, praeter eius arbitrium cuius fuerit clericus.
Dico autem Iulianum qui ingratus est dei beneficiis per meam parvitatem in se conlatis ita temerarium et
audacem extitisse [a] , ut eum qui a me baptizatus est, et cum esset puer egentissimus mihi ab eodem
commendatum. Cumque multis annis a me aleretur atque incresceret, hunc ut dixi baptizatum in ecclesia mea per
manum parvitatis me• constat. Id est in diocesi Appabensi [b] lector esse coeperat, immo annis ferme duobus
legerat. Nescio quo contemptu humilitatis me• idem Iulianus arripuit, quem dicit quasi proprium civem sui loci
Vazaritani me inconsulto usurpare. Nam et diaconum illum ordinavit. Hoc scilicet [c] , pateat haec licentia vobis
beatissimi fratres. Sin minus tam inpudens cohibeatur ne se misceat communioni cuiusquam. Numidius
episcopus dixit: Si non postulata neque consulta tua dignatione id videtur fecisse Iulianus, iudicamus omnes
inique factum atque indigne. Quapropter nisi idem Iulianus correxerit errorem suum, et cum satisfactione
eundem clericum quem fuit ausus ordinare revocaverit tuae plebi, contra statuta concilii faciens, contumatia sua
separatus a nobis excipiet iudicium. Epigonius episcopus dixit: Aetate pater et ipsa promotione antiquissimus vir
laudabilis frater et collega noster Victor, vult hanc petitionem generalem omnibus effici.
XLV.
Aurelius episcopus dixit: Sermonem meum admittite fratres. Contingit nonnumquam ut postulentur ab ecclesiis
qu• propositis egent vel presbiteris vel episcopis, et tamen memor statutorum id sequor ut conveniam episcopum
eius atque ei inculcem quod eius clericus a qualibet ecclesia postuletur. Sed forte in hodierno non reluctati sunt,
et ne quando contingat ut reluctentur. Cum fuerint a me in hac causa postulati quem scitis multarum ecclesiarum
et ordinandorum curam sustinere. Iustum est ergo ut quemlibet consacerdotum conveniam, cum duobus e
consortio nostro vel tribus testibus. Si vero indevotus extiterit quid censet [d] caritas vestra faciendum? Ego
enim cunctarum ecclesiarum dignatione dei ut scitis fratres sollicitudinem sustineo. Numidius episcopus dixit:
Fuit haec semper licentia huic sedi ut unde vellet et de cuius nomine fuisset conventus pro desiderio cuiusque
ecclesiae ordinaret episcopum. Epigonius episcopus dixit: Bonitas sequestrat possibilitatem. Minus enim
praesumis frater cum te bonum et clementem omnibus reddis. Habes enim hoc in arbi||fol. 34ra||trio, satis est ut
satisfaciat persone uniuscuiusque episcopi, in prima tantummodo conventione. Si autem quodlibet huic sedi
vindicandum fuerit sibi arbitratus, necesse habes tu omnes ecclesias suffulcire. Unde tibi non potestatem damus,
sed tuam adsignamus, ut liceat voluntati tuae et semper tenere quem voles, ut praepositos plebibus [e] vel
ecclesiis constituas qui postulati fuerint et unde voles. Postumianus episcopus dixit: Deinde qui unum habuerit,

99

