7.25

LEONIS RESCRIPTUM AD FLAVIANUM EPISCOPUM

LXII. LEONIS RESCRIPTUM AD FLAVIANUM EPISCOPUM, CONTRA EUTICEN PERFIDIAM.
I. Quod ignorantia sanctarum [a] scripturarum Euticen hereticum fecerit.
II. Contra eos qui in duos filios dispensationis dominic• misterium scindere moliuntur.
III. Contra eos qui passibilem divinitatem unigeniti filii audeant asserere.
IIII. Contra eos qui in duas naturas Christi temperamentum vel confusionem argumentantur.
V. Contra eos qui c•leste aut alterius cuiusque substantiam existere formam servi quam ex nobis
adsumpsit insaniendo asserunt.
VI. Contra eos qui duas quidem ante adunationem ||fol. 141ra|| naturas domini delirant, unam vero post
adunationem confingunt.
EXPLICIUNT CAPITULA.
DILECTISSIMO FRATRI FLAVIANO, LEO.
Lectis dilectionis tu• litteris, quas miramur fuisse tam seras, sed gestorum episcopalium ordine recensito tandem
quid apud vos scandali contigerit atque contra integritatem fidei exortum fuisset, agnovimus. Et qu• prius
videbantur occulta, nunc nobis reserata patuerunt. Quibus Eutices qui presbiterii nomine honorabilis videbatur,
multum imprudens et nimis imperitus ostenditur, ut etiam de ipso dictum sit a propheta: Noluit intellegere ut
bene ageret, iniquitatem meditatus est in cubili suo. Quid autem iniquius quam impia sapere, et sapientioribus
doctoribusque non cedere, sed in hanc insapientiam cadunt, qui cum ad agnoscendam [b] veritatem aliquo
impediuntur obstaculo, non ad propheticas voces, non ad apostolicas litteras, nec ad evvangelicas auctoritates,
sed ad [c] semetipsos recurrunt. Et ideo magistri erroris existunt, quia veritatis discipuli non fuerunt. Quam enim
eruditionem de sacris Novi et Veteris Testamenti, pagnis [d] adquisivit [e] qui nec ipsius quidem simboli initia
comprehendit [f] ? Et quod per totum mundum omnium generandorum voce depromitur, istius adhuc senis corde
non capitur? Nesciens igitur quid de verbo et de verbi dei incarnatione [g] sentire, nec volens ad promerendum
lumen intellegentiae in sanctarum scripturarum latitudine laborare, illam saltim communem, et incretam [h]
confessionem sollicito recepisset auditu, qua fidelium universitas profitetur credere se in deum patrem
omnipotentem et Iesum Christum filium eius qui natus est de spiritu sancto ex Maria virgine. Quibus tribus
sententiis omnium fere hereticorum manich• [i] destruuntur. Cum enim deus et omnipotens, et pater creditur
sempiternus, idem filius demonstratur, in nullo a patre differens quia de deo deus, de omnipotente omnipotens,
de aeterno natus est coaeternus. Non posterior tempore, non inferior potestate, non dissimilis gloria, non divisus
essentia. Idem vero sempiterni genitoris unigenitus sempiternus, natus est de spiritu sancto ex Maria virgine.
Quae nativitas temporalis illi nativitati divin• et sempitern• nihil minuit, nihil tulit, sed totum se reparandum
homini qui erat deceptus impendit, ut mortem vinceret, et diabolum qui mortis habebat imperium, sua virtute ||
fol. 141rb|| destruet. Non enim possemus superare peccati et mortis auctorem, nisi naturam nostram ille
susciperet, et suam faceret, quem nec peccatum contaminare nec mors potuit detinere. Conceptus quippe est de
spiritu sancto intra uterum virginis matris, qu• illum ita salva virginitate edidit, quemadmodum salva virginitate
concepit. Sed si de hoc christian• fidei fonte purissimum sincerumque intellectum haurire non poterat, quia
splendorem perspicu• veritatis obcaecatione sibi propria tenebrabat, doctrin• evangelicae se subdidisset dicente
Matheo: Liber generationis Iesu Christi fili [k] David filii Abraham. Apostolic• quoque praedicationis expetisset
instructum, legens in epistola ad Romanos: Paulus servus Iesu Christi vocatus apostolus segregatus in
evangelium dei, quod ante promiserat per prophetas suos in scripturis sanctis de filio suo, qui factus est ei ex
semine David secundum carnem. Ad propheticas quoque paginas piam sollicitudinem contulisset, inveniens
promissionem dei ad Abraham dicentis: In semine tuo benedicentur omnes gentes. Et ne de huius seminis
proprietate [l] dubitaret, secutus fuisset apostolum dicentem: Abrahae dict• sunt promissiones et semini eius.
Non dicit: Et seminibus quasi in multis, sed quasi in uno, et semini tuo quod est Christus. Isaiae quoque
predicationem interiori appraehendisset auditu, dicentis: Ecce virgo in utero accipiet et pariet filium, et vocabunt
nomen eius Emmanuel, quod est interpretatum nobiscum deus. Eiusque prophetae verba fideliter legisset: Puer
natus est nobis, filius datus est nobis, cuius potestas super humero eius et vocabunt nomen eius, magni consilii
angelus, admirabilis, consiliarius, deus, fortis, princeps pacis, pater futuri s•culi. Nec frustratorie loquens ita

354

