7.43

EIUSDEM LEONIS AD ANATHOLIUM CONSTANTINOPOLITANUM EPISCOPUM

LXVIIII. EIUSDEM LEONIS AD ANATHOLIUM CONSTANTINOPOLITANUM EPISCOPUM, UBI
INPRIMIS EUNDEM EPISCOPUM DE FILIO DEI IN CALCIDONENSE CONCILIO LAUDAT,
DEINDE ARGUIT QUOD CONTRA NICENAM SINODUM ALEXANDRINAM ATQUE
ANTIOCENAM ECCLESIAS SIBI SUBDERE VOLUISSET.
LEO EPISCOPUS, ANATHOLIO EPISCOPO. MANIFESTATO, sicut optavimus per gratiam dei lumine
evangelic• veritatis et ab universali ecclesia pernitiosissimi erroris nocte depulsa, ineffabiliter gaudemus in
domino quod credit• nobis dispensationis labor ad desiderandum pervenit effectum, sicut etiam epistol• tu• textus
eloquitur. Ut secundum apostolicam doctrinam idipsum dicamus omnes, et non sint in nobis scismata, simus
autem perfecti in eodem sensu et in eadem sententia. In cuius operis devotione, gratulamur dilectionem tuam
esse consortem. Ut et corrigendis tua prodesset industria, et ab omni te deviantium participatione purgares.
Decessore enim tuo beat• memori• Flaviano propter defensionem catholic• veritatis eiecto, non immerito
credebatur, quod ordinatores tui contra sanctorum canonum constituta viderentur sui similem consecrasse. Sed
adfuit misericordia dei in hoc te dirigens atque confirmans ut malis principiis bene utereris, et non te iuditio
hominum sed dei provectum benignitate monstrares. Quod vere ita accipiendum est, si hanc divini muneris
gratiam, alia offensione non perdas. Virum enim catholicum et praecipue domini sacerdotem sicut nullo errore
implicari, ita nulla oportet cupiditate violari. Dicente quippe scriptura sancta: Post concupiscentias tuas non eas,
et a voluntate tua vetare, multis mundi huius inlecebris multis vanitatibus resistendum est, ut vere continenti•
obtineatur integritas. Cuius prima est labes superbia, initium transgressionis, et origo peccati. Quoniam mens
sponte avida nec abstinere novit nec pietati adhibere consensus. Dum inordinato pravoque processu impunitarum
transgressionum augetur excessus [a] , et crebrescunt studiorum pende fidei et amoris cordiae. Post illa itaque
ordinationis tu• non inculpata principia, post consecrationem Antioceni ||fol. 149rb|| episcopi quam tibi contra
canonicam regulam vindicasti, doleo etiam in hoc dilectionem tuam esse prolapsam, ut sacratissimas Nicenorum
canonum constitutiones conareris infringere, tamquam oportune se tibi hoc tempus optulerit, quo suum honoris
privilegium sedes Alexandrina perdiderit, et Antiocena ecclesia proprietatem terti• dignitatis amiserit. Ut his
locis iuri tuo subditis, omnes metropolitani episcopi proprio honore priventur. Quibus inauditis et numquam ante
temptatis ita praevenisti excessibus, ut sanctam sinodum ad extinguendam solum heresim, et ad confirmationem
fidei catholic• studio christianissimi principis congregatam, in occasionem ambitus trahas, et ut conhibentiam [b]
suam tibi dedat impellas, tamquam refutari nequeat quod inlicite voluerit multitudo, et illa Nicenorum canonum
per sanctum vere spiritum ordinata conditio in aliqua umquam sit parte resolubilis. [c]

377

