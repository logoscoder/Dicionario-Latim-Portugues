7.111 GREGORIUS LEANDRO EPISCOPO SPANIE

GRE [a] LEANDRO EPISCOPO SPANIE.
Sanctitatis vestr• suscepi epistolam soluis [b] caritatis calamo scriptam. Ex corde enim lingua tinxerat quod in
carte pagina refundebat. Boni autem sapientesque viri cum legeretur adfuerint, quorum statim in conpunctione
viscera commota sunt. Coepiscopis quisque amoris manu [c] in suo corde te rapere, quia in illa epistola tu•
mentis dulcedinem noverat audire sed cernere. Accendebantur et mirabantur singuli atque ipse ignis audientium
demonstrabat qui fuerit ardor dicentis. Nisi enim prius in se faces ardeant, alium non succedunt. Ibi [d] ergo
vidimus quanta caritate tua mens arserit, quae sic et alios incendit. Vitam vero vestram cuius ego semper cum
magna veneratione reminiscor, minime noverant sed eis altitudo vestri cordis patuit ex humilitate sermonis.
Vitam autem cunctis esse imitabilem illa vestra epistola loquitur, sed quod non est ita ut dicitur sit ita quia
dicitur, ne qui non solet mentiatur, ad h•c autem breviter cuiusdam veteris mulieris verba loquor: Nolite me
vocare Neomi [e] id est pulcram, sed vocate me amaram quia amaritudine plena sum, neque enim bone [f] vir
hodie ego sum ille quem nosti. Omnia fateor exterius profitendo interius cecidi. Meque de eorum numero
pertimesco, de quibus scriptum est: Deiecisti eos cum allevarentur. Etenim deicitur qui honoribus proficit, et
moribus cadit. Ego enim vias mei capitis sequens, summopere esse decreveram obprobrium hominum et abiectio
plebis. Atque in eius sortem currere de quo rursum per psalmistam dicitur: Ascensus in corde eius disposuisti in
convalle lacrimarum, ut videlicet tanto vehementius intus ascenderem, quantum [g] per vallem lacrimarum foris
humilius iacerem. At nunc multum deprimit honor honerosum cure, inminere perstrepunt, et cum sese ad deum
animus colligit, hunc suis inpulsibus quasi quibusdam gladiis scidunt, nulla cordi qui esset. Prostratum in
infimis, et su• cogitationis pondere depressum aut rara valde, aut nulla hunc in sublimibus penna contemplationis
levat. Torpet ignavia mens, et circumlatrantibus curis temporalibus iam poene ad stuporem deducta. Cogitur
modo terrena agere modo etiam qu• sunt carnalia dispensare. Aliquando vero fastidio exigente compellitur,
qu•dam etiam culpanda disponere. Quid multa loquar? Victa suo pondere ||fol. 184ra|| sanguinem suum dat. Nisi
enim sanguinis nomine culpa censeretur psalmista non diceret: Libera me de sanguinibus. Cum vero culpas
culpis iungimus, hoc quoque per alium prophetam dictum est inpleta: Sanguis sanguinem tetigit. Sanguis enim
sanguinem tangere dicitur, cum culpa [h] culpe adiungitur, ut iniquitatis cumulus multiplicentur. Sed inter h•c
per omnipotentem deum, deprecor in perturbationis [i] fluctibus, •lapsus tue orationis manum sentiam. Etenim
quasi prospero flatu navigabam, cum tranquillam vitam in monasterio ducerem. Sed procellosis subito moribus
tempestas in sua pertubatione [k] me rapuit. Et prosperitatem itineris amisi, quia quiete perdita mentis
naufragiam pertuli. At nunc in undis versor, et tue intercessionis tabulam qu•ro. Ut quia navi integra dives
pervenire non metui, saltim post dampna ad litus per tabulam reducar. De podagre morbo moleste sanctitas
vestra ut scribat adstringitur, cuius dolore assiduo et ipse vehementer adtritus sum. Sed facilis erat consolatio, si
inter flagella que patimur queque fecimus ad memoriam delicta revocamus. Atque h•c non iam flagella sed dona
esse conspicimus, si qu• carnis delectatione peccavimus, carnis dolore purgantur. Preterea ex benedictione, beati
Petri apostolorum principis pallium vobis transmissimus ad sola missarum sollempnia utendum. Quo transmisso
valde debui qualiter vobis iubendum esset admonere. Sed locutionem subprimo quia verbo moribus anteitis.
Omnipotens deus sua vos protectione custodiat, atque ad c•lestis remunerationem patri• multiplici animarum
fructu perducat. Ego autem quanta occupatione pr•mor et debilitate, brevis testatur epistola, in qua et ei quem
multum diligo parum loquor. Deus te incolumem custodiat reverentissime frater.

483

