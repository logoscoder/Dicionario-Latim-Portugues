Credimus in unum deum patrem omnipotentem, factorem caeli et terrae, visibilium omnium et invisibilium
conditorem. Et in unum dominum Iesum Christum filium dei unigenitum, ex patre natum ante omnia saecula.
Deum ex deo, lumen ex lumine, deum verum, ex deo vero, natum non factum, homousion patri, hoc est eiusdem
cum patre, substantiae, per quem omnia facta sunt, et quae in caelo et quae in terris. Qui propter nos et propter
nostram salutem descendit, et incarnatus est de spiritu sancto, et Maria virgine. Homo factus passus est sub
Pontio Pilato. Et sepultus est et tertia die resurrexit. Ascendit in caelos sedet ad dexteram patris, iterum venturus
cum gloria iudicare vivos et mortuos. Cuius regni non erit finis, et in spiritum sanctum dominum et
vivificatorem. Ex patre procedentem, cum patre et filio adorandum et glorificandum, qui locutus est per
prophetas. Unam catholicam atque apostolicam ecclesiam. Confitemur unum baptisma in remissionem
peccatorum. Expectamus resurrectionem mortuorum, vitam futuri saeculi Amen.
INCIPIT TRACTATUS CALCIDONENSIS CONCILII.
Suffecerat quidem ad plenissimam pietatis agnitionem et confirmationem, cautissimum hoc et salutare divinae
gratiae symbolum. De patre enim et filio et spiritu sancto doctrinam perfectam edocet, et incarnationem
dominicam fideliter suscipientibus manifestat. Sed quoniam qui praedicationem veritatis destruere nituntur,
quasdam proprie hereseos novitates pariunt. Quidam enim misterium pro nobis actum divinae dispensationis
audent corrumpere, et vocem illam virginei partus factam ad virginem denegant. Alii temperamentum
confusionemque [p] inducentes, et unam esse naturam carnis et deitatis insensate componentes, passibilem
unigeniti divinam naturam tali confusione prodigiose divulgant. Idcirco omnem adversus veritatem obponendam
ab ipsis machinationem [q] volens excludere, sancta et magna universalis synodus antiquam praedicationem
immobilem docens, statuit pr•cipue trecentorum X et VIII sanctorum patrum fidem incontaminatam manere. Et
propter eos qui spiritui [r] sancto adversantur, centum quinquaginta patrum paulo posteriore tempore in urbe
Constantinopolitana ||fol. 66ra|| convenientium de substantia spiritus sancti traditam doctrinam corroborat.
Quam etiam illi omnibus insinuaverunt, non quod in praecedentibus aliquid deesset adicientes, sed de spiritu
sancto eorundem intellectum adversus eos qui deitatis eius dominationem [s] nituntur adimere, scripturarum
testimoniis plenius manifestantes. Propter eos sane qui dispensationis mysterium temptant corrumpere, et purum
hominem esse qui ex sancta virgine natus est impudenter divulgant beatissimi quondam viri Cyrilli Alexandrinae
ecclesiae sacerdotis synodicas epistolas, tam ad Nestorium quam ad ceteros per orientem congruas et sibi
consentientes suscipit ad confutationem quidem Nestorianae amentiae, interpretationem vero eorum qui religioso
zelo salutaris symboli cupiunt intellectum, quibus et epistolam sancti ac beatissimi primae sedis archiepiscopi
Leonis ad Flavianum scriptam sanct• recordationis archiepiscopo ad perimendam Euticetis malignitatem, quae
magni Petri confessioni [t] concordat, et communem quandam [u] paginam [v] existentem contra eos qui recte
non glorificant ad confirmationem catholicae religionis evidenter subiunxit. Et eos qui in duos filios
dispensationis dominic• mysterium scindere moliuntur exsecratur, et eos qui in duas naturas Christi temperatum
vel confusionem [w] argumentantur adversatur. Et qui celestem aut alterius cuiusque substantiam exsistere
formam servi quam pro nobis adsumpsit insaniendo asserunt procul abicit, et eos qui duas quidem ante
unitionem naturas, unam vero post unitionem confingunt [x] anathema facit. Consentientes igitur sanctis
patribus unum eundemque filium confiteri dominum nostrum Iesum [y] Christum consona voce pariter
edocemur, perfectum eundem in humanitate deum verum et hominem verum eundem ex anima rationali et
corpore. Secundum divinitatem unius cum patre naturae, secundum humanitatem eundem unius naturae
nobiscum, per omnia similem nobis absque peccato. Ante saecula quidem ex patre natum secundum divinitatem.
Novissimis vero diebus eundem propter nos et propter salutem nostram ex Maria virgine dei genetrice secundum
humanitatem, unum eundemque Christum ||fol. 66rb|| filium dominum unigenitum in duabus naturis inconfuse
immutabiliter, indivisae, inseparabiliter cognoscendo. In nullo naturarum differentias propter unitatem
perimendas. Magis autem salva utriusque naturae proprietate, et in una [z] coeuntem persona, unoque statu
concurrente [a] , non in duabus personis partiendum vel dividendum, sed unum eundemque filium unigenitum
deum verum dominum Iesum Christum sicut ab exordio prophetae de eo et ipse nos erudivit et patrum nobis
tradidit symbolum. His itaque cum omni subtilitate et diligentia a nobis ordinatis, statuit sancta et universalis
synodus, aliam fidem nulli licere proferre, aut scribere, aut edere, aut separare, aut docere aliter. Qui autem
audent aut disponere aliam fidem aut proferre, aut tradere alium symbolum volentibus converti ad scientiam
veritatis, ex gentibus vel Iudeis, vel hereticis quibuscumque siquidem, aut episcopi, aut clerici fuerint, alienos se
esse episcopos [b] ab episcopatu, et clericos [c] a clero. Si vero monachi aut laici fuerint, anathemate feriri. Ego
Recaredus rex fidem hanc sanctam et veram confessionem quam una per totum orbem catholica [d] confitetur
ecclesia, corde retinens, ore adfirmans, mea dextera deo protegente subscripsi. Ego Badda gloriosa regina hanc
fidem quam credidi, et suscepi, manu mea de toto corde subscripsi. Tunc adclamatum est in laudibus dei et in
favore principis ab universo concilio:
I.

199

