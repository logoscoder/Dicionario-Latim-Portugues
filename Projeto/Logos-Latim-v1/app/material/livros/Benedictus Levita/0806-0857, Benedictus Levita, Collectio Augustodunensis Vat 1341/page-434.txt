7.81

EIUSDEM LECTIONIS AD NICETAM AQUILIGENSEM EPISCOPUM

LXX. EIUSDEM LECTIONIS AD NICETAM AQUILIGENSEM [a] EPISCOPUM.
I. Quod debent femin• qu• captis [b] viris nupserant aliis, regressis de captivitate viris, prioribus copulari,
ut quod suum est, unusquisque recipiat.
II. Quod non probetur esse culpabilis qui uxorem capti in matrimonium videtur esse sortitus.
III. Ut si viri de captivitate regressi intemperantia uxorum offensi non fuerint, et voluerint eas in
coniugium recipere, liberam habeant facultatem.
IIII. Ut si mulieres ad priores maritos redire noluerint, velut impiae ecclesiastica communione privand•
sint.
V. Captivis autem errore aut fame non veneratione cibos immolaticios edere compulsis, poenitentia
concedenda.
VI. Quod hi qui ad iterationem baptismi vel vi vel timore coacti animos inclinarunt, poenitenti• sint
sublevandi remedio, it [c] aut senilis aetatis periculorum quoque et egritudinum ceterarumque
necessitatum habeatur sollicita consideratione respectus.
VII. Ut hi qui ab hereticis baptizatis sola sancti spiritus invocatione firmentur.
LEO EPISCOPUS NICETE EPISCOPO AQUILEGENSI SALUTEM. Regressus ad nos filius meus Adeodatus
diaconus, dilectionem tuam poposcisse memoravit, ut de his a nobis auctoritatem apostolic• sedis acciperes, qu•
quidem magnam difficultatem diiudicationis videntur afferre. Sed pro inspectionem temporalium necessitatum
adhibenda curatio est, ut vulnera quae adversione hostilitatis inlata sunt, religionis maxime ratione sanentur.
I. QUOD DEBEANT FEMINE QUAE CAPTIS VIRIS NUPSERINT ALIIS, REGRESSIS DE
CAPTIVITATE VIRIS PRIORIBUS COPULARI, UT QUOD SUUM EST UNUSQUISQUE RECIPIAT.
CUM ERGO PER BELLICAM CLADEM, ET PER gravissimos hostilitatis in cursus, ita quaedam dicatis divisa
esse coniugia, ut abductis in captivitatem viris femin• eorum remanserint destitut• qu• viros proprios aut
interemptos putarent aut numquam a dominatione crederint liberandos, et aliorum coniugium sollicitudine
cogente transierint. Cumque nunc statu rerum auxiliante domino in meliora converso nonnulli eorum qui
putabantur perisse remearint, merito caritas tua videtur ambigere, quid de mulieribus quae aliis iuncte sunt viris,
a nobis debeat ordinari. Sed qui a nobimus [d] scriptum, quod a domino iungitur mulier viro, et iterum
pr•ceptum agnovimus, ut quod deus iunxit, homo non se ||fol. 168ra|| necesse est ut legitimarum foedera
nuptiarum, redintegranda credamus. Et remotis malis quae hostilitas intulit, unicuique id quod legitime habuit
reformetur. Omnique studio procurandum est, ut recipiat unusquisque quod proprium est.
II. QUOD NON PROBETUR ESSE CULPABILIS QUI UXOREM CAPTI IN MATRIMONIUM
VIDETUR ESSE SORTITUS.
Nec tamen culpabilis iudicetur, et tamquam alieni iuris pervasor habeatur, qui personam eius mariti qui iam non
esse estimabatur assumpsit. Sic enim multa quae ad eos qui in captivitatem ducti sunt pertinebant in ius alienum
transire potuerunt, et tamen plenum iustiti• est ut hisdem reversis propria reformentur. Quod si in mancipiis vel
in agris aut etiam in domibus ac possessionibus rite servatur, quanto magis in coniugiorum redintegrationem
faciendum est? Ut quod bellica necessitate turbatum est, pacis remedio reformetur.
III. UT SI VIRI DE CAPTIVITATE REGRESSI INTEMPERANTIA UXORUM OFFENSI NON
FUERINT ET VOLUERINT EAS IN CONIUGIUM RECIPERE LIBERAM HABEAT FACULTATEM.
ET IDEO SI VIRI POST LONGAM CAPTIVITATEM reversi ita in dilectione suarum coniugum perseverent, ut
eas cupiant in suum redire consortium, omittendum est et inculpabile iudicandum quod necessitas intulit, et
restituendum quod fides poscit.
IIII. UT SI MULIERES REDIRE AD PRIORES MARITOS NOLUERINT, VELUT IMPIE

434

