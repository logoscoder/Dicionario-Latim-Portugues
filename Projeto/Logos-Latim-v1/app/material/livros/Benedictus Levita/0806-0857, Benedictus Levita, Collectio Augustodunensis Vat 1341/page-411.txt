Preter eas autem beatissim• et apostolicae sedis inviolabiles sanctiones quibus nos piissimi patres pestifer•
novitatis elatione deiecta, et bon• voluntatis exordia et incrementa probabilium studiorum, et in eis usque in
finem perseverantiam ad Christi gratiam referre docuerunt. Obsecrationum quoque sacerdotalium sacramenta
respiciamus, quae ab apostolis tradita in toto mundo atque in omni ecclesia catholica uniformiter celebrant, ut
legem credendi, lex statuat supplicandi. Cum enim sanctarum plebium praesules mandata sibimet legatione
funguntur apud divinam clementiam, humani generis agunt causam, et tota secum ecclesia congemescente
postulant et praecantur, ut infidelibus donetur fides, ut idolatr• ab impietatis [w] suae liberentur erroribus ut
Iudaeis ablato cordis velamine lux veritatis [x] appareat, ut heretici catholic• fidei perceptione resipiscant, ut
scismatici spiritum rediviv• caritatis accipiant, ut lapsis poenitentiae remedium conferatur, ut denique
cathicuminis ad regenerationis sacramenta perductis caelestis aula misericordiae reseratur. Haec autem non
perfunctorie [y] neque inaniter a domino peti, rerum ipsarum monstrat effectus. Quomodo quidem ex omni
errorum genere plurimos deus dignatur adtrahere, quos erutos de potestate tenebrarum transferat in regnum filii
caritatis suae, et ex vasis irae faciat vasa misericordiae, quod adeo totum divini operis esse sentitur, ut haec
efficiente deo gratiarum semper actio laudisque confessio pro inluminatione talium vel correctione referatur.
XII. QUOD GRATIA DEI ETIAM BAPTIZANDORUM TESTATUR INSTITUTA PURGATIO CUM
EXORCISMIS ET EXSUFFLATIONIBUS SPIRITUS AB EIS ABIGUNTUR INMUNDI.
Illud etiam quod circa baptizandos in universo mundo sancta ecclesia uniformiter agit, non otioso contemplamur
intuitu, cum sive parvuli sive iuvenes ad regenerationis veniunt sacramentum, non prius fontem vitae adeunt,
quam exorcismis et exsufflationibus clericorum spiritus ab eis inmundus abigatur. Ut tunc vere appareat,
quomodo princeps mundi huius mittatur ||fol. 158vb|| foras, et quomodo prius alligetur fortis, et deinceps vasa
eius diripiantur in possessionem translata victoris [z] qui captivam ducit captivitatem et dat dona hominibus. His
ergo ecclesiasticis regulis et ex divina sumptis auctoritate documentis, ita adiuvante domino conformati sumus,
ut omnium bonorum affectuum atque operum, et omnium studiorum omniumque virtutum quibus ab initio fidei
ad deum tenditur deum fateamur [a] auctorem, et non dubitemus ab ipsius gratia omnia hominis merita
praeveniri, per quem fit ut aliquid boni et velle incipiamus et facere. Quod utique auxilio et munere dei non
auferatur liberum arbitrium, sed liberatur. Ut de tenebroso lucidum, de pravo rectum, de languido sanum, de
imprudente sit providum. Tanta enim est erga omnes homines bonitas dei, ut nostra velit esse merita, quae sunt
ipsius dona. Et pro his quae largitus est, aeterna pr•mia sit donaturus. Agit quippe in nobis, ut quod vult et
velimus [b] et agamus, nec otiosa in nobis esse patitur, quae exercenda non neglegenda donavit. Ut et nos
cooperatores [c] simus gratiae dei, ac si quid in nobis ex nostra viderimus remissione languescere, ad illum
sollicite recuramus qui sanat omnes languores nostros, et redemit de interitu vitam nostram et cui cotidie
ducimus [d] : Ne inducas nos in temptationem, sed libera nos a malo.
XIII. QUOD PROFUNDIORES QUESTIONES NEC CONTEMPNENDAE SINT, NEC POENITUS
ASSERENDAE.
Profundiores vero difficilioresque partes incurrentium qu•stionum quas latius pertractarunt qui hereticis
restiterunt, sicut non audemus contempnere ita non necesse habemus adstruere quia ad confitendam gratiam dei
cuius operi ac dignationi nihil poenitus subtrahendum est satis sufficere credimus, quicquid secundum praedictas
regulas apostolicae sedis nos scripta docuerunt. Ut prorsus non opinemur catholicum, quod apparuerit prefixis
sententiis esse contrarium.
EXPLICIT DE GRATIA DEI ET LIBERO VOLUNTATIS ARBITRIO.

411

