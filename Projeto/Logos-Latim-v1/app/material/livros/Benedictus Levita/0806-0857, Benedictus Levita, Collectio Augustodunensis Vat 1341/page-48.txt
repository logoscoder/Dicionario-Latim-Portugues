nullus in coniugali positus gradu, spem habeat apud deum. Unde factum est ut multae mulieres seductae, relictis
propriis viris et viri uxoribus destitutis, vinculum coniugale dissolverent, continentiam profitentes. Quam cum
retinere non possent, adulterium commiserunt, inventi sunt enim dissensiones, ac separationes in dominicis
ecclesiis docere, id est et traditiones ecclesiasticas, et ea quae in ecclesiis aguntur debere contempni. Privatis
conventiculis institutis, atque ad imitationem eorum quae in domo dei aguntur, omnia presumere celebrare.
Adhuc etiam vestibus communibus spretis, novos et insolitos habitus adsumpsisse. Primitias quoque fructuum et
oblationes eorum quas veterum institutio ecclesiis tribuit, sibimet vindicasse. Id est propria ratiocinatione [b]
doctrin•, tamquam sanctis sibi eas offerri debere, apud se et inter se dispensandas. Servos a dominis recedentes,
et per hunc inusitatum religionis suae habitum, sub specie religionis dominos contempsisse. Mulieres quoque
praeter consuetudinem et sui sexus ornatum, hinc se iustificare credentes, virilem habitum suscepisse. Pluresque
earum occasione religionis tonsas, genuini decoris comas penitus amputasse. Ieiunia quae in ecclesia
praedicantur, contempnenda asservisse. Nonnullos etiam eorum cibos carnium, tamquam inlicitos reputasse. In
domibus coniugatorum nec orationes quidem debere caelebrari persuasisse, in tantum ut easdem fieri vetent. Et
oblationibus quae in domibus factae fuerint, minime communicandum esse decernant. Presbiteros vero qui
matrimonia contraxerunt sperni debere dicunt, nec sacramenta quae ab his confici||fol. 13vb||untur attingi. Loca
sanctorum martyrum vel basilicas contempnere, et omnes qui illuc conveniunt et sacramenta conficiunt
reprehendere. Divites fideles qui non omnibus renuntiant quae possident, spem apud deum non habere. Et multa
alia quae enumerare nulli possibile est, singulos quoque eorum pro suo arbitrio constituere. Unusquisque enim
eorum per talem institutionem ab ecclesiastico canone recedens, tamquam proprias leges sibimet condidisse, sed
nec communis [c] his omnibus et una sententia est. Singuli enim prout videtur, et libet accusationem ecclesiae
nitendo, tamquam rector non sit, vel addit decreta vel minuit. Propter hoc ergo coactum est hoc concilium in
Gangrensi ecclesia habitum, canones istos exponere, quibus probantur memorati extra ecclesiam esse. Quod si
per paenitentiam condempnaverint omnia haec quae male senserunt tamquam a se non bene prolata, acceptabiles
fiant. Atque ad eos singula quae debent condempnare [d] synodus credidit exponenda. Quod si quis renuerit [e]
haec quae hodie constituta sunt, tamquam hereticus, anathematizatus et damnatus abiciatur. Et erit non solum
incommunicatus, verum etiam ab ecclesia abiciatur extorris, donec deprecetur episcopus, et de universis qu•
poenes eos deprehensa atque detecta sunt, providerit quid horum susceperit observandum.

I. DE HIS QUI NUPTIAS DAMPNANT.
Si quis nuptias in accusationem deduxerit, et mulierem fidelem ac religiosam cum viro suo dormientem
abhominandam crediderit, aut etiam accusandam tamquam non posse coniugatos in regnum dei ingredi,
anathema sit.

II. DE HIS QUI CARNEM MANDUCANTES DAMNPANT.
Si quis carnem manducantem ex fide cum religione praeter sanguinem et idolo immolatum et suffocatum
crediderit condempnandum, tamquam spem non habentem quod eas manducat, anathema sit.

III. NON DEBERE SERVUM OCCASIONE [f] RELIGIONIS DOMINUM SUUM
CONTEMPNERE.
Si quis servum alienum occasione [g] religionis, doceat dominum suum debere contempnere, et eius
ministerium destituere, ac non potius docuerit eum suo domino bona fide, et cum omni honorificentia deservire,
anathema sit.

IIII. DE OBLATIONE PRESBITERI CONIUGATI. ||fol. 14ra||
Si quis discernit presbiter [h] coniugatum tamquam occasione nuptiarum quod offerre non debeat, et ab eius
oblatione ideo se abstinet, anathema sit.
V. ORATIONES ECCLESIAE NON DEBERE CONTEMPNERE.
Si quis docet domum dei contemptibilem esse debere, et congregationes quae in ea fiunt, anathema sit.

VI. NON DEBERE EXTRA ECCLESIAM CONGREGARI.
Si quis extra ecclesiam privatim [i] populos congregans contempnat ecclesiasticas sanctiones, aliter ea quae
sanctae eclesiae voluerit usurpare non conveniente presbitero iuxta decretum episcopi, anathema sit. [k]
ipsamque ecclesiam apud se sine consilio episcopi cum presbitero agat, anathema sit.

VII. DE FRUCTIBUS IN ECCLESIA ET NON ALIBI DANDIS.
Si quis oblationes fructuum vel primitias ecclesiae debitas voluerit extra ecclesiam accipere aut dare, praeter
conscientiam episcopi vel eius cui huiusmodi officia commissa sunt, et non magis cum consilio eiusdem haec
agendum putaverit, anathema sit.

48

