videretur inesse, nullo etiam pristinae devotionis noscerentur desiderio anhelare: Quorum tamen casibus
fraternitas condolens, ita talium necessitate in fide sua susceperit, ut ultimum illis tribuatur viaticum scilicet ne
sine finem [a] paenitentiae fructu videantur transire e saeculo. Quod si forsitan respiciente deo saluti pristin•
reformentur, agunt cautionibus vanis et oppositionibus execrandis, qualiter a se tonsurae venerabile signum,
expellant atque habitum religionis abiciant. Inpudentissime asserentes, ideo se nullis regulis ecclesiasticae
disciplin• sub hoc voto teneri, quia paenitentia nec ipsi paenituerunt nec consentientes acceperunt. Quorum
inpudentia et obstinata procacitas, non aliquando talia diceret, si qualiter ad vitam per sacrosancta lavacri gratiam
veniret meminisset. Etenim parvulorum infantum vita originali peccato obnoxia, quae nulli propter aetatem
discernendi vel expetendi sensui aptior iudicetur, nisi ex sponsione fidelium baptismi accipiant sacramentum,
nullo sensu, nulla etiam discretionis industria, id appetere possunt. Unde sicut baptismum quod nescientibus
parvulis sine ulla contentione in fide tantum proximorum accipitur, ita paenitentiae donum quod nescientibus
inlabitur absque impugnantia violationis hi qui illud exceperint observabunt. Si quis autem quolibet modo
poenitentiam accipiens hoc violaverit synodale institutum, ut vere transgressor paternis regulis ferietur. Nec enim
ista statuentes statuentes sacerdotes quosque ut passim et licenter donum paenitentiae non poenitentibus audeant
prorogare absolvimus, sed hos qui qualibet sorte paenitentiam susceperint, ne ulterius ad militare cingulum
redeant religamus. Sacerdotes tamen qui non consentiendo neque paenitente, ausu temerario poenitentiam
dederint, neque se exortatum eius qui [b] poenitentiam accipit vel manuum indiciis quibuslibet aliis evidentibus
significationibus invitatum fuisse probaverit, unius anni excommunicationis sententiae subiacebit.
DE CULPATORUM RECEPTIONE VEL COMMUNIONE APUD ECCLESIAM.
Vidimus quosdam et flevimus ex numero culparum receptos in gratiam principum extorres extitisse ||fol. 104va||
a collegio sacerdotum. Quod denotabile malum, illa res agit qui licentia principalis in quo se solvi [c] licentius
curat ibi alios inligat, et quos in suam communionem videtur suscipere a communione et pace ecclesiae eligit
separare, ut qui cum illo convescuntur, sola sacerdotum communione priventur. Et ideo quia remissio talium qui
contra regem gentem vel patriam agunt per difinitiones [d] canonum antiquorum potestate solum [e] regia
punitur cui et peccasse noscuntur ab eis nulla se deinceps abstinebit sacerdotum communio. Sed quos regia
potestas aut in gratiam benignitatis receperit, aut participes mensae suae effecerit, hos etiam sacerdotum et
populorum conventus suscipere in ecclesiastica communione debebit, ut quod principalis pietas habet acceptum
nec a sacerdotibus dei debet esse extraneum.
IIII. IN LOCIS UBI EPISCOPUS NON FUIT, NUMQUAM EPISCOPUS ORDINETUR.
Maioribus institutionibus contraire et sanctorum patrum decreta convellere, quid aliud est quam vinculum
societatis Christi abrumpere et usurpat• pr•sumptionis licentia statum ecclesiae dissipare? Prosequente igitur
venerabili et sanctissimo viro fratre nostro Stephano Emeretensis sedis episcopo. Res nobis novellae
praesumptionis usurpatione sese intulit pertractandam. Tanto communionis nostrae iudicio convellenda quanto et
pravitatis nostrae noscitur ausu perpetrata. Dixit enim violentia principali se inpulsum fuisse ut in monasterio
villulae in qua venerabile corpus sanctissimi Pinenii confessoris debito quiescit honore, novam episcopalis
honoris ordinationem efficeret. Et ideo ex indiscreto et facillime assensu [f] iniustis Vvambae principis
iussionibus parens novam et iniusta illic pontificalis sedis praelectionem induxit, ubi canonica constitutio id fieri
omnimoda ratione refellit. Predictus ille vir prostratus humo medicamine nostri praecepti et sibi dari veniam
petit, et quid potissimum fieri oporteat de persona eius qui illic ordinatus fuerat nostri oris sententia
decernendum poposcit. Sed quia veraciter immo communiter noveramus pr•dictum principem consilio levitatis
agentem, non solum praecepisse, ut in predicto loco aliquis episcopus fieret, sed etiam ita eum obstinationibus
definisse ut in suburbio Toletano in ecclesia praetoriensi, sanctorum Petri et Pauli episcopum ordinaret, necnon
et in aliis vicis vel villulis similiter ||fol. 104vb|| faceret. Ideo pro tam insolenti huiusmodi exstirpationis licentia
quid de hac re haberent canonum instituta in medio proferri praecepimus. Tum haec in ordinem constituta
prolecta sunt. Inprimis ex aepistola [g] Pauli ubi Tito discipulo ut episcopos per civitates constituere debeat
pr•cepit. Item ex concilio Niceno titulo octavo ubi inter [h] cetera praecipitur ut in civitate una non videantur
duo episcopi esse. Item ex concilio Laudiceno titulo septimo ubi dicit: Non oportet in vicis et in villulis
episcopos ordinari et cetera. Item ex concilio Africae [i] secundo titulo, ubi Felix episcopus Solemsilitanus dixit:
Etiam si hoc placet sanctitati vestr• insinuo, ut dioceses qu• numquam eps [k] habuerunt non habeant. Diocesis
quae in aliquando habuit habeat proprium: Secundum autem hanc prosecutionem sanctitatis vestrae est aestimare
quid fieri debeat. Genecleus episcopus dixit: Si placet insinuatio patris et coepiscopi nostri Felicis ab omnibus
confirmetur, ab universis episcopis dictum est: Placet. Item ex concilio Africae tertio titulo secundo ubi dicit: Ut
non accipiat alterum episcopum plebs quae in diocesi semper subiacuit. Epigenius enim episcopus inter cetera
sic dixit: Hoc ideo non debere rectorem accipere eam plebem quae in diocesi semper subiacuit, nec umquam
proprium episcopum habuit. Quapropter si universo sanctissimo coetui placet, hoc quod profatus sum
confirmetur. Aurelius episcopus dixit: Fratris et consacerdotis nostri prosecutione non obsisto, sed hoc me et
fecisse et facturum esse profiteor. Item ex concilio Sardicensi ubi inter cetera pr•cipitur: Licentia danda passim
non est. Si enim subito aut vicus aliquis aut modica civitas cui satis est unus presbiter voluerit sibi episcopum

268

