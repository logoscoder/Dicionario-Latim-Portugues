7.76

EIUSDEM LEONIS AD EPISCOPOS PER SICILIAM

EIUSDEM LEONIS AD EPISCOPOS PER SICILIAM CUM CAPITUŁ SUIS.
I. Quod in die epiphaniorum prohibeatur baptismum celebrari.
II. Quod omnia nobis per rerum ordinem per incarnationem domini nostri salutis sacramenta digesta
sunt.
III. Quod in baptismo mors proveniat interfectione peccati, et sepulturam triduanam imitetur trina
dimersio et ab aquis elevatio sit velut resurrectio de sepulcro.
IIII. Quod beatus apostolus Petrus in die pentecostes virorum tria milia baptizarit.
V. Quod duo haec tantum tempora id est pasca [a] et pentecosten ad baptizandum a Romanis pontificibus
legitima sint prefixa.
VI. Quod omni tempore hi qui necessitate mortis urguetur, debeant baptizari.
VII. Et de Sicilia terni semper annis singulis episcopi, Romam sociandi sinodo indissimulanter occurrant.
EXPLICIUNT CAPITULA.
LEO UNIVERSIS EPISCOPIS PER SICILIAM CONSTItutis, in domino salutem. Divinis praeceptis et
apostolicis monitis informamur, ut pro omnium ecclesiarum statu inpigro vigilemus affectu. Ac si quid usquam
repraehensione invenitur obnoxium celeri sollicitudine aut ab ignorantiae imperitia aut a praesumptionis
usurpatione revocemus. Manente enim dominic• vocis imperio quo beatissimus apostolus Petrus trina repetitione
misticae sanctionis imbuitur, ut Christi oves qui Christum diligit pascat, ipsius sedis, cui per habundantiam [b]
divinae gratiae praesumus reverentia coortamur ut periculum desidiae quantum possumus declinemus, ne
professio summi apostoli, qua se amatorem domini esse testatus est non inveniatur in nobis. Quia neglegenter
pascens totiens commendatum dominicum gregem, convincitur summum non amare pastorem.
I. QUOD IN DIE EPIPHANIORUM PROHIBEATUR BAPTISMUM CELEBRARI.
CUM ERGO MIHI DE CARITAtis vestrae actibus fraterna affectione [c] sollicito certis inditiis innotuerit vos
in eo quod intra sacramenta ecclesiae principale est ab apostolicae institutionis consuetudine discrepare, ita ut
baptismi sacramentum numerosius in die epiphani• quam ||fol. 162ra|| in paschali tempore celebretur. Miror vos
vel praecessores vestros tam inrationabilem novitatem usurpare potuisse, ut confuso temporis utriusque misterio
nullam esse differentiam crederetis inter diem quo adoratus est Christus a magis et diem quo resurrexit Christus
a mortuis. Quam culpam nullo modo potuissetis incidere, si unde consecrationem honoris accipitis inde legem
totius observanti• sumeretis. Et beat [d] apostoli Petri sedes quae vobis sacerdotalis mater est dignitatis esset
ecclesiasticae magistra rationis. A cuius vos regulis recessisse minore posset aequanimitate tolerari, si aliqua
commonitionis nostrae increpatio praecessisset. Nunc autem quia non desperatur correctio, servanda est
mansuetudo. Ut licet vix ferenda sit in sacerdotibus excusatio, quae praetendat inscientiam, malumus tamen et
censuram necessariam temerare, et ratione vos apertissimae veritatis instruere.
II. QUOD CUNCTA NOBIS PER ORDINEM RERUM PER INCARNACIONEM [e] DOMINI NOSTRI
SALUTIS SACRAMENTA DIGESTA SUNT.
Semper quidem in aeterno consilio dei mansit humani generis incommutabiliter praeordinata reparatio, sed ordo
rerum per Iesum Christum dominum nostrum temporaliter gerendarum in incarnatione verbi sumpsit exordium.
Unde aliud tempus est quo adnuntiante angelo beata virgo Maria fecundandam se per spiritum sanctum credidit
et conc•pit, aliud quo salva integritate virginea puer editus exultante gaudeo caelestium ministrorum pastoribus
indicatur. Aliud quo infans circumciditur, aliud quo hostia pro eo legalis offertur. Aliud cum tres magi claritate
novi sideris incitati in Bethleem ab oriente perveniunt, et adoratum parvulum mistica munerum oblatione
venerantur. Nec idem sunt dies quibus impio Herodi ornata divinitus in •giptum translatione subtractus est, vel
quibus ab •gypto in Galileam mortuo persecutore vocatus est. Inter has autem dispensationum varietates
accedunt augmenta corporea. Crescit dominus, sicut evangelista testatur, provectibus aetatis et gratiae. Per dies

420

