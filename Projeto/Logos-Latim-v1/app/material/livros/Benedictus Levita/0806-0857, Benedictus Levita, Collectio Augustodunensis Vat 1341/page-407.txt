7.68

ITEM EPISTOLA EIUSDEM
EPISCOPUM

BONIFATII PAPAE AD HILARIUM NARBONENSEM

XXXIII. ITEM EPISTOLA EIUSDEM BONIFATII PAPAE AD HILARIUM NARBONENSEM
EPISCOPUM, UT UNAQUAEQUE PROVINTIA NEMO CONTEMPTO METROPOLITANO
EPISCOPUS ORDINETUR.
||fol. 156va||
Bonifatius episcopus urbis Rom•, Hilario episcopo Narboniensi [a] salutem. Difficilem quidem fidem
querimoniis commodamus, quarum sacerdotes domini pulsat intentio, maxime cum eos locuntur quippiam contra
patrum statuta temptasse, sed frequenter hoc asserit sicut nunc multitudo causantum [b] . Ecce enim ut caritas tua
recognoscit ex subditis Lutubensis ecclesi• cleri ordo vel plebis, praeces suas vel lacrimas ad nos quantum datur
intellegi magno cum dolore miserunt, dicentes coepiscopum nostrum Patroclum sua petitione cessante, in locum
decedentis episcopi, nescio quem in aliena provintia pretermisso metropolitano contra patrum regulas ordinasse.
Quod nequaquam possumus ferre patienter, quia convenit nos paternarum sanctionum diligentes esse custodes.
Nulli etenim videtur incognita sinodi constitutio Nicen• quae ita precipit ut eadem proprie verba ponamus. Per
unamquamque provintiam metropolitanos ius singulos habere debere. Nec cuiquam duas esse posse subiectas.
Quod illi quia aliter credendum non est, servandum sancto spiritu suggerente sibimet censuerunt. Unde frater
karissime si ita res sunt et ecclesiam supradictam provinti• tu• limes includit, nostra auctoritate communias.
Quod quidem facere sponte deberes desideriis supplicantum, et voluntate respecta, ad eundem locum, in quo
ordinatio talis celebrata dicitur, metropolitani iure munitus, et praeceptionibus nostris fretus accede, intellegens
arbitrio tuo secundum regulas patrum quaecumque facienda sunt a nobis esse concessa, ita ut peractis omnibus,
apostolic• sedi quicquid statueris te referente clarescat, cui totius provintiae ordinationem liquet esse mandatam.
Nemo ergo eorum terminos, audax temerator excedat, nec aliquid in illorum contumeliam [c] partibus suis quae
sibi non videntur concessa defendat, cesset huiusmodi pressa nostra auctoritate presumptio, eorum qui ultra
digitum su• limitem dignitatis extendunt. Quod idcirco dicimus ||fol. 156vb|| ut advertat [d] caritas tua adeo nos
canonum precepta servare, ut ista constitutio quoque nostra definiat. Quatenus metropolitani sui unaqu•que
provintia in omnibus rebus semper ordinationem expectet. Data V IDUS FEBRUARII DD NN Honorio XII, et
Theodosio X, cons.

407

