3.10

SYNODUS CONSTANTINOPOLITANA

||fol. 20rb||
INCIPIT SYNODUS QUAE FACTA EST CONSTANTINOPOLI ADVERSUS HERESIM
MACEDONIANAM AB EPISCOPIS NUMERO CL SUB THEODOSIO MAIORE, SIAGRIO ET
EUCHERIO CONSULIBUS AERA CCCCXVIII.

I. Custodiendam esse fidem patrum trecentorum decim et octo.
II. Ut episcopi suam diocesim gubernent nec ad alias accedant.
III. Non invitatos episcopos ultra diocesim propriam accedere non debere.
IIII. De ecclesiis in barbaricis compositis.
V. De honore Constantinopolitani episcopi.
VI. De maximo Cinico phylosopho.
VII. De fide symboli apud Constantinopolim constituti.
HAE REGULAE SIVE DEFINITIONES SUNT expositae ab episcopis CL qui in unum Constantinopolim
convenerunt, quando beatus Nectarius episcopus est ordinatus [a] dampnato maximo Cinico, quorum nomina et
provintiae in Greco continentur.

I. CUSTODIENDAM ESSE FIDEM PATRUM TRECENTORUM XVIII.
Non spernendam esse fidem patrum trecentorum decem [b] et octo qui in Nicea Bitiniae convenerunt, sed
manere eam ratam oportet, et anathematizare omnem heresim. Specialiter autem eunominiorum, immo
anomianorum qui Latine sine lege dicuntur, et arrianorum sive eudoxianorum, seminaarrianorum, necnon
pneumatomacorum [c] , id est qui contra sanctum spiritum pugnant, et sabellianorum et marcellianorum et
tofinorum et apollonaristarum.

II.
UT EPISCOPI SUAM DIOCESIM GUBERNENT, NEC AD ALIENAS
ACCEDANT [d].
Episcopi qui extra diocesim sunt, ad ecclesias quae extra terminos eorum sunt non accedant, neque confundant et
permisceant ecclesias secundum regulas constitutas. Alexandriae quidem episcopi, ea quae sunt in Aegypto
tantum gubernent. Orientis autem episcopi, solius Orientis curam gerant. Servatis honoribus primatus ecclesiae
Antiocenae, qui in regulis Niceni synodi continentur. Sed et Asianae diocesis episcopi, ea quae sunt in Asia et
quae ad Asianam [e] tantummodo diocesim pertinent gubernent. Ponti autem episcopi, Ponticae tantum diocesis
habeant curam. Traciae vero, ipsius tantummodo Traciae.

III. NON INVITATI EPISCOPI ULTRA DIOCESIM PROPRIAM NON ACCEDANT.
Non invitati episcopi ultra diocesim accedere non debere super ordinandis aliquibus, vel quibuscumque
disponendis ecclesiasticis causis, servata regula quae supra scripta est de unaquaque [f] diocesi. Manifestum
namque est quod per singulas quasque ||fol. 20va|| provintias provintialis [g] synodus administrare et gubernare
omnia debeat, secundum ea quae sunt in Nicea definita.

IIII. DE ECCLESIIS IN BARBARICIS COMPOSITIS [h].
Ecclesias autem dei quae sunt in barbaricis gentibus constitutae, regere administrari oportet, secundum
consuetudinem quae a patribus obtinuisse dinoscitur.
V. DE HONORE CONSTANTINOPOLITANI EPISCOPI.
Constantinopolitanae civitatis episcopum habere oportet primatis honorem, post Romanum episcopum, propter

69

