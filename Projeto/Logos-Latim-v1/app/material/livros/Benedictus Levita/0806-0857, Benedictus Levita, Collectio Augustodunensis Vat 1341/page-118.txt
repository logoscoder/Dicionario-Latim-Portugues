memoriae episcopo Zosimo a quo ad nos mandata et litteras attulerunt, sed tuae venerationi qui in eius [e] loco
es divinitus constitutus humilitas nostra rescriberet. Ea breviter insinuare debemus, qu• utrorumque concordia
terminata sunt, non ea quae prolixis gestorum voluminibus continentur. In quibus salva quidem caritate, non
tamen sine parvo altercationis labore demorati sumus, ea gestis deliberantes, quae nunc ad causam pertinent.
Quanquam et ille, si adhuc esset in corpore, hoc acciperet gratius quod videret pacatius terminatum domine
frater. Apiarius presbiter de cuius et ordinatione et excommunicatione ac vocatione fuerat exortum, non solum
Siccensi, verum etiam totius Afric• ecclesiae, non leve scandalum de omnibus erroribus suis veniam petens,
communioni est restitutus. Prior autem coepiscopus noster Siccensis Urbanus quod in eo corrigendum visum est,
sine ulla dubitatione correxit. Quia vero paci et quieti ecclesiae non tantum ad praesens, sed etiam in posterum
prospiciendum fuit, quoniam talia multa praecesserant, ut vel similia vel etiam graviora deinceps praecaveri
oporteret placuit nobis ut de Siccensi ecclesia retento scilicet honore gradus sui, presbiter removeretur Apiarius.
Et accepto epistolio ubicumque alibi vellet et posset presbiterii munere fungeretur. Quod eidem ipsi per litteras
proprias postulanti sine difficultate concessimus. Sane priusquam haec causa isto termino clauderetur, inter alia
quae diuturnis disceptationibus ||fol. 39va|| versabamus, quia rogatio ipsa poscebat ut apud acta ecclesiastica a
fratribus nostris Faustino coepiscopo, et Philippo atque Asello conpresbiteris quaereremus ut promerent quicquid
eis nobiscum agendum fuisset iniunctum. Nonnulla quidem sine ullo scripto prosecuti sunt verbis, sed cum id
potius flagitaremus quod in litteris ferrent, commonitorium protulerunt. Quod recitatum nobis etiam gestis quae
secum ad vos deferunt est allegatum, in quo eis quattuor quaedam nobiscum gerenda [f] mandata sunt. Unum de
appellationibus episcoporum ad Roman• ecclesi• sacerdotem. Alterum ne ad comitatum episcopi, inportune
navigent. Tertium de tractandis presbiterorum [g] et diaconorum causis, apud finitimos episcopos, si a suis
excommunicati leviter vel culpabiliter fuerint. Quartam [h] de Urbano episcopo excommunicando vel etiam
Romam evocando, nisi ea quae videbantur corrigenda corrigeret. Quorum omnium de primo et tertio, id est ut
Romam liceat episcopis provocare, et ut clericorum caus•, apud suarum provintiarum episcopos finiantur, iam
priore anno etiam litteris nostris [i] ad eundem venerabilis memoriae Zosimum episcopum datis insinuare
curavimus, ut ea servare sine ulla eius iniuria paulisper sineremus, usque ad inquisitionem statutorum concilii
Nicaeni. Et nunc de tua poscimus sanctitate ut quemammodum ea apud Niceam a patribus acta vel constituta
sunt, sic eam a nobis facias custodiri. Et ibi apud vos ista quae in commonitorio attulerunt facias exerceri. Id est
si episcopus accusatus fuerit et iudicaverint congregati episcopi regionis ipsius et de gradu suo deiecerint eum, et
apellasse [k] videatur, et confugerit ad beatissimum Roman• ecclesiae episcopum et voluerit audiri, et iustum
putaverit ut renovetur examen, scribere his episcopis dignetur, qui in finitima et propinqua provintia sunt, ut ipsi
diligenter requirant omnia, et iuxta fidem veritatis definiant. Quod si is qui rogat causam suam iterum audiri
deprecatione sua moverit episcopum Romanum ut e latere suo presbiterum mittat, erit in potestate episcopi, quid
velit et quid aestimet. Et si decreverit mittendos esse qui praesentes cum episcopis iudicent, habentes
auctoritatem eius a quo destinati sunt, erit in suo arbitrio. Si vero crediderit sufficere episcopos, ut negotio
terminum inponant, faciet quod sapientissimo suo consilio iudicaverit.

ITEM DE PRESBITERIS ET DIACONIBUS. ||fol. 39vb||
Si episcopus quis iracundus quod esse non debet cito aut aspere commoveatur adversus presbiterum sive
diaconum suum et exterminare eum de ecclesia voluerit, providendum est ne innocens damnetur, aut perdat
communionem. Habeat potestatem eiectus ut finitimos interpellet, et causa eius audiatur, et diligentius tractetur,
quia non oportet ei negari audientiam roganti. Et ille episcopus qui aut iuste aut iniuste reiecit pacienter accipiat
ut negotium discutiatur [l] , ut aut [m] approbetur eius aut emendetur sententia. Haec utique ad adventum
verissimorum exemplariorum Niceni concilii inserta gestis [n] sunt. Quae sibi quemammodum [o] ipso quo
apud nos fratres ex apostolica sede directi allegaverunt commonitorio continerentur, eoque [p] ordine vel apud
vos in Italia custodirentur, nullomodo nos talia qualia commemorare iam nolumus vel tolerare cogeremur, vel
intolerabilia pateremur. Sed credimus [q] adiuvante misericordia domini dei [r] nostri quod tua sanctitate
Roman• ecclesiae presidente, non simus iam istum typum passuri. Et servabuntur erga nos ea quae nobis etiam
non disserentibus custodiri debeant, cum fraterna caritate quae secundum sapientiam atque iustitiam quam tibi
donavit altissimus, etiam ipse [s] prespicis [t] esse servanda, si forte aliter se habent canones concilii Niceni.
Quamvis enim plurimos codices legeremus, sed nusquam in Niceno concilio Latinis in codicibus legimus
quemammodum in supradieto [u] commonitorio inde directa sunt. Tamen quia hic in nullo codice Greco ea
potuimus invenire, ex orientalibus ecclesiis ubi perhibentur eadem decreta posse etiam autentica repperire, magis
nobis desideramus afferri. Pro qua re tuam quoque venerationem obsecramus ut scribere etiam ipse digneris ad
illarum partium sacerdotes, hoc est ecclesiae Antiochiae Alexandrin• et Constantinopolitane. Et si aliis etiam
placuerit tuae sanctitati, ut inde ad nos idem canones apud Niceam civitatem a patribus constituti veniant, te
potissimum hoc beneficium cunctis occidentalibus ecclesiis in domini adiutorio conferente. Quis enim dubitet
exemplaria verissima esse [v] concilii in Grecia Niceni synodi congregat• quae tam de diversis locis et de
nobilibus Grecis ecclesiis adlata et comparata concordant? Quod donec fiat haec quae in commonitorio
supradicto ||fol. 40ra|| nobis allegata sunt, de apellationibus [w] episcoporum ad Roman• ecclesiae sacerdotem,
et de clericorum causis apud suarum provintiarum episcopos terminandis, nos usque ad probationem servaturos
118

