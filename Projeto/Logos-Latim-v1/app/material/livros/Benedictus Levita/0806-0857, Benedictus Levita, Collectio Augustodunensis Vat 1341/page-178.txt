6.2

CONCILIUM TARRACONENSE

CONCILII TERRACONENSIS DECEM EPISCOPORUM HABITA ERA, [a] CLIIII TITULI
INCIPIUNT.

I. Ut etiam ad proximas sanguinis clerici cum testimonio vadant.
II. Ut clericis emendi vilius vel vendendi carius non permittatur licentia.
III. Ut nullus episcopus vel qui infra positus die dominico causas iudicare
presumat.
IIII. Ut qui in metropolitana civitate episcopus non ordinatur, post duos menses
se metropolitano presentet.
V. Ut episcopus qui a metropolitano commonitus ad synodum non venerit,
excommunicetur.
VI. Ut diocesani [b] clerici septimanas teneant, et die sabbati omnes in unum
conveniant.
VII. Ut annis singulis episcopi diocesim visitent, et non plus quam tertiam de
parochiis accipiant.
VIII. De clericis et ostiariis qui adulteris mulieribus admiscentur ut proiciantur.
VIIII. Ut nullus episcopus pro iudiciis munera accipiat.
X. Ut monachus missus alicubi ministerium clericatus agere non praesumat,
nec negotiator existat.
XI. Ut si episcopus intestatus obierit inventarium de rebus eius clerici faciant,
et nullus exinde aliquid auferat.
XII [c]. Ut episcopus diocesanos presbiteros et quosdam ex laicis convenire
litteris ad synodum moneat.
IN NOMINE CHRISTI HABITA [d]
SYNODUS TERRACONA, ANNO SEXTO TEUDErici regis, consulatu Petri sub die octavo [e] idus
novembris. Antiquorum patrum statuta, de his censuisse videntur, quae in tempore aut ad illos relicta
pervenerunt, aut certe acta testimonio proprio comprobaverunt. Cuius rei et nos sequentes exemplum illa quae
non fiunt, placuit observanda decernere, ut praeterita absque ambage custodiantur, et praesentia hac observatione
sint firma. Igitur cum in unum pariter convenissemus in urbem Terraconensem, quae est metropolitana
observantissime fundata, titulos subter adnexos conscripsimus observandos.
I.
De his quibus cura properante proximitate habere permittitur, ut ea cautela earum necessitates sustentent, ||fol.
58vb|| ut pietatis benefitia quae eis sunt necessaria a longius prebeant. Ipsi vero pro visendis eis cum ingressi
fuerint clerici salutatione recurrant, nec inibi faciant mansionem. Qui tamen cum ad earum visitationem pergunt,
testem solacii sui fide et actione ante probatum adhibeant secum. Si quis haec a nobis statuta contempserit, si
clericus est, loci sui dignitate privetur. Si vero religiosus vel monachus, in cella monasterii reclusus, paenitentiae

178

