XVI. DE INCOLUMITATE ET ADHIBENDA PRO DILECTIONE REGIAE PROLIS.
SICUT INSOLENTIA MALORUM regum odiosa et exsecrabilis semper existit subiectis, ita bonorum provida
utilitas amabilis efficitur populis, quocirca quis ferat aut quis talem errantem christianum videat qui regiam
sobolem aut posteritatem conetur expoliare rebus aut privare dignitatibus? Quod ne fiat cum generalis promatur
de principis filiis sententia, de presentis excellentissimi Chintilani regis posteritate dantur apta a nobis decreta, ut
ea quae synodus preterito anno in hac ecclesia habita constituit circa omnem posteritatem eius universitas regni
sui conservet. Hoc est ut prebeatur filiis eius dilectio benigna et firma. Et tribuantur ubi loci oportunitas
exhibuerit, defensionis adminicula iusta. Ne de rebus iustae profligatis, aut parentum dignitate procuratis, vel
largitate principum, aut alicuius impensis, aut etiam proprietate debitis, fraudentur qualibet insidia calliditatis,
neque a quoquam ledendi eos prebeantur argumenta machinationis. Quia dignum est ut cuius regimine habemus
securitatem, eius posteritati decreto concilii inpertiamus quietem. Denique tanta erga nos nostri principis extant
benefitia, ut longum sit singillatim ea promere lingua. Ipse enim auctore deo nobis pacem ipse quasi captivam
reduxit caritatem, ipsius ope quieti, ipsius sumus ||fol. 83rb|| largitione ditati. Ipse medicamine bonitatis suae et
reis pepercit, et rectos sublimavit. Cui si dignis voluerimus respondere beneficiis [n] , non tantis extamus copiis
virtutis, quibus tantae voto sufficiamus voluntatis.
XVII. DE HIS QUI REGE SUPERSTITE AUT SIBI AUT ALIIS AD FUTURUM PROVIDENT
REGNUM, ET DE PERSONIS QUAE PROHIBENTUR AD REGNUM ACCEDERE.
QUONIAM IN CONCILIO ANTEriori quod anno primo gloriosi principis nostri habitum est, de huiusmodi re
fuerit promulgata sententia, tamen placet iterare quod convenit custodiri. Itaque regis vita constante nullus sibi
aliquo opere vel deliberatione cuiuscumque dignitatis laicus, seu gradu episcopi aut presbiteri aut diaconi
consecratus, ceterisque clericatus officiis deditus futurum regem provideat, contra viventis regis utilitatem, et
procul dubio voluntatem, nullo blandimento vel suasione pro eadem spe aut alios in se trahat, aut ypse [o] in
alium adquiescat. Iniquum enim et valde execrabile christianis debet haberi, futuri temporis inlicitis prospicere,
et vitae suae ignarus ventura disponere. Quod si quisque iam talia iniqua deliberatione cum quocumque est
meditatus, hoc sibi noverit esse sacerdotali moderatione concessum si veniabiliter poscit, ut hoc sine mora
presentis principis auribus studeat publicare. Si autem retineat et deliberationis suae machinamenta noluerit [p]
dicere, pessimo plectatur anathemate. Rege vero defuncto, nullus tyrannica presumptione regnum assumat.
Nullus sub religionis [q] habitu detonsus aut turpiter decalvatus, aut servilem originem trahens, vel extraneae
gentis homo, nisi genere et moribus dignus provehatur ad apicem [r] regni. Temerator autem huius preceptionis
sanctissim• perpetuo anathemate dampnetur.
||fol. 83va||
XVIII. DE CUSTODIA VIT• PRINCIPUM ET DEFENSIONE PRECEDENTIUM REGUM, A
SEQUENTIBUS ADHIBENDA.
IAM QUIDEM IN [s] ANTECEDENTI UNIVERsali synodo saluti nostrorum principum constat esse
consultum, sed libet iterare bene sancita, et digna auctoritate munire salubriter ordinata. Ideoque testamur [t]
coram deo et omni ordine angelorum, coram prophetarum atque apostolorum, vel omni martyrum choro, coram
omni ecclesia catholica, et christianorum coetu, ut nemo intendat interitum regis, nemo vitam principis attractet
[u] , nemo eum regni gubernaculis privet, nemo tyrannica presumptione apicem regni sibi [v] usurpet, nemo
quolibet machinamento in eius adversitate sibi coniuratorum manum adsociet. Quod si quippiam horum
quisquam nostrorum temerari presumptor extiterit, anathemate divino perculsus absque ullo remedii loco
habeatur condempnatus aeterno iudicio. Is autem qui eius sedem fuerit adsecutus, si vult tanto expiari piaculo,
quasi proprii patris eius ulciscatur interitum, in cuius defensionis auxilio universi regni Gothorum consentiat
fortitudo. Si autem desidii causa et minori zelo tam funestum noluerint vindicare scelus, sint omnes ex [w]
nostra sententia obprobrium c•teris gentibus.
XVIIII. DE GRATIARUM ACTIONIBUS [x] IN CONFIRMATIONE CONCILII DEO ET PRINCIPI
DATIS.
HIS OMNIBUS RIT• DISPOSITIS ET diuturna conlatione deliberatis, benedictionem gloriam et honorem,
invisibili omnium auctori rependimus luminum patri, et in conservandis eius imploramus opem suffragii, ut
constitutionibus nostris robur [y] tribuat seu virtutem, fragilitatemque humanam huic dispositioni reddat
efficacem, id est salubrem, ut non iudicet prevaricatricem. Nos igitur omnia supra scripta omni auctoritate
priscorum ||fol. 83vb|| canonum subscriptione nostra firmamus. Et gratias agimus christianissimo et
gloriosissimo Chintilano principi nostro, cuius studio advocati et instantia sumus collecti. Cuius voluntas probata
ordinatio extitit religiosa. Donet ei dominus optimo principi diuturnum in saeculo presenti triumphum, et in parte
iustorum perpetuum regnum felicibusque annis, felix ipse in longa felicitate fruatur, et divinae dexterae
protectione ubique muniatur [z] . Ego Sclua, etsi indignus ecclesiae Narbonensis episcopus in his
constitutionibus a nobis editis, subscripsi. Similiter et alii episcopi, subscripserunt, numero XXXVII.

232

