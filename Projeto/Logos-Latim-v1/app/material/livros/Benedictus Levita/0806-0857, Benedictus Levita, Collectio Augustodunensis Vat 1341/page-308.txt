7.6

ITEM EPISTOLA DAMASI AD EUNDEM STEPHANUM ET AD CONCILIA AFRICE

III. ITEM EPISTOLA DAMASI AD EUNDEM STEPHANUM ET AD CONCILIA AFRICE, QUOD
EPISCOPORUM IUDICIA ET MAIORES CAUS•, NON ALITER ||fol. 118rb|| QUAM AUCTORITATE
SEDIS APOSTOLIC• SINT TERMINAND•.
DAMASUS SERVUS SERVOrum dei atque per gratiam eius episcopus, sanct• catholic• •cclesi• urbis Romae,
Stephano archiepiscopo concilii Mauritani•, et universis episcopis African• provinciae. Lectis fraternitatis vestr•
litteris primo gratias ago quod tantorum fratrum merui benedictione frui, deinde circa fratres sollicitos vos
repperi, et cum eis crucem domini deferre qui ait: Qui vult venire post me, abneget semetipsum et tollat crucem
suam et sequatur me, et reliqua ad hunc modum pertinentia. Igitur quoniam in praesenti oportune gestorum
consultationem apostolicis vestra beatitudo visceribus commota nos ortata est tuitionem fratrum apostolica
impendere auctoritate, et eorum iniuria subvenire, dum constet vos eadem cum apostolo conpassibiliter dicere:
Quis infirmatur et ego non infirmor? Quis scandalizatur et ego non uror? Satagentes ne aliquis de his qui nobis
crediti sunt a s•vis bestiis laceretur aut capiatur. Pro qua re oportet iuxta vestram prudentem commotionem [a] ,
magis autem secundum domini divinam praeceptionem nos qui supra domum eius hoc est universalem
catholicam •cclesiam episcopale suscepimus ministerium, sollicite vigilare, ut ne quid de sacris eius muneribus
id est apostolici iuris apostolorumque successoribus atque ministris quisquam nobis dormitantibus valeat
supprimi atque iniust• nobisque [b] inconsultis dampnari. Scitis fratres karissimi firmamentum adeo fixum et
immobile atque titulum lucidissimum suorum sacerdotum id est omnium episcoporum apostolicam sedem esse
constitutam, et verticem •ccl•siarum. Tu es enim sicut divinum pronuntiat veraciter verbum Petrus et super
firmamentum tuum •ccl•siae columnae qui episcopi intelleguntur confirmat• sunt, tibi et claves c•lorum regni
commisi atque ligare et solvere, potestatem quae in c•lis sunt et quae in terris promulgavi. Tu profanatorum
hominum et membrorum meorum maxique [c] meorum discipulorum existis, ut princeps et doctor ortodox• et
inmaculat• fidei. Cuius vice hodie gratia dei legatione pro Christo fungimur, et omnes huius sanct• sedis presules
eius vicem gesserunt gerunt et gerent. Ideo omnia qu• innotuistis non licere mandarem nisi vos tam pleniter
instructos esse scirem, quod cuncta super quibus consulitis, inlicita esse non dubitetis. Discutere namque
episcopos et summorum •ccl•siasticorum causas negotiorum metropolitanos una cum omnibus suis ||fol. 118va||
conprovincialibus ita ut nemo ex eis desit, et omnes in singulorum concordent negotiis licet. Sed d•finire eorum
atque ecclesiasticarum summas qu•relas causarum vel dampnare episcopos absque huius sanct• sedis auctoritate,
minime licet, quam omnes appellare si necesse fuerit, et eius fulciri auxilio oportet. Nam ut nostis synodum sine
eius auctoritate fieri non est catholicum, nec episcopus nisi [d] in legitima synodo et suo tempore apostolica
vocatione congregata definite dampnari potest, neque illa umquam concilia rata leguntur qu• non sunt fulta
apostolica auctoritate. Accusatores autem clericorum et testes super quibus rogastis absque ulla infamia aut
suspitione vel manifesta macula et vere fidei pleniter instructi esse debent, et tales quales ad sacerdotium eligere
divina iubet auctoritas. Quos [e] sacerdotes, ut [f] antiqua tradit auctoritas criminari non possunt nec in eos
testificari, qui ad eundem non debent nec possunt provehi honorem. Vocatio enim ad synodum iuxta decreta
patrum canonica eius qui impetitur tam sua pr•sentia quam et scriptis atque apocrisiariis [g] per spacium fieri
debet congruum atque canonicum. Quia nisi canonice vocatus fuerit suo tempore et canonica ordinatione, licet
venerit ad conventum quacumque necessitate, nisi sponte voluerit, nullatenus suis respondebit insidiatoribus,
quoniam nec s•culi leges hoc permittunt fieri quanto magis divinae. Deiectis vero atque suis rebus expoliatis,
nihil vobis verius significari queo, quam sancti patres definierunt et nostri predecessores apostolica auctoritate
roboraverunt, ita enim h•c se habentur. Episcopos eiectos atque suis rebus exspoliatos •cclesias proprias primo
recipi et sua omnia eis legaliter reddi, sancti canones decreverunt, et postea si quis eos accusare vellet, aequo
periculo facere sanciverunt. Iudices esse decernentes episcopos recte sapientes, et iuste volentes, ad tempus
diuque illis resumptis viribus et suis potestative fruentibus rebus amicisque et dei servis sapientibus
consulentibus viris, in •cclesia convenientes, ubi testes essent singulorum qui oppressi videbantur, et reliqua ad
hunc ordinem pertinentia quae prolixitatem vitantes hic non inseruimus quia his sufficere credimus. Si quis
autem his non est contentus [h] , legat ea et saciabitur. Scimus ||fol. 118vb|| enim homines inermes non posse
cum armatis rite pugnare. Sic nec illi qui eiecti vel suis bonis sunt exspoliati, cum illis qui in suo stant statu, et
suis fruuntur amicis atque bonis litigare rite possunt. Nec seculi quoque leges h•c secularibus fieri permittunt,
sed prius eiectos, vel oppressos, aut exspoliatos cum suis omnibus restui [i] iubent, et postea suo tempore sicut
lex eorum continet, ad placita venire praecipiunt, nec ulla carceris custodia appellantem arceri permittunt.
Docent enim ex parte, sicut nostis terrena quae sunt caelestia. Accusatores vero et accusationes quas saeculi
leges non adsciscunt, nullatenus sunt in horum admittend• causis, quia omne quod repraehensibile est, catholica
defendit ecclesia. Et hoc a maioribus definitum esse, propter pravorum hominum insidias non dubitatur. Decet
enim domini sacerdotes, fratrum causas pie tractare, et venerabiliter intendere, atque eorum iudicia super
sacrifitia ordinare, ne proterve aut tirannica dominatione ut de quibusdam refertur, sed caritative pro deo et

308

