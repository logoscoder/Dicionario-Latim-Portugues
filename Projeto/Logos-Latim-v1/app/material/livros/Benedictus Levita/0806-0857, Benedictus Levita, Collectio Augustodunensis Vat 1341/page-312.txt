7.8

DAMASUS PAPA, DE VANA SUPERSTITIONE CHOREPISCOPORUM VITANDA

DE VANA SUPERSTITIONE CHOREPISCOPORUM VITANDA.
Dominis venerabilibus fratribus Prospero Numidie prim• sedis episcopo Leoni, Reparato Alexandro, Benedicto,
Rufo, et omnibus ceteris, ubique in recta sancta et apostolica fide consistentibus ortodoxis episcopis, episcopus
[a] Damasus.
Licet fratres karissimi vobis sint nota patrum decreta mirari tamen non possumus vestram sollertiam circa
instituta maiorum, ut cuncta qu• possunt aliquam recipere dubitationem ad nos quasi ad caput, ut semper fuit
consuetudo deferre non desinatis, ut proinde capiatis responsa unde ecclesia accepit institutionem et normam
recte vivendi. Unde et vos non inmemores canonum esse recordamini qui et idipsum fieri precipiunt. Non ut
vobis scientiae ecclesiastic• regul• aliquid desit, sed ut auctoritate sedis apostolic• fulti in nullo ab eius devietis
regulis. Igitur de chorepiscopis de qui||fol. 120vb||bus nos consulere voluistis quale sit eorum ministerium aut
quid eis agere liceat aut quam auctoritatem habeant vel si licet eos fieri an non, quia audivimus eos iam esse
prohibitos, aut quid de his qui iam ordinati reperiuntur agendum sit, nil vobis certius respondere videtur, quam
olim a predecessoribus nostris decretum reperimus. Ut eis ad veniam nihil prorsus ad aliud reservetur, quam
privatio sacri ministerii quod inlicite assumserunt, quia prohibiti tam ab hac sacra sede, quam a totius orbis
fuerant episcopis. Nimis ergo eorum institutio inproba nimis est prava, quia ut hi de summo sacerdotii ministerio
aliquid pr•sumant, omni auctoritate caret, et sacris canonibus invenitur esse contrarium, atque ad totius ecclesie
perturbationem superba et superflua tendit elatio, et vacuum est atque inane quicquid in praedicto summi
sacerdotii egerint ministerio. Quod ipsi idem sint qui et presbiteri sufficienter invenitur, quia ad formam et
exemplum LXX inveniuntur prius instituti. Sed quia deo gratias modo necessarii sicut in primitiva ecclesia
propter studium quod erga pauperes exigebant non sunt, et quia inlicita pr•sumebant et quod agebant actum non
erat, et propterea multi in securitatem lapsi ecclesiastica fraudabantur et frustrabantur ministeria, ideo tam ab hac
sancta sede ut superius memoravimus, quam et ab omnibus totius orbis episcopis a pontificalibus sunt remoti
offitiis. Nam ut nobis relatum est quidam episcoporum propter suam quietem eis plebes suas committere non
formidant, et ut inlicita atque prohibita agant id est ea quae solis pontificibus debentur sibi usurpant, et ipsi in sua
quiete torpent et curam sibi a deo commissam neglegunt. Cum dominus dicat: Bonus pastor animam suam ponit
pro ovibus suis et vocat eas nominatim et cognoscit suas et suae cognoscunt eum. Et item: Sicut novit me pater et
ego agnosco patrem et animam meam pono pro ovibus meis. De mercennario autem quid dicat bene nostis, quia
videt et lupum venientem, et dimittit oves et fugit, et lupus rapit et dispergit oves et reliqua. Pro talibus vero
neglegitur cura ecclesie et eius status perturbatur, et ideo sunt prohibiti, intantum ut si aliqui ex his reperti fuerint
a proprio decidant gradu. Illi namque episcopi qui talia sibi presumunt, videntur mihi esse meretricibus similes,
qu• statim ut pariunt infantes suos aliis nutricibus tradunt ||fol. 121ra|| educandos, ut suam citius libidinem
explere valeant. Sic et isti infantes suos, id est populos sibi commissos aliis educandos tradunt, ut suas libidines
expleant, id est ut pro suo libitu s•cularibus curis inhient [b] , et quod unicuique visum fuerit, liberius agat. Pro
talibus enim anim• negleguntur, oves pereunt, morbi crescunt, hereses et scismata prodeunt, ecclesi• destruntur,
sacerdotes viciantur, et reliqua mala proveniunt. Non taliter dominus docuit, nec apostoli instituerunt, sed ipsi
qui curam suscipiunt ipsi peragant, et ipsi proprios manipulos domino representent. Nam ipse ovem perditam
diligenter qu•sivit, ipse invenit, atque propriis humeris reportavit, atque in tantum dilexit, ut etiam animam suam
multas sustinens iniurias, multa obprobria, multasque passiones, in tantum ut etiam animam suam pro nobis
traderet. Quid nos miseri et desides dicturi sumus qui etiam pro ovibus nobis commissis curam inpendere
neglegimus, et aliis eas educandas tradimus? Corrigantur h•c fratres necesse est quia qui plus laborat maorem [c]
mercedem accipiet. Nam non amplius quam duos ordines inter discipulos domini esse cognovimus. Id est XII
apostolorum et LXX discipulorum. Unde iste tertius processerit funditus ignoramus, et quod ratione caret
extirpare necesse est. Quod enim episcopi non sint, qui minus a tribus sunt ordinati, episcopis omnibus patet,
quoniam ut bene nostis prohibitum, a sacris est patribus ut qui ab uno vel a duobus sunt ordinati episcopis, nec
nominentur episcopi. Si nomen non habent qualiter officium habebunt? Quicquid enim inter episcopos aut de
rebus ad eos solummodo pertinentibus egerint, necesse est ut superius iam praelibatum est ut irritum sit, quia
quod non habent dare nequaquam possunt. Presertim cum nullum ex LXX discipulis quorum speciem isti
antequam prohiberentur ut superius est memoratum in ecclesia gerebant, nil de hoc quod apostolis eorumque
successoribus specialiter debebatur legitur assumsisse. Nec in lege domini qu• Moysi qu• ab domino legitur
dictata de his quae summis sacerdotibus id est Moysi et Aaron erant specialiter concessa, filii Aaron quicquam
praesumebant. Nulli enim dubium est quod Moyses et Aaron soli precipiente domino in tabernaculo dei
erigebant altare soli ungebant [d] soli sacerdotes sacra unctione instituebant, et alia quae ad ||fol. 121rb||
summum sacerdotem [e] pertinebant de quibus sufficienter in divinis legitur litteris agebant, quoniam summi
domini sacerdotes erant sicut de eis scriptum est: Moyses et Aaron in sacerdotibus eius. Sic et modo quia umbra
legis transiit, et lux evangelii in nos gratia dei manifeste coruscat de his quae summi sacerdotis id est episcopis

312

