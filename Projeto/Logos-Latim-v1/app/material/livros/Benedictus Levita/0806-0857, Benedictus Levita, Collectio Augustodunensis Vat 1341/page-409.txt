Conantur s•pe naufragio mergere, quos intra portum stantes statio facit fida securos. Fida quippe est omnium
statio, quorum perfectis gressibus [g] vestigia non moventur. Recurrerunt ad apostolicam praedicti sedem, ||fol.
157rb|| haec ipsa nobis quae temptat perturbatio conquerentes. Habetote fratres karissimi pro catholicae plebis
pace tractatum. Sciant si tamen censentur presbiterii dignitate, vobis esse subiectos. Sciant sibi omnes qui male
docent, quod discere magis ac magis competat quam docere. Nam quid in ecclesiis vos agitis, si illi summam
teneant praedicandi? Nisi forte illud obsistat quod non auctoritate, non adhuc ratione colligitur, ut aliqui e
fratrum numero nuper de laicorum consortio in collegium nostrum fortassis admissi nesciant quid sibi debeant
vindicare. Super his multa iam dicta sunt eo tempore quo ad fratris Tuenti dedimus scripta responsum, nunc
tamen repetentes saepius admonemus: Vitentur huiusmodi qui laborant per litteras [h] aliud quam ille noster
iussit agricola seminare, nec tamen mirari possumus si haec erga viventes hi nunc temptare audent, qui nituntur
etiam quiescentium fratrum memoriam dissipare.
II. DE SANCTO EPISCOPO AUGUSTINO MIRA LAUDIS ASSERTIO.
Augustinum sanctae recordationis virum quem pro vita sua atque meritis in nostra communione semper
habuimus, nec umquam hunc sinistr• suspitionis [i] saltem rumor aspersit, quem tant• scientiae olim fuisse
meminimus, ut inter magistros optimos etiam a meis semper decessoribus haberetur. Bene ergo de eo omnes in
commune [k] senserunt, utpote qui ubique cunctis et amori fuerit et honori. Unde resistatur talibus, quos male
crescere videmus. Nefas est haec pati religiosas animas quarum afflictione quia membra nostra sunt, nos quoque
convenit macerari quamvis maneat hos beatitudo promissa quicumque probantur persecutionem propter iustitiam
[l] sustinere. Quibus quid promittat dominus in futurum sequens, sermo declarat. Non est agentium causa
solarum, universalis ecclesia quacumque novitate pulsatur. Intellegamus haec ipsa vobis, quae nobis non placent
displicere. Quod ita demum probare poterimus, si imposito improbis silentio, de tali re imposterum ||fol. 157va||
querela cessabit. Deus vos incolumes custodiat fratres karissimi.
III. PRETERITORUM SEDIS APOSTOLICAE EPISCOPORUM AUCTORITATES DE GRATIA DEI.
Quia nonnulli catholico nomine gloriantur, in dampnatis hereticorum sensibus seu pravitate seu imperitia
demorantes, piissimis disputatoribus obviare praesumunt. Et cum Pelagium atque Caelestinum anathematizare
non dubitent, magistros tamen nostros tamquam necessarium modum excesserint obloquuntur. Ea quae
tantummodo sequi et probare profitentur quae sacratissima beati apostoli sedes Petri contra inimicos gratiae dei
per ministerium praesulum suorum sanxit et docuit. Necessarium igitur fuit diligenter inquirere quid rectores
Roman• ecclesi• de heresi qu• eorum temporibus exorta fuerat iudicaverint, et contra nocentissimos liberi arbitrii
defensores, quid de gratia dei sentiendum esse censuerint. Ita ut etiam Africanorum conciliorum quasdam
sententias iungeremus, quas utique suas fecerunt apostolici antistites cum probarunt [m] . Ut ergo plenius qui in
aliquo [n] dubitant instruantur, constitutiones sanctorum patrum compendioso manifestemus indiculo. Quod si
quis non nimium est contentiosus, agnoscat omnium disputationum connexionem, ex hac subditarum
auctoritatum brevitate pendere. Nullumque sibi contradictionis superesse rationem, si cum catholicis credat et
discat [o] .
IIII. QUOD ADAM OMNES HOMINES LAESERIT, NEC QUEMQUAM NISI CHRISTI GRATIA
POSSE SALVARI.
In prevaricatione Adae omnes homines naturalem possibilitatem et innocentiam perdidisse, et neminem de
profundo illius ruin• per liberum arbitrium posse consurgere, nisi eum gratia dei miserantis erexerit, pronuntiante
beat• memoriae papa Innocentio atque dicente in epistola ad Cartaginense concilium: Liberum enim arbitrium
ille perpessus dum suis inconsultius utitur bonis, cadens in prevaricationis profunda demersus est, et nihil
quemadmodum exinde surgere posset invenit. Suaque in aeternum libertate deceptus huic ruin• latuisset
oppressu, nisi eum postea Christi pro sua gratia rele||fol. 157vb||vasset adventus qui per nov• regenerationis
purificationem omne praeteriti vitium sui baptismatis lavacro purgavit.
V. QUOD NEMO SIT BONUS SUIS VIRIBUS, NISI PARTICIPATIONE EIUS QUI SOLUS EST
BONUS.
Neminem esse per semetipsum bonum, nisi participationem sui ille donet qui solus est bonus. Quod in eisdem
scriptis, eiusdem pontificis sententia protestatur dicens: Numquid nos de eorum post haec rectum mentibus
•stimemus, qui sibi se putant deberi quod boni sunt, nec illum considerant, cuius cotidie gratiam consecuntur, qui
sine illo tantum se adsequi posse confidunt?
VI. QUOD NISI GRATIA DEI CONTINUA IUBENTUR, INSIDIAS DIABOLI DEVITARE NON
POSSUMUS.
Neminem etiam baptismatis gratia renovatum idoneum esse ad superandas diaboli insidias et ad evincendas
carnis concupiscentias, nisi per cotidianum adiutorium dei perseverantiam bon• conversationis acceperit. Quod
eiusdem antistitis in eisdem paginis, doctrina confirmat dicens: Nam quamvis hominem redimeret a preteritis ille

409

