7.80

EIUSDEM LEONIS AD ANASTASIUM TESSALONICENSEM EPISCOPUM

LXVIIII. EIUSDEM LEONIS AD ANASTASIUM TESSALONICENSEM EPISCOPUM.
I. Quod semper Tessalonicenses antistites, vicem apostolice sedis impleverint.
II. Ut metropolitanis sua iura serventur.
III. Ut a metropolitanis non laici non digami, non viduarum mariti, sed inrepraehensibiles ordinentur
episcopi.
IIII. Quod subdiaconis carnale coniugium denegetur.
V. Ut nullus invitus ordinetur episcopus.
VI. Ut metropolitanus Epyri de electo quem est ordinaturus episcopum, ad Tessalonicensem est
pontificem [a] referat, et de metropolitano electo, similiter provintiales episcopi faciant.
VII. Ut bina per annum, provintialia episcoporum concilia celebrentur, et si res difficiles emerserit, nec
fuerit Thessalonicensis episcopi iuditio terminata, ad Romanum referatur antistitem.
VIII. [b] Ut si quis episcopus suum deserens civitatem maiorem sedem ambitus causa petieret nec illam
optinere [c] poterit et sua carere debebit. ||fol. 165vb||
VIIII. Ut nullus alienum clericum sollicitare vel tenere praesumat suo episcopo non praebente
consensum.
X. Ut in evocandis provintialibus episcopis, a Tesalonicensi [d] pontifice moderatio conservetur, ne sub
hoc colore sacerdotalis honor contumelius addicatur. Nec [e] amplius quam bini de provintiis episcopi,
quos metropolitani probaverunt, dirigantur.
XI. Ut non amplius ab statuto concilii tempore, quam dies quindecim remorentur episcopi. Et si inter eos
denegatio fuerit oborta contentio cuncta Romano pontifici sub gestorum insinuatione pandantur ut ab eo
placurit [f] ordinetur.
LEO EPISCOPUS URBIS ROM• ANASTAsio episcopo Tesalonicensi [g] . Quanta fraternitati tu• a beatissimi
Petri apostoli auctoritate commissa sunt, et qualia etiam nostro tibi favore sint credita, sive ratione perspiceres et
iusto examine ponderares, multum possemus de iniuncte tibi sollicitudinis devotione gaudere. Quoniam sicut
praecessores mei praecessoribus tuis. Ita ego dilectioni tu• priorum secutus exemplum, vices mei moderaminis
delegavi. Ut curam quam universis ecclesiis principaliter ex divina institutione debemus, imitator nostr•
mansuetudinis effectum adiuvares et longinquis a nobis provintiis praesentiam quodammodo nostr• visitacionis
impenderes. Siquidem continenti oportunoque prospectu promptum tibi esset agnoscere. Quid in quibusque
rebus vel tuo studio componeres vel nostro iuditio reservares. Nam cum maiora negotia et difficiliores causarum
exitus, liberum tibi esset sub nostr• sententi• expectacione suspendere, nec ratio tibi nec necessitas fuit, in id
quod mensuram tuam excederet deviandi. Abundant enim apud te monitorum scripta nostrorum, quibus te de
omnium actionum temperantia frequenter instruximus, ut commendatas tibi Christi ecclesias per exortacionem
caritatis ad salubritatem oboedienti• pervocares. Quia etsi plerumque exsistunt inter neglegentes vel desides
fratres quos oporteat maiore auctoritate curari, sic tamen est adhibenda correctio ut semper sit salva dilectio.
Unde et beatus apostolus Paulus ad ecclesiasticum regimen, Timotheum imbuens dicit: Seniorem ne
increpaveris, sed obsecra ut patrem, iuvenes ut fratres, anus ut matres, iuvenculas ut sorores, in omni castitate.
Quae moderatio si quibuscumque inferioribus membris ex apostolica institucione debetur, quanto magis fratribus
et coepiscopis nostris sine offensione reddenda est? Et licet nonnumquam accidant qu• in sacerdotalibus sunt
repraehendenda personis, plus tamen erga corrigendos agat benivolentia, quam severitas. Plus coortacio quam
commotio. Plus caritas, quam potestas. Sed ab his qui, que sua sunt quaerunt. [h]
||fol. 166ra||

430

