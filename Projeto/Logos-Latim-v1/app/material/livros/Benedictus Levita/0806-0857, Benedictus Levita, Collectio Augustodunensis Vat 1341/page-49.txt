VIII. DE HIS QUAE IN USUS PAUPERUM OFFERUNTUR.
Si quis dederit vel acceperit fructuum oblationes preter [l] episcopum vel eum qui constitutus est ab eo ad
dispensandam misericordiam pauperibus, et qui dat et qui accipit, anathema sit.

VIIII. VIRGINITATII STUDENTEM NON DEBERE NUPTIAS EXECRARE.
Si quis vel virginitatem vel continentiam professus, tamquam abominabiles nuptias iudicat, et non propter solum
hoc quod continentia et virginitatis bonum sanctum propositum sit, anathema sit.

X. DE HIS QUI PRO VIRGINITATE SUPERBIUNT.
Si quis propter deum virginitatem professus, in coniugio positos per arrogantiam vituperaverit, anathema sit.

XI. AGAPEM FRATRUM NON DEBERE CONTEMPNI.
Si quis contempnendos duxerit agapem facientes, et propter honorem domini [m] fratres pauperes convocantes,
et noluerit communicare vocationibus eorum, tamquam nihili quod fit ducens, anathema sit.

XII. DE CONTINENTIBUS ET USU PALLIORUM.
Si quis virorum putaverit sancto proposito id est continentiae convenire, ut pallio [n] utatur, tamquam ex eo
iustitiam habiturus, et reprehendat vel iudicet ||fol. 14rb|| alios qui cum reverentia byrris utuntur, et alia veste
communi quae in usu est, anathema sit.

XIII. NON DEBERE MULIEREM CONTINENTI• CAUSA VIRILEM HABITUM
USURPARE.
Si qua mulier suo proposito utile iudicans ut virili [o] veste utatur ad hoc ut viri habitum imitetur, anathema sit.

XIIII. NON DEBERE CONDEMPNANTEM NUPTIAS A VIRO DISCEDERE.
Si qua mulier derelicto viro discedere voluerit, soluto vinculo coniugali nuptias condempnando, anathema sit.

XV. NON DEBERE QUEMQUAM CONTINENTIAE CAUSA FILIOS SUOS
NEGLEGERE.
Si quis dereliquerit proprios filios et non eos aluerit, et quod pietatis est necessaria non praebuerit, sed sub
occasione continentiae neglegendos putaverit, anathema sit.

XVI. NE FILII OCCASIONE RELIGIONIS PARENTES SUOS DISPICIANT.
Si qui filii parentes maxime fideles deseruerint occasione dei cultus hoc iustum esse iudicantes, et non potius
debitum honorem parentibus reddiderint, ut hoc ipsum in eis venerentur quod fideles sunt, anathema sit.

XVII. CAPUT TONDERE MULIERI NON LICERE.
Qu•cumque [p] mulier religioni iudicans convenire comam sibi amputaverit, quam deus ad velamen eius et ad
memoriam subiectionis illi dedit, tamquam resolvens ius subiectionis, anathema sit.

XVIII. NON DEBERE DIE DOMINICO IEIUNARE.
Si quis tamquam hoc continentiae convenire iudicans, die dominico ieiunaverit, in eiusdem diei contemptum,
anathema sit.

XVIIII. NON LICERE COMMUNIA IEIUNIA SOLVERE.
Si quis eorum qui in proposito sunt continentiae, praeter necessitatem corporalem superbiat, et ieiunia communia
totius ecclesiae putaverit contempnenda, perfectam in sua scientia vindicans rationem, anathema sit.

XX. COMMUNICANDUM IN BASILICIS MARTYRUM.
Si quis per superbiam tamquam perfectum se exaestimans conventus qui per loca et basilicas sanctorum
martyrum fiunt, vel accusaverit, vel etiam oblationes quae ibidem celebrantur spernendas esse crediderit,
memoriasque ||fol. 14va|| sanctorum contempnendas, anathema sit.
Haec autem scripsimus, non abscidentes eos qui in eclesia dei secundum scripturas sanctum propositum
continentiae eligunt, sed eos qui suscipiunt habitum eius et in superbiam efferuntur adversus eos qui simplicius
vivunt. Sed eos condempnamus qui se extollunt adversus scripturas et ecclesiasticos canones, et nova
introducunt praecepta. Nos autem et virginitatem cum humilitate admiramur, et continentiam cum castitate et

49

