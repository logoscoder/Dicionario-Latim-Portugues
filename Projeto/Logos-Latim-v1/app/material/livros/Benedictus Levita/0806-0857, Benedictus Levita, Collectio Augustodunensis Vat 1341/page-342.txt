utriusque naturae formam tractari in domino Iesu Christo meminissemus. Quia qui manens in forma dei formam
servi suscepit, ipse divinitatem nequaquam amisit.
ITEM SANCTI ATANASII ALEXANDRINAE ECCLESIAE EPISCOPI ET CONFESSORIS, AD
EPICTECTUM CORINTIORUM, EPISCOPUM.
QUOMODO AUTEM VEL DUBITARE AUsi sunt qui dicuntur christiani, si dominus qui ex Maria virgine
processit, deus quidem substantia et natura dei est. Quod secundum carnem ex semi||fol. 135vb||ne David, est ex
carne sanctae Mariae.
ITEM SANCTI AMBROSII EPISCOPI ET CONFESSORIS MEDIOLANENSIS ECCLESIAE, QUOS
MISIT AD IMPERATOREM GRATIANUM IN LIBRO SECUNDO FIDELETER [v].
UNDE ILLUD QUOD LECTUM EST deum maiestatis crucifixum esse non quasi in maiestate sua crucifixum
putemus, sed quia idem deus idem homo, per divinitatem deus, per susceptionem carnis homo Iesus Christus,
dominus maiestatis dicitur crucifixus. Quia consors utriusque [w] naturae id est humanae atque divinae. In
natura hominis subiit passionem ut indiscrete et dominus maiestatis dicatur esse qui passus est, et filius hominis
sicut scriptum est qui descendit de c•lo.
ITEM ALIO LOCO DE EODEM LIBRO INTER CETERA.
SILEANT IGITUR INANIS DISSETIONIS questiones. Quia regnum dei, sicut scriptum est, non in persuasione
verbi est, sed in ostensione virtutis. Servemus distinctionem divinitatis et carnis, unus in utroque loquitur dei
filius, quia in eodem utraque natura est. Et si idem loquitur, non uno semper loquitur modo. Intende in eum nunc
gloriam dei, nunc hominis passiones. Quasi deus loquitur quae sunt divina quia verbum est, quasi homo dicit
quae sunt humana quia in mea substantia loquebatur.
ITEM EIUSDEM IN LIBRO DE INCARNATIONE DOMINI CONTRA APOLLINARISTAS.
SED DUM HOS REDARGUIMUS, EMERgunt, alii qui carnem domini dicant et divinitatem unius naturae.
Quae tantum sacrilegium inferna vomuerunt [x] ? Iam tolerabiliores sunt arriani quorum per istos perfidiae robur
adulescit, ut maiori contentione asserant patrem et filium et spiritum sanctum unius non esse substantiae, quia
isti divinitatem domini et carnem substantiae unius dicere temptaverunt.
ITEM INFRA.
ET HI MIHI FREQUENTER NICENi concilii tractatum se tenere commemorant, sed in illo tractatu patres nostri
non carnem sed verbum unius substantiae cum patre esse dixerunt. Et verbum quidem ex paterna processisse
substan||fol. 136ra||tia, carnem autem ex virgine esse confessi sunt. Quomodo igitur Niceni concilii nomen
obtenditur, et nova inducuntur, quae numquam nostri sensere maiores? Et reliqua.
ITEM EIUSDEM AD SABINUM EPISCOPUM INTER CETERA.
UNDE PULCHRAE APOSTOLUS EIUSDEM verbi repetitione usus est dicens de domino Iesu Christo. Cum in
forma dei esset, non rapinam arbitratus est esse se aequalem deo, sed semetipsum exinanivit et accepit
plenitudinem naturae et perfectionis humanae. Sicut deo nihil deerat, ita nec hominis consummationi, ut esset
perfectus in utraque forma. Unde et David dicit: Speciosus forma pre filiis hominum. Concluditur Apollinarista,
nec quo se vertat habet, suis clauditur retibus. Ipse enim dixerat formam servi accepit, non servus loquutus est,
iterum ergo interrogo: Quidem in forma dei? Respondet in natura dei. Sunt enim ait apostolus, quia [y] non sunt
natura dii. Quaero quid sit formam servi accipiens? Sine dubio perfectionem naturae et conditionis ut dixi
humanae, ut esset in hominis similitudine. Et pulchrae, non carnis sed hominum dixit similitudinem, quia in
carne eadem est, sed quia sine peccato erat solus. Omnis autem homo in peccato, in specie hominis videbatur.
Unde et propheta ait: Et homo est, et quis cognoscet eum? Homo secundum carnem, et ultra hominem divina
operationem [z] . Denique cum leprosum tangeret homo videbatur, sed ultra hominem cum mundaret. Et cum
Lazarum mortuum fleret, mortuum quasi homo flebat, et supra hominem erat cum mortuum hunc iuberet pedibus
exire. Homo videbatur cum penderet in cruce, sed supra hominem cum reseratis tumulis mortuos suscitaret.
SANCTI AUGUSTINI EPISCOPI IPPONE REGIENSIS ECCLESIAE AD DARDANUM INTER
CETERA.
NOLI ITAQUE DUBITARE IBI NUNC ESSE HOminem Christum, unde et venturus est. Memoriter recole, et
fideliter tene christianam confessionem, quoniam resurrexit a mortuis, ascendit in c•lum, sedet ad dexteram
patris, nec aliunde quam inde ||fol. 136rb|| venturus est ad vivos et mortuos iudicandos, illa angelica voce
attestante: Quemadmodum est ire visus in caelum idem in eadem forma carnis atque substantia, cui profecto
inmortalitatem dei natura non abstulit.
ITEM EIUSDEM IN EPISTOLA AD VOLUSIANUM INTER CETERA.

342

