avunculi misceatur, aut patrui filiae vel privignae [l] suae, aut qui ex propria consanguinitate aliquam, aut quam
consanguineus habuit, concubitu polluat aut duxerit uxorem. Quas omnes et olim atque sub hac constitutione
incestos esse non dubitamus, et inter caticuminos usque ad legitimam satisfactionem manere et orare
praecipimus, quod ita praesenti tempore prohibemus, ut ea quae sunt actenus instituta non dissolvamus. Sane
quibus coniunctio inlicita interdicitur, habebunt ineundi melioris coniugii libertatem.

LXII. DE HIS QUI SERVOS SUOS EXTRA IUDICEM NECANT.
Si quis servum proprium sine conscientia iudicis occiderit, excommunicatione vel penitentia biennii reatum
sanguinis emundabit.
LXIII.
Ut cives qui superiorum sollempnitatum id est paschae ac natalis domini vel pentecostes festivitatibus episcopis
interesse neglexerint in quibus civitatibus positos se accipiend• communionis vel benedictionis desiderio
noverint qui hoc facere neglexerint, triennio a communione priventur ecclesi•.

LXIIII [m].
Si quis in clero constitutus ab ecclesia sua diebus sollempnibus defuerit, id est nativitate domini, epiphania
pascha, vel pentecostes dum potius singularis lucri studeant quam servitio suo parere convenit ut triennio a
communione suspendatur. Similiter diaconus vel presbiter si tres ebdomadas ab ecclesia sua defuerint huic
damnationi subcumbant.
LXV [n]. DE LEVITIS ||fol. 54rb|| UT SINE IUSSU PRESBITERI NON SEDEANT.
Quoniam non oportet diaconem sedere praesente presbitero, sed ex iussione presbiteri sedeat. Similiter autem
honorificetur diaconus a ministris inferioribus et omnibus clericis.
LXVI.
Quoniam non oportet in sacratos ministros licentiam habere in secretarium quod Greci diaconicon apellant [o]
ingredi, et contingere vasa dominica.
LXVII.
Quoniam non oportet cum omnibus hereticis miscere conubia, et vel filios vel filias dare, sed potius accipere, si
tamen se profitentur christianos futuros esse et catholicos.
LXVIII.
Quoniam non oportet ministros altaris [p] aut clericos magos et incantatores esse aut facere quae dicuntur
filacteria, quae sunt magna obligamenta animarum. Hos autem qui talibus utuntur, proici ab ecclesia iussimus.
LXVIIII.
Seditionarios numquam ordinandos clericos, sicut nec usurarios, vel iniuriarum suarum ultores.
LXX.
Clericum scurrilem et verbis turpibus iocularem, ab officio retrahendum.

LXXI. DE SYNODO ANNIS SINGULIS CONGREGANDA.
Synodum etiam secundum constituta patrum, annis singulis placuit congregari. Quoniam cum pace dimittimur
gratias deo [q] agimus orantes eius clementiam ut haec eadem facere in honorem domini per multos annos
possimus.
Ego C•sarius in Christi nomine episcopus iuxta id quod universis sanctis coepiscopis meis qui mecum
subscripserunt placuit instituta patrum sequutus, his definitionibus annuens sub die V kł sept• subscripsi.
Similiter et alii subscripserunt numero triginti tres.

163

