conlisus, ut omnis divini ordinis cultor qui illi communicare praesumpserit, simili cum ipso damnatione dispereat
et pene tabescat. Nam si quis legis huius seriem ex offitio palatino malevolendo vel detrahendo lacerare voluerit,
aut evacuandam quandoque vel silenter musitans, vel aperte resultans proloqui detectus extiterit cunctis palatin•
dignitatis [c] consortiis et offitiis mox nudatus omnium rerum suarum dimidiam partem amittat, et in deputato
sibi loco redactus totius palatii maneat societate seclusus. Religiosus etiam qui se in hac culpa devolverit, simili
rerum proprietatis su• dispendio subiacebit.
Haec sancta synodus nulli licentiam concedit res eclesiae alienare, quoniam et hoc antiquioribus canonibus [d]
prohibetur. Si quid vero quod utilitatem non gravat eclesiae pro suffragio monachorum vel ecclesiis ad suam
parrochiam pertinentium salvo iure eclesiae prestare voluerit permittitur ei pro tempore quo potuerint. Quicquid
parrochiarum presbiteri ecclesiastici iuris vel quicumque clerici distraxerint inane habeatur et vacuum et
venditori et conparanti [e] sit una sententia.
Nullus episcopus de rebus eclesiae suae sine conscientia metropolitani sui vendendi aliquid habeat potestatem
utili tamen omnibus commutatione permissa [f] .
His ergo perpensis mansuro cum domini nostri divina consideratione [g] decreto [h] sancimus, ut nulli
apostolic• sedis praesuli a praesenti die donec disponente domino catholic• fidei manserit doctrina salutaris liceat
alicui pr•dium rusticum quantecumque fuerit magnitudinis vel exiguitatis sub qualibet alienatione ad cuiuslibet
iura transferre. Ne cuiusquam excusetur necessitatis obtentu, quippe cum non sit personale quod loquimur. Nec
aliquid clericorum vel laicorum sub hac occasione [i] ||fol. 92va|| accepta teneatur. Et paulo post: Quicumque
oblitus dei et decreti huius immemor, cuius Romane [k] civitatis sacerdotes volumus religiosis nexibus devinciri
contra h•c facere aut aliquid ex his alienare temptaverit honoris sui amissione multetur. Praeterea qui petierit aut
acceperit, vel qui presbiterorum aut diaconorum seu defensorum [l] danti subscripserit [m] , illo quo iratus deus
animas percutit anathemate [n] feriatur. Sitque accipienti et subscribenti [o] de personis superius conprehensis,
id est quas anathemate feriri censuimus statuta poena, conservata quam premisimus in dante vindicta, nisi forte
et dator sibi celeri repetitione et qui acceperit celeri restitutione prospexerit. Quod si minori anim• suae cura sibi
quisquam remedium oblatum forte neglexerit, subeat generea poenarum, quae superius tenentur adscripta. Contra
fas si quod confectum fuerit scriptum universis viribus quamvis ab initio illas effectetur [p] , sed etiam liceat
quibuscumque ecclesiasticis personis vocem contradictionis offerre, et ecclesiastica auctoritate fulciri, ita ut cum
fructibus possit data reposcere. Ne aliquo se ante tribunal Christi obstaculo muniat, quia religiosis animabus ad
substantiam pauperum derelicta, contra fas omne sine aliqua pietatis [q] consideratione dispergit.
X. ITEM PRECEPTUM ATQUE LEX DATA GLORIOSISSIMO TEODERICO REGE.
Pervenit ad nos patres conscripti de eclesia missa utilis suggestio et mansuetudinis grata sacri coetus vestri corda
pulsans. Et licet post venerabilem synodum ad commoda decreta, vestri suffitiat ordinatio sola iudicii tamen pro
vestra huiusmodi praesentibus oraculis dedimus consultatione responsum. Ut nulli fas sit eclesiae cuiuslibet
antestiti sub qualibet alienatione de proprietate contractos usufructus commodare plane suum cui salva voluerint
[r] aequitate prestabunt, ne frustrari sola pontificis voluntate vel cleri peregrinis debita nominibus vel statui
eclesi• res deditas. Quid enim tam profanum est quam ut in hac largientis parte violetur arbitrio, dum quod ad
ecclesiam quisque voluit pertinere pravae sibe vindicet per usufructuario person• contractu. Ergo si quis scelestis
ausibus interdicta praesumpserit, et ultra usumfructum retinere cupit, episcopo vel clero largiente alienata res ||
fol. 92vb|| protinus cum fructibus a venerando presule vindicetur.
XI. EX CONCILIO AURELIANO CAPITULUM VIII.
De aggellis vero ceterisque facultatibus eclesiae a sacerdotibus non alienandis, nec per contractus inutiles
obligandis priorum canonum statuta serventur, ut nos non solum per nullos contractus res ecclesiasticas alienare
[s] debeamus [t] , sed etiam ea qu• de rebus ecclesiasticis ab antecessoribus nostris alienata et in dispendio
ecclesiae obligata noscuntur, et intra tricennalia tempora repetitio, suppetit qu• acta sunt suffragante iustitia per
publicum electorum iudicium revocentur. Quod si hic qui rem ecclesiasticam tenet admonitus, iudicium
declinaverit, quousque ad discussionem veniat ut rem restituat ecclesiastic• communione privetur.
XII. EODEM EX CONCILIO.
Abbatibus presbiteris aliisque ministris de rebus ecclesiasticis vel sacro misterio deditis alienare vel obligare
absque permissa et suscriptione episcopi nihil liceat. Quod qui praesumpserit degradetur, communione concessa.
Et quod [u] temere alienatum est, ordinatione episcopi revocetur.
XIII.
Si quis vero de clericis documenta quibus ecclesi• professio firmatur aut supprimere aut negare aut evertere aut
fortasse tradere dampnabili et punienda obstinatione pr•sumpserit, quicquid pro absentia documentorum damni
eclesiae inlatum est de propriis facultatibus reddat.
EX CONCILIO EPAUMENSIS CP I.

246

