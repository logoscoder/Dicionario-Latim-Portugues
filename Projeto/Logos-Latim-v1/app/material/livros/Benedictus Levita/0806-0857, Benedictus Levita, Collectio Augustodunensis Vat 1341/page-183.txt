6.4

CONCILIUM CESARAGUSTANUM

||fol. 59vb||
XXXIII. CONCILII CESARAGUSTANI TRIGINTA EPISCOPORUM TITULI, INCIPIUNT.

I. Ut femin• fideles a virorum alienorum coetibus separentur.
II. Ut diebus dominicis nullus ieiunet, nec diebus quadragesim• ab ecclesia se
absentet.
III. Ut qui eucharistiam in ecclesia accipit, et ibi eam non consumit
anathematizetur.
IIII. Ut tribus ebdomadis quae sunt ante epiphaniam ab ecclesia nemo recedat.
V. Ut qui a suis episcopis [a] privantur, ab aliis non recipiantur.
VI. Ut clericus qui propter licentiam monachus voluerit esse excommunicetur.
VII. Ut doctoris sibi nomen quis non inponat, cui concessum non est.
VIII. Ut ante quadraginta annos, sanct•moniales virgines non velentur.
Exemplar sententiarum episcoporum concilii C•saragustani [b] , quarto nonas octobris Cesaragusta in secratario
[c] residentibus episcopis, Fitadio [d] , Delfino, Euticio, Ampelio, Augentio, Lucio, Itacio, Splendonio, Valerio,
Simposio, Caterio, et Itadio, ab universis dictum est: Recitentur sententiae, Lucius episcopus legit:
I.
Ut mulieres omnes ecclesiae catholic• [e] fideles, a virorum alienorum lectione et coetibus separentur [f] , nec
ad ipsas legentes alii studio vel docendi vel discendi conveniant, quoniam hoc et apostolus iubet. Ab universis
episcopis, [g] dictum est: Anathema futuros [h] qui hanc concilii sententiam non observaverint.
II.
Item legit: Ne quis ieiunet die dominica, causa temporis aut persuasionis aut subreptionis, nec quadragesimarum
diebus ab ecclesiis desint, nec habitent in latibulis cubiculorum ac montium qui in suspitionibus perseverent, sed
exemplum et praeceptum custodiant sacerdotum, et ad alienas nullas agendorum conventuum causas non
conveniant. Ab universis episcopis [i] dictum est: Anathema sit qui hoc commiserit.
III.
Item legit: Eucharistiae gratiam si quis probatur acceptam in ecclesia non sumpsisse, anathema sit in perpetuum.
Ab universis episcopis dictum est: Placet.
IIII.
Item legit: Viginti et uno die, id est a [k] sextodecimo die kł ianuarias usque in diem epiphaniae qui est octavo iđ
ianuarias, continuis diebus nulli liceat de ecclesia absentare in domibus, nec sedere ad villam nec montes petere
nec nudis pedibus incedere, sed concurrere ad ec||fol. 60ra||clesiam. Quod qui non observaverit de susceptis,
anathema sit in perpetuum. Ab universis episcopis dictum est: Anathema erit.
V.
Item dictum est: Ut hi qui per disciplinam, aut sententiam episcopi ab ecclesia fuerint separati, ab aliis episcopis
[l] non sint recipiendi. Quod si [m] scientes episcopi fecerint, non habeant communionem. Ab universis
episcopis dictum est: Qui hoc commiserit episcoporum, non habeat communionem.
VI.

183

