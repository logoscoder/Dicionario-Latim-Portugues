GLORIOSISSIMUS DOMINUS REX universorum Recaredus, sub regimine nostrae potestatis consistentium.
Amatores nos vestri divina faciens veritas, nostris principaliter sensibus inspiravit ut causa instaurandae fidei ac
disciplinae ecclesiasticae episcopos omnes Ispaniae nostro praesentare culmini iuberemus. Procedente autem
diligenti et cauta deliberatione sive quae ad fidem conveniant, seu quae ad morum correctionem [g] respiciunt
sensus maturitate et intellegentiae gravitate [h] constant esse [i] digesta, nostra proinde auctoritas hoc omnibus
hominibus ad regnum nostrum pertinentibus iubet, ut si qua definita sunt in hoc sancto concilio acto in urbe
Toletana [k] , anno regni nostri feliciter quarto nulli contempnere liceat, nullus praeterire praesumat. Capitula
enim quae sensibus nostris placita et disciplinae congrua a presenti conscripta sunt synodo in omni auctoritate
sive clericorum sive quorumcumque omnium observentur et maneant, id est de observatione priorum canonum
de symbolo proferendo a populis in ecclesia. De episcopis ut eis non liceat rem alienare ecclesiae, ut episcopo
liceat unam de parrochitanis ecclesiis monasterium facere. Ut episcopis et presbiteris et diaconibus ex heresi
conversis, iam non liceat misceri uxoribus. ||fol. 70vb|| Vel quod hi qui semper catholici fuerint, in cellulis suis
cum mulieribus extraneis non morentur. Quod liberti ab episcopis vel ab aliis facti et ecclesiis commendati
permanere debeant liberi. Quod lectio in omnibus [l] sacerdotalibus mensis legi debeat. Quod clericos ex
familiis fisci nostri nullus umquam a rege postulet, et qui acceperit, irrita talis donatio maneat. De ecclesiis ab
heresis translatis, ad episcopos in quorum sunt parrochiis pertineant. De viduis quod que [m] voluerint
continentiam teneant, et quae nubere elegerint, quibus voluerint nubant. Aeque de virginibus. Quod paenitentes
secundum modum canonum antiquorum debeant agere paenitentiam, quod qui voluerint paenitentiam agere,
prius tondantur aut habitum mutent. Quod non liceat Iudeis ducere de christianis uxores, vel concubinas, sive
comparare mancipia christiana, et iudaizare non liceat vel publica officia peragere. Quod manere debeat firmum,
si servi fisci nostri ecclesias fecerint, easque de peculio suo dotaverint. Quod idolatriae cultura a sacerdotibus vel
iudicibus exquirenda [n] sit atque exterminanda. Quod quae filium suum necaverint a sacerdotibus vel a
iudicibus destringantur. Quod semel in anno ad concilium sacerdotes et iudices atque actores patrimonii nostri
debeant convenire. Quod ecclesiarum omnium causa ad episcopi ordinationem pertinere debeat. Quod sacerdotes
moderanter agere debeant per parrochias. Quod servi ecclesiae sive clericorum, non debeant a iudicibus vel a
nostris actoribus in angaria aliqua fatigari. Quod religiosorum corpora cum ymnis et canticis, tantum deferenda
sint ad sepulchra. Quod balimathiae et turpia cantica prohibenda sunt a sanctorum sollempniis. Has omnes
constitutiones ecclesiasticas quas summatim breviterque perstrinximus, sicut plenius in canone continentur,
manere perenni stabilitate sancimus. Si quis ergo clericus aut laicus harum sanctionum oboediens esse noluerit,
si episcopus presbiter diaconus aut clericus fuerit ab omni concilio excommunicationi subiaceat. Si vero laicus
fuerit et honestioris loci persona fuerit me||fol. 71ra||dietatem facultatum [o] suarum amittat fisci viribus
profuturam. Si vero minoris loci persona est amissione rerum suarum multatus in exilium deputetur.
FLAVIUS RECAREDUS REX [p]
Hanc [q] deliberationem quam cum sancta definivimus synodo confirmans subscripsi. Masona in Christi nomine
ecclesiae catholicae Emeretensis metropolitanus episcopus provintiae Lusitaniâ€¢ his [r] constitutionibus quibus in
urbe Toletana [s] interfui [t] , manu mea subscripsi. Similiter et alii episcopi subscripserunt.

208

