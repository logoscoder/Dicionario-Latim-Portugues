IIII. QUOD NON DEBEANT BAPTIZATI NISI AB EPISCOPO CONSIGNARI.
De consignandis vero infantibus manifestum est, non ab alio quam ab episcopo fieri licere. Nam presbiteri licet
sint sacerdotes, pontificatus tamen apicem non habent. Hoc autem pontificibus solis deberi, ut vel consignent, vel
paraclytum spiritum tradant, non solum consuetudo ecclesiastica demonstrat, verum illa lectio Actuum [e]
apostolorum, quae asserit Petrum et Iohannem esse directos, qui iam baptizatis traderent spiritum sanctum. Nam
presbiteris seu extra episcopm seu praesente episcopo, cum baptizant chrismate baptizaturos unguere licet, sed
quod ab episcopo fuerit consecratum. Non tamen frontem eodem oleo signare, quod solis debetur episcopis cum
tradunt spiritum paraclytum. Verba vero dicere non possum ne magis prodere videar, quam ad consultationem
respondere.
V. QUOD RITE OMNI SABBATO IEIUNETUR [f].
Sabbato [g] vero ieiunandum esse, ratio evidentissima demonstrat. Nam si diem dominicum ob venerabilem
resurrectionem domini nostri Iesu Christi, non solum in pascha caelebramus, verum etiam per singulos circulos
ebdomadarum ipsius diei imaginem frequentamus. Ac si sexta feria propter passionem domini ieiunamus,
sabbatum praetermittere non debemus, qui inter tristitiam atque laetitiam temporis illius videtur inclusus. Nam
utique constat apostolos biduo isto et in merore fuisse, et propter metum Iudeorum se occuluisse. Quod utique
non dubium est in tantum eos ieiunasse biduo memorato, ut traditio ||fol. 126va|| ecclesiae habeat isto biduo
sacramenta penitus non celebrari, quae forma utique per singulos [h] tenenda est ebdomadas, propter id quod
commemoratio diei illius semper est celebranda. Quod si putant semel atque uno sabbato ieiunandum, ergo et
dominicum et sexta feria semel in pascha erit utique celebrandum. Si autem dominici diei ac sexte feriae per
singulas ebdomadas reparanda imago est, dementis est bidui agere consuetudinem sabbato praetermisso cum non
disparem habeat causam, a sexta videlicet feria in qua dominus passus est quando et ad inferos fuit ut tertia die
resurgens redderet laetitiam post biduanam tristitiam [i] precedentem. Non ergo nos negamus sexta feria
ieiunandum, sed dicimus et sabbato hoc agendum. Quia ambo dies tristitiam apostolis, vel his qui Christum
secuti sunt indixerunt. Qui die dominico exhilarati non solum ipsum festivissimum esse voluerunt, verum etiam
per omnes ebdomadas frequentandum esse duxerunt.
VI. DE FERMENTO CIVITATIS PRESBITERIS DIRIGENDUM.
De fermento vero quod die dominico per titulos mittimus, superflue nos consulere voluisti, cum omnes ecclesiae
nostrae intra civitatem sunt constitutae. Quarum presbiteri quia die ipso propter plebem sibi creditam nobiscum
convenire non possunt, idcirco fermentum a nobis confectum per accolitos accipiunt ut se a nostra [k]
communione maxime illa die non iudicent separatos. Quod per parrochias fieri deberi non puto, quia non longe
portanda sunt sacramenta. Nec nos per cimiteria [l] diversa constitutis presbiteris destinamus, ut et presbiteri
eorum conficiendorum ius habeant atque licentiam.
VII. DE ENERGUMINIS BAPTIZATIS.
De his vero baptizatis qui postea a d•monio aut vitio aliquo aut peccato interveniente arripiuntur, quaesivit
dilectio tua si a presbitero vel diacono possint aut debeant consignari. Quod hoc nisi episcopus praeceperit, non
licet. Nam ei manus inponenda omnino non est, nisi episcopus auctoritatem dederit id efficiendi. Ut autem fiat
episcopi est imperare ut manus ei vel a presbitero vel a ceteris clericis imponatur. Nam quomodo id fieri sine
magno labore poterit ut longe constitutus energuminus [m] ad episcopum deducatur, cum si talis casus ei in
itinere acciderit, ut nec ferri ad episcopum, nec re||fol. 126vb||ferri ad sua facile possit.
VIII. DE PENITENTIBUS.
De penitentibus vero qui sive ex gravioribus commissis sive ex levioribus penitentiam gerunt, si nulla interveniat
egritudo, quinta feria ante pascha eis remittendum Roman• ecclesiae consuetudo demonstrat. Ceterum de
pondere •stimando delictorum sacerdotis est iudicare, ut adtendat ad confessionem penitentis et ad fletus atque
lacrimas corrigentis. Actum iubere dimitti, cum viderit congruam satisfactionem. Sane si quis egritudinem
inciderit, atque usque ad desperationem devenerit, ei est ante tempus paschae relaxandum ne de saeculo absque
communione discedat.
VIIII. DE EPISTOLA SANCTI IACOBI APOSTOLI IN QUA PRO INFIRMIS ORARE PRECIPITUR.
Sane quoniam de hoc sicuti de ceteris consulere voluit dilectio tua, adiecit etiam filius meus Celestinus diaconus
in epistola sua esse a tua dilectione positum illud, quod in beati apostoli Iacobi epistola conscriptum est:
Infirmatur quis in vobis inducat presbiteros et orent super eum unguentes eum oleo in nomine domini et oratio
fidei salvabit infirmum. Et suscitabit illum dominus, et si in peccatis fuerit remittentur ei. Quod non est dubium
de fidelibus egrotantibus accipi vel intellegi debere qui sancto oleo chrismatis perungui possunt, quod ab
episcopo confectum, non solum sacerdotibus sed omnibus [n] uti christianis licet, in sua aut suorum necessitate
unguendo. Ceterum illud superfluum videmus adiectum ut de episcopo ambigatur, quod presbiteris licere non
dubium est. Nam idcirco presbiteris dictum est, quia episcopi occupationibus aliis impediti ad omnes languidos

323

