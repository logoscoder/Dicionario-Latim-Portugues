aliquid profecto prospicere, et hoc non a semetipso pertemptet, sed multorum episcoporum iudicio et maxima
supplicatione perficiat.
XV.
Si quis presbiter [g] aut diaconus aut quilibet de numero clericorum relinquens propriam paroeciam pergat ad
alienam, et omnino demigrans preter episcopi sui conscientiam, in aliena paroecia commoretur, hunc ulterius
ministrare non patimur, precipue si vocatus ab episcopo redire contempserit in sua inquietudine perseverans,
verumtamen tamquam laicus ibi communicet.
XVI.
Episcopus vero apud quem memoratus esse constiterit si contra eos decretam cessationem pro nihilo reputans
tamquam clericos forte susciperit velut magister inquietudinis communione privetur.

XVII. ||fol. 7rb||
Si quis post baptisma secundis nuptiis fuerit copulatus, aut concubinam habuerit, non potest esse episcopus non
presbiter aut diaconus aut prorsus ex numero eorum qui ministerio sacro deserviunt.
XVIII.
Si quis viduam et eiectam acceperit aut meretricem aut ancillam, vel aliquam de his quae publicis spectaculis
mancipantur, non potest esse episcopus aut presbiter aut diaconus aut ex eo numero qui ministerio sacro
deserviunt.
XVIIII.
Qui duas in coniugium sorores acceperit vel filiam fratris clericus esse non poterit.
XX.
Clericus fideiiussionibus inserviens abiciatur.
XXI.
Eunuchus si per insidias hominum factus est vel si in persecutionem eius sunt amputata virilia vel si ita natus est
et est dignus, efficiatur episcopus.
XXII.
Si quis abscidit semetipsum id est si quis amputavit sibi virilia non fiat clericus quia suus homicida est et dei
conditionis inimicus.
XXIII.
Si quis cum clericus fuerit absciderit semetipsum, omnino damnetur quia suus est homicida.
XXIIII.
Laicus semetipsum abscidens, annis tribus communione privetur quia suae vitae insidiator extitit.
XXV.
Episcopus aut presbiter aut diaconus qui in fornicatione aut periurio aut furto captus est deponatur, non tamen
communione privetur, dicit enim scriptura: Non vindicabit dominus bis in id ipsum.
XXVI.
Similiter et reliqui clerici huic conditioni subiaceant.
XXVII.
Innuptis autem qui ad clerum provecti sunt praecipimus ut si voluerint uxores accipiant, sed lectores cantoresque
tantummodo.
XXVIII.
Episcopum aut presbiterum aut diaconum percutientem fideles delinquentes, aut infideles inique agentes, et per
huiusmodi volentem timeri deici ab officio suo praecipimus, quia nusquam nos hoc dominus docuit. Econtrario
vero ipse cum percuteretur ne repercutiebat, cum malediceretur non remaledicebat cum pateretur non
comminabatur.

XXVIIII. [h]
30

