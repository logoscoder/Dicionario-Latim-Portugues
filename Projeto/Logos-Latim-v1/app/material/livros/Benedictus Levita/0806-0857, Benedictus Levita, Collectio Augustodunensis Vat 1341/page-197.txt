6.9

SYNODUS TOLETANA TERTIA

INCIPIT TOLETANA SYNODUS TERTIA VIGINTI DUORUM EPISCOPORUM, IN QUA ARRII
HERESIS IN SPANIA CONDEMPNATUR.
IN NOMINE DOMINI NOSTRI IESU CHRISTI ANNO REGNANte quarto gloriosissimo atque piissimo et deo
fidelissimo domino Recaredo rege, die VIII iduum maiarum era DCXXVII haec sancta synodus habita est in
civitate regia Toletana ab episcopis tocius Spaniae vel Galliae ||fol. 64va|| qui infra scripti sunt.
Cum pro fidei suae sinceritate idem gloriosissimus princeps omnes regiminis [a] sui pontifices in unum
convenire mandasset, ut tam de eius conversione quam de gentis Gothorum innovatione in domino exultarent. Et
divinae dignationi pro tanto munere gratias agerent, memoratus sanctissimus princeps sic venerandum concilium
alloquitur dicens: Non incognitum reor esse vobis, reverentissimi sacerdotes quod propter instaurandam
disciplinae ecclesiastic• formam, ad nostrae vos serenitatis praesentiam evocaverim. Et quia [b] recursis retro
temporibus heresis imminens in tota ecclesia catholica agere synodica negotia denegabat deus cui placuit per nos
eiusdem heresis obicem depellere [c] ammonuit instituta de more ecclesiastico reparare. Ergo sit vobis
iocunditatis sit gaudii quod mos canonicus prospectu dei per nostram gloriam ad paternos reducitur terminos.
Prius tamen ammoneo pariter et exhortor [d] , ieiuniis vos et vigiliis, atque orationibus operam dare, ut ordo
canonicus quem a sacerdotalibus sensibus detraxerat longa ac diurna oblivio quae aetas nostra se nescire fatetur,
divino vobis rursus dono patefiat. Ad haec autem gratias deo agentes et religiosissimo principi, universo concilio
in laudibus adclamante, triduanum est exinde praedicatum ieiunium. Sed cum die octavo iduum maiarum in
unum coetum dei sacerdotes adessent et oratione praemissa unusquisque sacerdotum competenti loco resedisset,
ecce in medio eorum adfuit serenissimus princeps seque cum dei sacerdotibus orationi communicans [e] . Divino
[f] deinceps flumine plenus sic ad loquendum exorsus est dicens: Non credimus vestram latere sanctitatem
quanto tempore in errore arrianorum laborasset Spania, et non multos post discessum genitoris nostri dies quibus
nos vestra beatitudo fidei sanct• catholicae cognovit esse sociatos. Credimus generaliter magnum et aeternum
gaudium habuisse. Et ideo venerandi patres ad hanc vos peragendam congregavimus synodum, ut de hominibus
nuper advenientibus ad Christum ipsi aeternas domino gratias deferatis. Quicquid vero verbis apud sacerdotium
vestrum ||fol. 64vb|| nobis agendum erat de fide atque spe nostra quam gerimus in hoc thomo conscripta atque
allegata innotescimus. Relegatur enim in medio vestri et in iudicio synodali examinata, per omne succiduum
tempus gloria nostra eiusdem fidei testimonio [g] decorata clarescat. Susceptus est autem ab omnibus dei
sacerdotibus offerente rege sacrosanctae fidei thomus, et pronuntiante notario clara voce recensitus est: Quamvis
deus omnipotens pro utilitatibus populorum regni nobis culmen subire tribuerit, et moderamen gentium non
paucarum regi• nostrae cur• commiserit, meminimus tamen nos mortalium conditione perstringi nec posse
felicitatem futurae beatitudinis aliter promereri, nisi nos cultu vere fidei reputemus, et conditori nostro salutis
confessione qua dignus ipse est placeamus. Pro qua re quanto subditorum gloria regali extollimus, tanto providi
esse debemus in his quae a deo sunt vel nostram spem agere vel gentibus nobis a deo creditis consulere. Ceterum
quid pro tantis benefitiorum conlationibus omnipotentiae divinae valemus tribuere quando omnia ipsius sint, et
bonorum nostrorum nihil egeat, nisi ut in eum sic tota devotione credamus quemadmodum per scripturas sacras
se ipse intellegi voluit et credi praecepit. Id est ut confiteamur esse patrem qui genuerit ex sua substantia filium
sibi coequalem et coaeternum. Non tamen ut ipse idem sit natus ingenitus, sed persona alius sit pater qui genuit,
alius sit filius qui fuerit generatus, unius tamen uterque substantiae in divinitate subsistat. Pater ex quo sit filius,
ipse vero ex nullo sit alio. Filius quia habeat patrem, sed sine initio et sine diminutione, in ea qua patri coq̨ualis
et coaeternus est divinitate subsistat. Spiritusque sanctus confitendus a nobis, et praedicandus est a patre et filio
procedere, et cum patre et filio unius esse substantiae. Tertiam vero in trinitate spiritus sancti esse personam, qui
tamen communionem habet cum patre et filio in divinitatis essentia. Haec enim sancta trinitas, unus est deus
pater, et filius et spiritus sanctus, cuius bonitate hominis licet bona sit condita creatura per adsumptam tamen a
filio humani habitus formam, a damnata progenie reformamur, ad beatitudinem pristinam. Sed sicut vere salutis
indicium est trinitatem in unitate, et unitatem ||fol. 65ra|| in trinitate sentiri, ita erit consummata iustitia si eadem
intra universalem ecclesiam teneamus, et apostolicam unitatem in apostolico positi fundamento servemus. Vos
tamen dei sacerdotes meminisse oportet quanta hucusque ecclesia dei catholica per Spanias aversae partis
molestiis laboraverit. Dum et catholici constanter fidei suae tenerent ac defenderent veritatem, et heretici
pertinatiori animositate propriae niterentur perfidi•. Me quoque ut res ipsa conspicit calore fidei accensum in hoc
dominus excitavit, ut depulsa obstinatione infidelitatis et discordi• submoto furore populum qui sub nomine
religionis famulabatur errori ad agnitionem fidei et ecclesiae catholic• consortium revocarem. Adest enim omnis
gens Gothorum inclyta [h] , et fere omnium gentium genuina virilitate opinata. Quae licet suorum pravitate
doctorum a fide actenus vel unitate ecclesiae fuerit catholicae segregata, toto nunc tamen meo assensui [i]

197

