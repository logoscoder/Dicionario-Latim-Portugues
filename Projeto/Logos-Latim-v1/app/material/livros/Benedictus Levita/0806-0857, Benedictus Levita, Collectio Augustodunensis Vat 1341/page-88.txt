vestrae placita producatis ad descendentem in aquam, et interrogatum in trinitate secundum evangelii fidem et
apostolorum doctrinam, et confessum bonam conscientiam in deum de resurrectione Iesu Christi, si liceat iterum
interrogari in eadem fide, et in aquam iterum tingui. Universi episcopi dixerunt: Absit absit. Inlicitas esse
sancimus rebaptizationes, et satis esse alienum a sincera fide et catholica disciplina. Gratus episcopus dixit:
Magna beatitudo a deo patre per Christum dominum concessa est, tempore nostro, ut liceat religiosis mentibus
insinuare ecclesiasticam disciplinam. Ut auditores percipientes regulam rectam et deo placentem, praemia
meritorum bonorum percipiant, ut in ipsis deus in omnibus et pro omnibus honoretur. Discussus est titulus
necessarius rebaptizationis, in quo plus scismaticis rabies se delictis celabat, et habita moderatione legis vigore et
auctoritate fides custodita est. Illud sane sapientissimis vestris sensibus insinuare contendo, licet vestra prudentia
sit instructa deo, et mereatur in pace et unitate consequi desuper munera larga, tamen et ego unus ex vobis et qui
parens vobiscum sollicitudinem gero, propter ecclesiasticum ordinem illud insinuare curabo.
II.
Martyrum dignitatem nemo profanus infamet, neque passiva corpora quae sepulturae tantum propter
misericordiam ecclesiasticam commendari mandatum est, redigant ut [c] aut insania praecipitatos, aut alia
ratione peccati discretos, non ratione vel tempore competente quo martyria celebrentur, ||fol. 29rb|| martyrum
nomine appellent. Aut si quis iniuriam martyrum vel claritati [d] eorum adiungat insanus, placet eos si laici sunt
ad paenitentiam redigi. Si autem sunt clerici, post communionem et post cognitionem honore privari. Universi
dixerunt: Recte stabilit sanctitas vestra, hoc et singulis conciliis statutum est.
III.
Gratus episcopus dixit: Et illud praecipue si videtur vestrae dilectioni cavendum est, ut pastoris cura quantum
debet et post regularis providentia tota promuniat, ut nulli liceat ab effectu [e] abstinentibus carnali apud
extraneas pariter commorari. Occasiones enim amputandae sunt peccatorum, et tollendae omnes suspiciones
quibus subtilitas diaboli sub pretextu caritatis et dilectionis incautas animas vel ignaras retinere consuevit. Nullus
igitur et nulla sanctimoniae et virginitati deserviens, propter blasphemiam ecclesiâ€¢ si vobis placet in una domo
penitus commorari debent. Universi dixerunt: Qui nolunt nubere et pudicitiam meliorem eligunt, partem hanc
vitare debent. Et non solum habitare simul sed nec habere ad se aliquem accessum. Hoc ergo et lex iubet et
sanctitas vestra commendat, hoc et in singulis conciliis a nobis statutum [f] est. Gratus episcopus dixit: Ergo
persuasio interdum prudenter solet arcere a peccatis, dum inprudentes debet metus huiusmodi constringere, si
sanum consilium respuunt et salutare mandatum. Si ergo laici sunt post commonitionem [g] si contempserint, a
communione separentur. Universi dixerunt: Placet.
IIII.
Gratus episcopus dixit: Et si infinita sunt quae lege praescripta sunt proficientia disciplinae, et unusquisque
nostrum tractatu assiduo et commonitione frequenti per singulas quasque species proficientes ad disciplinam
poterit populos invitare, tamen aliqua ex eis propter blasphemias suggerenda sunt a nobis, et in concilio
statuenda. Si videtur vobis pari sententia teneantur etiam hi qui cum viduis commorantur, et nulla secum
germanitate coniuncti sunt. Universi dixerunt: Iuxta viduos et viduas, eadem lex maneat et sententia.
V.
Primatus episcopus Begesclitanus dixit: Suggero sanctitati vestrae ut statuatis non licere clericum alienum ab
aliquo suscipi, sine litteris episcopi sui, neque apud se retinere. Nec laicum usurpare sibi de plebe aliena ut eum
ordinet, sine conscientia eius episcopi de cuius plebe est. Gratus episcopus dixit: Haec observantia pacem
custodit. Nam et memini in sanctissimo concilio Sardicensi statutum ut nemo alterius plebis, hominem usurpet,
sed si forte erit necessarius, petat a collega suo, et per consensum habeat.

VI. ||fol. 29va||
Nicasius episcopus Culusticitanus dixit: Credo placere suggessionem meam sanctitati vestrae et displicere vobis
ut qui serviunt deo et adnixi sunt clero, non accedant ad actus seu administrationem vel procurationem
domorum. Gratus episcopus dixit: Et apostolorum statuta sunt quae dicunt: Nemo militans deo, ingerit se
negotiis saecularibus, proinde aut clerici sint sine actionibus domorum, aut actores sine officio clericorum.
Universi dixerunt: Hoc observemus.
VII.
Casianus Usulensis episcopus dixit: Statuat gravitas vestra ut unusquisque clericus vel laicus, non communicet in
alia plebe, sine litteris episcopi sui. Gratus episcopus dixit: Nisi hoc observatum fuerit, communio fiet passiva.
Nam si cum litteris receptus fuerit, et concordia inter episcopos servatur, et nemo subtilis alterius fugiens
communionem, ad alium latenter accedit. Universi dixerunt: Omnibus provides, et clero et laicis consulis.

88

