7.61

ITEM EIUSDEM INNOCENTII PAPAE AD
EPISCOPOS

RUFUM ET EUSEBIUM CETEROSQUE

XXVI. ITEM EIUSDEM INNOCENTII PAPAE AD RUFUM ET EUSEBIUM CETEROSQUE
EPISCOPOS.
I. Ut si sacerdos vel quilibet ex clero viduam uxorem duxerit vel eiectam, suum perdat officium.
Ut si quis caticuminus habuerit uxorem, et defuncta ea ||fol. 152rb|| post baptismum acceperit alteram
clericus esse non possit.
III. Quod non admittantur clerici ab hereticis ordinari.
IIII. Quod in ordinationibus crimina vel vitia non bene credantur auferri.
V. Quod hi qui a Bonoso heretico [a] ordinati sunt propterea sint recepti ne scandalum remaneret
ecclesiae.
VI. Quod in ecclesia peccatum polpuli [b] multum soleat remanere.
VII. Quod subreptum fuerit apostolic• sedi et suam in melius sententiam commutarit quando
dampnationem Fotini rescidit.
EXPLICIUNT CAPITULA.
INNOCENTIUS, RUFO ET EUSEBIO ET CETERIS EPISCOPIS MACEDONIBUS ET DIACONIS in domino
salutem. Magna me gratulatio habuit, cum post discrimina totius ut ita dixerim mundi, Vitalis archidiaconus
vestrarum portitor litterarum, ex illis partisbus [c] ad nos usque directus advenit. Quem cum vidissemus, ilico ut
oportebat percontati de vestro statu sumus. Verum ubi repperimus vos ex sententia degere, deo nostro uberes
gratias retulimus quod vos famulos suos suisque altaribus servientes, et in adversis tuetur et in prosperis
gurbernare [d] dignatur. Qui cum tradidisset epistolas, eas precepi ilico recenseri [e] . [f] In quibus multa posita
esse pervidi, quae stuporem mentibus nostris indicerent, facerentque nos non modicum dubitare, utrum aliter
putaremus, an ita illa essent posita quemadmodum personabant. Quae cum s•pius repeti fecissem, adverti sedi
apostolic• ad quam relatio quasi ad caput ecclesiarum missa currebat fieri iniuriam, cuius adhuc in ambiguum
sententia duceretur. Und [g] de quibus iamdudum scripsisse me memini, nunc iterare formam, augmentis
evidentioribus gemina percontactio compellit.
I. UT SI SACERDOS VEL QUILIBET EX CLERO VIDUAM UXOREM DUXERIT VEL ABIECTAM
SUUM PERDAT OFFICIUM.
EOS QUI VIDUAS ACCEPISSE SUGGERUNTUR uxores, non solum clericos effectos agnovi, verum etiam ad
infulas summi sacerdotii pervenisse, quod contra legis esse praecepta nullus ignorat. Nam cum Moyses legislator
clamitet: Sacerdos uxorem virginem accipiat, ac ne in hoc praecepto aliquid putaretur ambiguum. Addidit: Non
viduam, neque ||fol. 152va|| eiectam. Contra quod praeceptum divina auctoritate subnixum, nulla defensio
mandati alterius opponitur, nisi consuetudo vestra. Quae ut ipsi fatemini ex ignorantia, ut verecundius dicam,
non ex apostolica traditione et ratione integra constitutum est. Nos autem omnesque per orientem occidentemque
ecclesias, noverit vestra dilectio haec poenitus non admittere, nec ad ultimum ecclesiastici ordinis tales
assumere. Et si reperti fuerint, submovere.
II. UT SI QUIS CATICUMINUS HABUERIT UXOREM ET DEFUNCTA EA IAM POST
BAPTISMUM ACCEPERIT ALTERAM CLERICUS ESSE NON POSSIT.
DEINDE PONITUR NON DICI OPORTERE DIgamum eum qui caticuminus habuerit atque amiserit uxorem, si
post baptismum fuerit aliam sortitus eamque primam videri quae novi homini copulata sit. Quia illud coniugium
per baptismi sacramentum, cum ceteris criminibus sit ablutum. Quod cum de una utique dicitur, certe si tres
habuerit in vetere positus homine uxor erit eius quae post baptismum quarta est. Sic interpetrantibus [h] prima
virginis aeque nomen accipiat, qu• quarto ducta est loco. Quis oro istud non videat contra apostoli esse

395

