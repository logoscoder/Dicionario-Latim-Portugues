barbaris aut a dominis castrati sunt, invenientur autem alias digni, tales ad clerum applicat canon.

II. DE HIS QUI EX GENTILIBUS POST BAPTISMUM AD CLERICATUS ORDINEM
PROMOVENTUR.
Quia multa aut necessitate aut aliter cogentibus hominibus facta sunt contra canonem ecclesiasticum ut homines
ex gentili vita nuper accedentes ad fidem, et in parvo tempore catacizati statim ad spiritale lavacrum ducantur, et
simul cum baptizati fuerint promoveantur ad episcopatum aut ad presbiterium, placuit de cetero nihil tale fieri.
Nam et tempore opus est ei qui catecizatur, et post baptisma approbatio amplior. Manifesta enim est apostolica
scriptura quae dicit: Non neophitum, ne forte in superbiam elatus in iudicium incidat, et laqueum diaboli. Si
autem procedente tempore aliquod animi peccatum inveniatur circa huiusmodi personam, et convincatur a
duobus aut tribus testibus iste cesset a clero. Si quis autem praeter haec facit quasi adversus magnum concilium
se efferens, ipse periclitabitur de clero.

III. DE COMANENTIBUS [d] CUM MULIERIBUS.
Interdixit omnimodo sanctum concilium, neque episcopum neque presbiterum, neque diaconum, neque ex toto
eum qui in clero est habere secum subintroductam mulierem, nisi forte matrem aut sororem aut eas solas
personas quae refugiunt omnes suspitiones.
IIII. DE ORDINATIONE EPISCOPORUM.
Episcopum oportet maxime quidem ab omnibus qui sunt intra provintiam episcopis ordinari. Si autem hoc
difficile fuerit aut propter urgentem necessitatem aut propter longitudinem itineris omnimodis tres in unum
convenientes, consentientibus et his qui absentes sunt episcopis, spondentibus per scripta. Tunc manus
inpositionem fieri. Confirmatio autem eorum quae fiunt ||fol. 40vb|| danda est unicuique a suae provintiae
metropolitano.

V. DE EXCOMMUNICATIS [e].
De his qui excommunicantur sive de clero sint sive de laico agmine ab episcopis per singulas provintias obtineat
sententia [f] iuxta canones, eos qui ab aliis abiciuntur ab aliis non recipiendos. Requiratur autem, ne
pusillanimitate aut pertinatia aut alia aliqua episcopi molestia sint excommunicati. Ut ergo hoc decentius
requiratur, bene placuit singulis annis, per singulas provintias bis in anno concilia fieri omnibus simul episcopis
in unum congregatis, ut tales questiones inquirantur. Et ita qui manifeste offenderint [g] episcopum,
rationabiliter excommunicati, apud omnes esse putentur. Quamdiu aut in commune aut episcopum placeat
humaniorem pro his ferre sententiam. Concilia autem fiant unum quidem ante quadragesimam paschae ut omni
pusillanimitate sublata, munus mundum offeratur deo. Secundum autem circa tempus autumni.
VI. DE PRIVILEGIIS QUAE QUIBUSDAM CIVITATIBUS COMPETUNT.
Antiqui mores obtineant qui apud Aegyptum sunt et Libiam et Pentapolim ita ut Alexandrinus episcopus horum
omnium exhibeat sollicitudinem, quia et urbis Rom• episcopo, similis mos est. Similiter autem et circa
Antiochiam, et in ceteris provintiis, privilegia [h] propria reserventur metropolitanis ecclesiis. Omnino autem
manifestum est illud, quia si quis praeter consilium metropolitani factus fuerit episcopus, hunc concilium
magnum definivit non debere esse episcopum. Si vero communi omnium decreto rationabili, et secundum
canonem ecclesiasticum comprobato [i] duo aut tres [k] propter proprias inimicitias contradixerint, obtineat
sententia plurimorum.

VII. DE EPISCOPO HELIAE ID EST HIEROSOLIMORUM.
Hierosolimitana consuetudo antiqua servetur ut Heliae [l] episcopus honoretur, et habeat ordinem honoris. Salva
tamen metropolitani dignitate eiusdem provintiae.

VIII. DE HIS QUI DICUNTUR CATHARI ID EST MUNDI.
Si aliquando venerint ad catholicam ecclesiam, placuit sanctae magn• synodo eos ordinatos, sic manere in clero.
Ante omnia autem haec profiteri ipsos per scripturam oportet, quod consentiant et sequantur catholica et
apostolica dogmata, hoc est et bigamis commu||fol. 41ra||nicare, et his qui in persecutione lapsi sunt circa quos
et tempus constitutum est, et dies definitus. Et sequantur in omnibusquae placuerint catholicae ecclesiae
episcopo aut presbitero. Ubicumque autem omnes sive in castellis sive in civitatibus ipsi soli inventi fuerint
ordinati qui inveniuntur in clero sint in eodem habitu. Quotquot autem catholice ecclesi• episcopo aut presbitero
extante accedunt, manifestum est quod episcopus ecclesi• habebit dignitatem episcopi. Qui autem nominatur
apud eos episcopus presbiteri honorem habebit, nisi forte placuerit episcopo honoris eum nomine frui. Sin vero
non hoc ei placuerit providebit ei locum aut corepiscopatus aut presbiterii, ut in clero omnino esse videatur,
quatenus non in una [m] civitate duo episcopi sunt [n] .

120

