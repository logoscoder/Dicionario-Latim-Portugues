Eorum qui pauperes opprimunt dona, a sacerdonibus refutanda.
XCV.
Qui oblationes defunctorum aut negant ecclesiis, aut cum difficultate reddunt, tamquam egentium necatores
excommunicentur.
XCVI.
Quaerendum in iudicio cuius sit conversationis et fidei is qui accusat et is [l] qui accusatur.
XCVII.
Qui religiosis feminis proponendus est ab episcopo loci probetur.
XCVIII.
Laicus presentibus clericis, nisi ipsis rogantibus docere non audeat.
XCVIIII.
Mulier quamvis docta et sancta, viros in conventu docere non presumat.
C.
Mulier baptizare non praesumat.
CI.
Ut viduae adulescentes quae corpore debiles sunt sumptu ecclesiae cuius viduae sunt sustententur [m] .
CII.
Ad reatum episcopi pertinet vel presbiteri qui parrochiae preest si sustentandae vitae praesentis causa
adulescentiores viduae vel sanctimoniales aliquorum familiaritatibus subiciantur.
CIII.
Viduae quae stipendio ecclesiae sustentantur tam assidu• ||fol. 37ra|| in dei opere esse debent, ut et meritis et
orationibus suis ecclesiam adiuvent.

CIIII. DE VIDUIS QUAE PROFESS• CONTINENTIAM VELAT• SUNT.
Sicut bonum est castitatis premium, ita et maiori observantia, et praeceptione custodiendum est, ut si quae viduae
quamlibet adhuc in minoribus annis positae, et matura •tate a viro relictae se devoverunt deo, et veste laicali
abiecta [n] sub testimonio episcopi et ecclesiae religioso habitu apparuerunt, postea vero ad nuptias saeculares
transierunt, secundum apostolum damnationem habebunt. Quoniam fidem castitatis quam deo voverunt irritam
facere aus• [o] sunt. Tales ergo personae sine christianorum communione maneant, quae etiam nec in convivio
cum christianis communicent. Nam si adulterae coniuges reatu sunt suis viris obnoxae, quanto magis viduae
quae religiositatem mutaverunt crimine adulterii notabuntur, si devotionem quam deo sponte obtulerunt,
libidinosa voluptate corruperint [p] atque secundas nuptias transitum fecerint? Quae etsi violentia inruente ab
aliquo praerept• fuerint ac postea delectatione libidinis permanere in coniugium raptori, vel violenti viro
consenserint, dampnatione superius conpraehensa teneantur obnoxiae, de talibus ait apostolus: Cum enim
luxuriat• fuerint nubere volunt, habentes damnationem, quia primam fidem irritam fecerunt. Aurelius episcopus
ecclesiae Cartaginensis subscripsi. Donatianus Taleptensis prim• sedis ss. Augustinus Yppone regionis ss.
Similiter omnes episcopi ss.

111

