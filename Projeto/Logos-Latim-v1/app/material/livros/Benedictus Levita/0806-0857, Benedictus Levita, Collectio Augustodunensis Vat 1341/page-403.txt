7.64

ITEM EIUSDEM ZOSIMI PAPAE AD CLERUM RAVENNENSEM

XXVIIII. ITEM EIUSDEM ZOSIMI PAPAE AD CLERUM [a] RAVENNENSEM.
ZOSIMUS EPISCOPUS URBIS ROMAE, PRESBITERIS ET diaconibus qui Ravenn• sunt. Ex relatione [b]
fratris nostri Archidami presbiteri qualiter suscepti sitis vel quid egeritis cognovimus, vel qualiter illi suscepti
sunt qui contra canones adversum nos ad comitatum nescio qua audaci temeritate ire voluerunt. Ad quos [c]
haec quae nunc misimus olim scripta feceramus, eorum quas iniuriose miserant respondentes epistolis. Sed
quoniam non potuerunt rei in [d] sua hoc est in nostra ecclesia Romana cum nostris conpresbiteris [e]
commemorari, has ad vos illis tradendas litteras destinamus, in quibus decreto nostro sancimus memoratos
perturbatores omnium ab apostolic• nostr• sedis communione alienos fuisse, atque nostra [f] subscriptione
probatam sententiam suscepisse. Illos etiam qui effrenato huic facto consilioque assensum commodare
voluerunt, vestrae caritatis est aestimare qualiter habeantur. Quibus hoc obicere vos debetis, quod iuxta canonum
praecepta fortiter incurrere, et qualiter presbiteros non decebat, rebelles existere temptaverunt. Vos autem
monemus in speculis esse debere, ne qua [g] eorum prorumpat audatia, quos anathematizatos scit sancta et
apostolica ecclesia. De his vero qui eorum se societati [h] iunxerunt, quid agere debeamus, cum reversi fueritis,
consilio meliore tractabimus. Et alia manu. Dat V NON octo•r, Honorio XII et Theodosio aug cons.

403

