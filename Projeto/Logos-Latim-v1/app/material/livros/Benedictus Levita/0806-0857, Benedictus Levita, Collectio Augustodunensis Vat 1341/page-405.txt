7.66

RESCRIPTUM HONORII AUGUSTI AD BONIFATIUM PAPAM

XXXI. RESCRIPTUM HONORII AUGUSTI AD BONIFATIUM PAPAM, IN QUO STATUIT UT SI
DENUO ROMAE EPISCOPI ORDINATI FUERINT DUO, AMBO DE CIVITATE PELLANTUR.
VICTOR HONORIUS INCLITUS triumphator semper augustus, sancto ac venerabili Bonifacio pap• urbis
Rom•. Scripta beatitudinis tuae debita reverentiae gratulatione suscepimus, quibus recensitis egimus omnipotenti
deo maximas gratias, quod sanctimoniam tuam post longum [a] incommodum optat• redditam didicimus
sanitati. Et ideo reverentibus venerabilibus viris gaudium nostrum sacrorum apicum attestatione signamus, ac
petimus ut cotidianis orationibus apostolatus tuus studium ac votum suum circa salutem atque imperium nostrum
dignetur impendere. Illud autem pietati [b] nostrae satis placuisse cognosce quod sanctimonia tua de
ecclesiarum aut populi perturbatione sollicita est, quae ne aliqua ratione possit evenire, satis clementia nostr•
credidit esse provisum. Denique praedicante beatitudine tua id ad cunctorum clericorum noticiam volumus
pervenire, ut si quid forte religioni tu• quod non optamus humana sorte contigerit. Sciant omnes ab ambitionibus
esse cessandum. Ac si duo forte contra fas temeritate certantum fuerint ordinati, nullum ex eis futurum penitus
[c] sacerdotem. Sed illum solum in sede apostolica permansurum [d] , quem ex numero clericorum nova
ordinatione divinum iuditium [e] et universitatis consensus elegerit. Unde id observandum est ut omnes
tranquillam mentem et pacificos animos ex serenitatis [f] nostr• ammonitione custodiant, nec aliquid seditiosis ||
fol. 156ra|| conspirationibus temptare conentur, cum certum sit nulli partium sua studia profutura.

405

