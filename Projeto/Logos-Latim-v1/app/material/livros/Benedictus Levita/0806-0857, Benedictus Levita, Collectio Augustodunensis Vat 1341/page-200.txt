Gloria deo patri et filio et spiritui sancto, cui cura est pacem et unitatem ecclesiae sanctae catholicae providere.
II.
Gloria domino nostro Iesu Christo, qui pretio sanguinis sui ecclesiam catholicam ex omnibus gentibus
congregavit.
III.
Gloria domino nostro Iesu Christo, qui tam inlustrem gentem unitati verâ€¢ fidei copulavit, et unum gregem et
unum pastorem instituit.
IIII.
Cui a [e] deo aeternum meritum, nisi vero catholico Recaredo regi.
V.
Cui a deo aeterna corona, nisi vero ortodoxo Recaredo regi
VI.
Cui praesens gloria et aeterna, nisi amatori deo Recaredo regi.
VII.
Ipse novarum plebium in ecclesia catholica conquisitor.
VIII.
Ipse mereatur veraciter apostolicum meritum qui apostolicum implevit officium.
VIIII.
Ipse sit deo et omnibus amabilis qui tam mirabiliter deum glorificavit in terris, prestante domino nostro Iesu
Christo, qui cum deo patre vivit et regnat in unitate spiritus sancti, in saecula saeculorum.
||fol. 66va||
IN NOMINE DOMINI NOSTRI IESU CHRISTI. ITEM [f] FIDEI CONFESSIO.
EPISCOPORUM PRESBITERORUM VEL primorum Gothicae gentis, qui infra subscripserunt. Precipiente
autem universo venerabili concilio atque iubente, unus episcoporum catholicorum, ad episcopos et religiosos
clericos, vel maiores natu ex herese arriana conversos, eiusmodi allocutione exorsus est dicens: Officii nostri
cura et fidelissimi ac gloriosissimi principis ammonitione compellimur diligenter a vestra caritate perquirere, vel
quid damnetis [g] in herese, aut quid intra sanctam catholicam credatis ecclesiam. Nam dicente psalmista
didicimus: Incipite domino in confessione. Optimum est et vestrae saluti conveniens palam confiteri quod
creditis, et sub auditu universorum anathematizare quod respuitis. Tunc prorsus optime poteritis evangelicae
atque apostolicae fidei participes fieri, si eandem fidem catholicam ex confessione catholica incipiatis, vel
propria subscriptione firmetis. Et sicuti deo iam de bona confessionis cogniti estis conscientia, ita et proximos
vos Christi esse corporis membra significetis. Et nostra exiguitas nihil dubium nihil infidum umquam de vestra
suspicetur fraternitate dum patuerit vos pestem perfidie arriane cum omnibus dogmatibus regulis officiis
communione codicibus praedamnare. Ac detestande hereseos expoliati contagione innovati quodammodo intra
ecclesiam dei splendido habitu, vere fidei clareatis. Tunc episcopi omnes una cum clericis suis, primoresque
gentis Gothicae, pari consensione dixerunt: Licet hoc quod paternitas atque fraternitas vestra a nobis cupit audire
vel fieri, tam olim conversionis nostrae tempore egerimus quando secuti gloriosissimum dominum nostrum
Recaredum regem hac die ecclesiam transivimus, et perfidiam arrianam cum omnibus subperstitutionibus [h]
suis anathematizavimus pariterque abiecimus. Nunc vero propter caritatem et devotionem quam vel deo vel
ecclesiae sanctae catholicae meminimus nos debere. Non tantum haec eadem quae petitis promptissime agere
properamus, sed et si qua adhuc congrua fidei esse prospicitis ac nobis caritate ||fol. 66vb|| persuadetis faciemus.
Nos etenim semel recte fidei amor in eam devotionem advexit, ut omne quod nobis verius fraternitate vestra
patefacitis teneamus et libera fateamur confessione.
Omnis ergo qui fidem [i] et communionem ab Arrio venientem et usque a nos retentam adhuc tenere desiderat,
et de tota cordis intentione non damnat, anathema sit.
Quicumque filium dei dominum Iesum Christum negaverit a paterna substantia sine initio genitum, et aequalem
patri esse vel consubstantialem, anathema sit.
Quicumque spiritum sanctum non credit aut non crediderit a patre et filio procedere, eumque non dixerit
coaeternum esse patri et filio et coessentialem, anathema sit.

200

