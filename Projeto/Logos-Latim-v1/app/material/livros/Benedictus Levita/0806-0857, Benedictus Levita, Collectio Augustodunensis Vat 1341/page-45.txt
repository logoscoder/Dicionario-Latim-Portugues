3.5

CONCILIUM NEOCESARIENSE

INCIPIT CONCILIUM NEOCESARIENSE.
I. De presbiteris quod uxorem ducere non debent.
II. De muliere duobus fratribus nubere non licere.

III. De his qui multis nuptiis communicaverint.
IIII. De concupiscentia non consumpta.
V. De caticuminis peccantibus.
VI. De pregnantibus baptizandis.
VII. Presbiteros in secundis nuptiis non debere orare.
VIII. Uxoris adulterae virum, clericum fieri non debere.
VIIII. De presbiteris corporali peccato praeoccupatis.
X. De diaconibus corporali peccato praeoccupatis.
XI. De presbitero minus triginta annorum minime ordinandum.
XII. De his qui in egritudine sunt baptizati.
XIII. De presbiteris alterius regionis.
XIIII. De diaconibus septem.
EXPLICIUNT CAPITULA.
Et hi quidem canones secundi sunt eorum qui in Anchyra, et Caesarea, expositi sunt, Nicenis vero priores,
inveniuntur. Convenerunt autem in synodum memoratam, Novecesariense civitate hi qui infra scripti sunt:
Vitalis, Germanus, Sedus, Erstrius, Lupus, Geroncius, Leoncius, sanctus Basiliscus, Valentinus, Stephanus,
Gregorius, Longinus, Salamnus, Narcissus, Leontius, Decasius, Eraclyus, Alipius, a quibus hae regulae prolatae
sunt, quae infra scriptae sunt.

I. PRESBITERIS ||fol. 12vb|| UXOREM DUCERE NON LICERE.
Presbiter si uxorem duxerit ab ordine illum deponi debere. Quod si fornicatus fuerit, vel adulterium commiserit,
extra ecclesiam abici, et ad poenitentiam inter laicos redigi oportet.
II. DE MULIERE DUOBUS FRATRIBUS NUBERE NON LICERE.
Mulier si duobus fratribus nupserit, abiciatur usque ad diem mortis. Sed propter humanitatem in extremis suis,
sacramentis reconciliari oportet. Ita tamen ut si forte sanitatem recuperaverit, matrimonio soluto, ad poenitentiam
admittatur. Quod si defuncta fuerit mulier in huiusmodi consortio constituta, Difficilis erit poenitentia remanenti.
Quae sententia, tam viros quam mulieres tenere debebit.

III. DE HIS QUI MULTIS NUPTIIS COMMUNICAVERINT.
De his qui frequenter uxores ducunt, et de his quâ€¢ [a] saepius nubunt. Tempus quidem his constitutum
manifestum est, sed conversatio et fides eorum, tempus adbreviat.

IIII. DE CONCUPISCENTIA NON CONSUMMATA.
Si quis concupita muliere, etiamsi concubitus eius desiderium habet, non autem subsequatur effectus,

45

