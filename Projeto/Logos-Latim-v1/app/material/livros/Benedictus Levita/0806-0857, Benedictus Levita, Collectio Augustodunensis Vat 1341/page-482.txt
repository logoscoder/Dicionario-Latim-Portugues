7.110 EPISTOLA PAPE GREGORII A LEANDRUM SPALENSEM EPISCOPUM

XCVIIII. EPISTOLA PAPE GREGORII A [a] LEANDRUM SPALENSEM EPISCOPUM DE SIMPLA
MERSIONE BAPTISMATIS.
I.
REVERENTISSIMO ET SANCTISSIMO FRATRI, LEandro coepiscopo, Gregorius servus servorum dei.
Respondere epistolis vestris tota intentione voluissem, nisi pastoralis cure ita me labor attereret, ut mihi magis
flere libeat quam aliquid dicere. Quod vestra quoque reverentia in ipso litterarum mearum textu vigilanter
intellegit, quando ei neglegenter loquor quem vehementer diligo. Tantis quippe in hoc loco huius mundi fluctibus
quatior ut vetustam ac fatescentem navem quam regendam occulta dei dispensatione suscepi ad portum dirigere
nullatenus possim. Nunc ex adverso fluctus inruunt, nunc ex latere cumuli spumosi maris intumescunt, nunc a
tergo tempestas insequitur. Interque h•c omnia turbatus cogor modo in ipsas undarum moles navem dirigere
modo curvato navis latere minas fluctuum ex obliquo declinare. Sed ingemisco, quia sentio quod neglegenti• me•
crescit sentina vitiorum et tempestate fortiter obviante, iam pro putredine naufragium tabule sonant, flens
reminiscor quod perdidi mee placidum litus quietis, et susspirando terram conspitio, quam tamen rerum
eventibus adversantibus tenere non possum. Si ergo me frater karissime diligis tu• mihi orationis in his fluctibus
manum tendas quo laborantem me adiuves quia ex ipsa vice mercedis in tuis quoque laboribus valentior existis.
Explere autem loquendo nullatenus valeo gaudium meum, quod communem filium gloriosissimum Reccaredum
regem ad catholicam fidem integerrima agnovi devotione conversum. Cuius dum mihi per scripta vestra mores
exprimitis amare me etiam quem nescio fecistis. Sed quia antiqui hostis insidias scitis, quoniam bellum durius
contra auctores proponit, nunc erga eundem filium nostrum vestra solerter sanctitas vigilet, ut bene cepta
perficiat, nec se de perfectis bonis operibus extollat, ut fidem cognitam, vite quoque meritis teneat, et quod
•ternus cuius sit operibus ostendat, quatinus [b] post multa annorum curricula de regno ad regnum transeat. De
trina vero mersione baptismatis nihil respondi verius potest quam ipsi sensistis. Quia in una fide nihil officit
sancte ecclesie consuetudo diversa. Nos autem ||fol. 183vb|| quod tertio mergimus triduane sepulture sacramenta
signamus ut dum tertio ab aquis infans educitur [c] resurrectio triduani temporis exprimatur.

482

