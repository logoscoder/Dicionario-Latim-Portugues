6.23

CAPITULA MARTINI BRACARENSIS

CAPITULA EX ORIENALIUM [a] PATRUM SYNODIS A MARTINO EPISCOPO ORDINATA
ATQUE COLLECTA.
Domino meo beatissimo atque apostolicae sedis honore suscipiendo in Christo fratri Nitigisio episcopo vel
universo concilio Lucensis ecclesiae episcopus Martinus.
Canones qui in partibus orientis ab antiquis patribus constituti sunt Greco prius sermone conscripti sunt postea
autem succedenti [b] tempore in Latinam linguam translati sunt. Et quia difficile est ut simplicius aliquid ex alia
lingua transferatur in alteram, simulque et illud accidit ut in tantis temporibus, scriptores aut non intellegentes
aut dormitantes multa praetermittant, et propterea in ipsis canonibus aliqua simplitioribus videantur obscura.
Ideo visum est, ut cum omni diligentia, et qu• per translatores obscurius dicta sunt, et eaque quae per scriptores
sunt inmutata, simplitius et emendatius restaurarem. Id primum observans ut illam ad episcopos ||fol. 111va|| vel
universum clerum pertinent, una in parte conscripta sunt, similiter et quae ad laicos pertinent, simul sint adunata,
ut de quo capitulo scire aliquis voluerit possit celerius invenire.
Incipiunt canones ex orientalium antiquorum patrum sinodis ac venerabili Martino episcopo vel ab omni
Bracarensi sinodo excerpti vel emendati, ubi clericorum et laicorum seorsum sententias restauravit, ut quod
translatores a Greco in Latino obscurius dixerunt, vel scriptorum ignavia depravaverat aut inmutaverat,
simplitius et emendatius omnia uno hoc contineantur in loco ut de quo capitulo quid scire voluerit possit
caelerius invenire.
INCIPIUNT TITULI.
I. De electione episcopi.
II. De ordinatione episcopi.
III. De evacuanda ordinatione quae absente metropolitano fuerit facta.
IIII. De primatu metropolitani.
V. De eo qui per ambitionem de [c] inferiori civitate ad maiorem transire voluerit.
VI. De non mutandis parroechiis.
VII. De praesumptione alien• dioceses.
VIII. De non constituendo episcopo successore.
VIIII. De inruptione vacantis eclesie.
X. De episcopo per necessitatem vacantem.
XI. De contemptore episcopo.
XII. De sidioso episcopo.
XIII. De senioribus iudicii.
XIIII. De presumptione episcopi in rebus ecclesi•.
XV. De rebus ecclesiasticis gubernandis.
XVI. De rebus eclesi• dispensandis [d].
XVII. De his qui de ministris eclesi• aliquid vendiderit [e].

284

