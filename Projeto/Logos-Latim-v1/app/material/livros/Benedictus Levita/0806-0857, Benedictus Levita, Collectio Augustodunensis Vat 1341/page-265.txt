6.19

CONCILIUM TOLETANUM DUODECIMUM

IN NOMINE DOMINI. INCIPIUNT ACTA SYNODALIA CONCILII TOLETANI XII TOLETANA IN
URBE REGIA CAELEBRATA ANNO PRIMO ORTODOXI, ATQUE SERENISSIMI DOMINI NOSTRI
ERVIGII REGIS, SUB DIE V IDUUM IANUARIORUM, AERA DCCXVIIII.
CUM EX GLORIOSO PRAEDICTI PRINCIPIS iussu in unum fuissemus adgregati conventum et in basilica
sanctorum apostolorum debitis in sedibus locaremur, adfuit coram nobis id est clementissimus princeps
humilitatis gratia plenus et claro pietatis cultu perspicuus qui nostro se coetui [a] reclinem exhibens ac devotum,
inprimis omnium sacerdotum se committit precibus adiuvandum, deinde grates multiplices omnipotenti domino
agit. De conventu totius conciliorum gloriosae iussionis suae ut in unum adessent impleverint votum, et alternae
visionis innovatione se refecerint gaudiorum. Deinde adiciens, sic omne est concilium adloquutus: Non dubium
est sanctissimi patres quod optima conciliorum adiutoria ruenti mundo subveniant [b] , si offitiosis quae
corrigenda sunt studiis peragantur. Et ideo quibus plagis pro eventu dierum succedentium pereamus, paternitati
vestrae non reor esse incognitum. Obinde quia certum apud nos gerimus quod pro contemptu divinorum
praeceptorum terra perniciem sustineat pressurarum dicente domino per prophetam: Propter hoc lugebit terra, et
infirmabitur omnis qui habitat in ea. Ideo oportet ut quia ore salvatoris nostri [c] et domini oracula esse
probamini ||fol. 102vb|| per vos salvationis obtineat lucrum, per quos regenerationis percipit sacramentum. Ut
diligentia dignationis vestrae ab omni mundata contagione et ab infirmitatis peste sit libera, et bonorum omnium
sit proventibus gratiosa. Iam nunc quicquid me adhuc dicere oportuna ratio sinit, quicquid etiam [d] narrandum
auribus vestris convenit aut memoriae curarum intercapedo subducit aut fastidium prolixae orationis incipit, ecce
in brevi conplexa vel exarata devotionis meae negotia in huius tomo conplicationis agnoscenda perlegite,
perlecta discutite, discussa elimatis ac decretis titulorum sententiis definite, ut [e] pura et placens deo vestrarum
definitionum valitura discretio, et regni nostri primordia decoret exortatione iustitiae, et terrores plebium digna
cohibeat severitate censurae. Scriptum est enim: Iustitia elevat gentem, miseros facit populos peccatum. Tunc
suscepto a glorioso principe hoc thomo pro tam salubri invitamento et copiosas grates retulimus domino Iesu
Christo, et idem benediximus principi glorioso. Post egressum igitur eiusdem serenissimi principis haec in iam
dicto thomo scripta repperimus.
IN NOMINE DOMINI FLAVIUS ERVIGIUS REX SANCTISSIMIS FRATRIBUS IN HAC SANCTA
SYNODO RESIDENTIBUS.
Reverentissimi patres [f] et honorabiles ministeriorum caelestium sacerdotis, soliditatem sanct• fidei veraciter
teneant sincera cordis devotione amplectentur, testimonium paternitatis vestr• fortissimum in salutis nostrae
advoco adiumentum. Ut qui regnum fautore deo ad salvationem terrae et sublevatione [g] plebium suscepisse
nos credimus sanctitudinis vestrae consiliis adiuvemur. Unde libet [h] sublimationis nostr• primordia,
paternitatis vestr• opinabili relatione non lateant. Quibus clara divinorum iudiciorum dispositione preventus [i] ,
et regnandi conscenderim sedem, et sacrosancti regni perceperim unctionem. Nunc tamen melius id poteritis et
scripti relatione cognoscere et promulgationis vestrae sententiis publicare, ut sicut eadem regni nostri primordia
conventus vestrae sanctitudinis comperit divinitus ordinata ita in [k] his ||fol. 103ra|| et orationibus solamen
inpendat et salubrium consiliorum nutrimenta inpertiat. Quo susceptum regnum sicut iam vestris assentionibus
teneo gratum, ita vestrorum benedictionum perfruar, definitionibus consecrandum, ut innovatio quodammodo
nostri videatur imperii, haec numerositas vestri ordinis adgregata. Et ideo quia dominus praecepit in evangelio
dicens: Amen dico vobis si duo ex vobis consenserint super terram de omni re quamcumque petierint, fiet illis a
patre meo qui in caelis est. Ob hoc venerabilem paternitatis vestr• coetu cum lacrimis offusione conveni, ut zelo
vestri regiminis purgetur terra contagio pravitatis. Exsurgite quaeso exsurgite, culpatorum solvite nodos
transgressorum mores corrigite inhonestos et excitate de disciplinam in perfidos superborum mordacitates
extinguite, oppressorum ponderibus subvenite, et quod plus omnibus est Iudaeorum pestem quae in novam
semper recrudescit insanum, radicitus extyrpate [l] , leges quoque quae in eorumdem Iudaeorum perfidiam
propter vana [m] gloriam noviter promulgatae sunt omni examinationis probitate percurrite. Et tam eisdem
legibus tenorem inconvulsum adicite, quam pro eorundem perfidorum excessibus conplexas in unum sententias
promulgat•. Etenim valde nobis cavendum est ne tot antiquorum canonum regulae quae pro eorum erroribus sunt
etiam commate promulgatae nos illorum culpis obnoxios reddant, si nostri regni temporibus eorundem canonum
constructio dissoluta pertranseat. Praesertim si legis illius quod absit serenitatis nostrae in tempore, illis darae [n]
fidei institutio [o] cesset, ubi duae memoriae dominus atque pr•cessor noster Sisebotus rex omnes successores
suos sub perpetua maledictionis censura obstrinxit quicumque regum mancipium christianum Iudaeo servire vel
famulari permiserit et cetera. Post haec illud quoque vestris deo placitis infero sensibus corrigendum quod

265

