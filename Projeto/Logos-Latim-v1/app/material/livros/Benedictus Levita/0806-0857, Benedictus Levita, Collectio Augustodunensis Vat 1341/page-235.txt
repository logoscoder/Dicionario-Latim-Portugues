superfluis frequenter existunt, pene usque ad exactionem extremae virtutis quasdam basilicas perduxisse
probantur. Ne ergo fiat de cetero quod constat hactenus inordinate presumptum, non amplius quam duos solidos
unusquisque episcoporum privatae provintiae per singulas dioceses vel singulas ecclesias iuxta synodum
Bracarensis annua inlatione sibi expectet inferri. Monasteriorum tamen basilicis, ab hac solutionis expensione
seiunctis. Cum vero episcopus diocesem visitat, nulli pre multitudine onerosus existat, nec umquam
quinquagenarium numerum evectionis excedat, aut amplius quam una die per unamquamque basilicam
remorandi licentiam habeat. Quicumque vero pontificum eorundem, aliter quam decernimus agendum
presumpserit, correptioni [f] procul dubio canonum subiacebit, tamquam constitutionum synodalium
transgressor, et priscorum patrum edicti corruptor.
V. DE RECLUSIS HONESTIS SIVE VAGIS [g].
QUOSDAM PATERNARUM incognitos vel oblitos traditionum in tantam conspicimus corruisse desidiam, ut
eorum execrando usu pene oblita patescant, quae ||fol. 85va|| extiterunt legitime constituta. Dum enim indocti
docere appetunt, quid aliud quam quia ignorantiae errore vexentur ostendunt? Et quia gressu prepostero
innitentes praesumptionem doctrinae, discendi studiis anteponunt, patet quod non [h] summae humilitatis gratia
petunt, sed actioni depravationis inserviunt. Ex hoc igitur iuste severitatis talia decernentes oportuno amputare
iudicio iubemus eos quos in cellulis propriis reclusa sanct• vitae ambitio tenet aut [i] quosque eiusdem sancti
propositi et merita iuvant et probitas ornat, quia hos dei dei auxilio et nostro favore tutos constat [k] , illos vero
quos in tali proposito ignavia impulit, non prudentiae cognitio deputavit, quosque nulla vitae dignitas ornat, sed
quod est deterius, et ignorantia fedat, et morum execratio turbat, decernimus ab his abici cellulis atque locis in
quibus aut feruntur vagi, aut tenentur inclusi. Atque ab episcopis sive rectoribus monasteriorum ex quorum
congregatione fuerunt vel in quorum vicinitate consistunt, in monasteriis omnimodo deputentur, ut illic sancti
ordinis meditantes doctrinam, primum possint discere quae sunt a patribus instituta, ut postea valeant docere
quae sunt sancta meditatione percepta. Atque tunc demum si doctrinae et sancti operis fructu extiterint fecundati,
ad summam virtutis properent exercitio sanctae intentionis imbuti. Deinceps autem quicumque ad hoc sanctum
propositum venire disposuerint, non aliter illis iter dabitur assequi, neque hoc antea poterunt [l] adipisci, nisi
prius in monasteriis instituti et secundum sanctas monasteriorum regulas plenius eruditi, et dignitatem honest•
vitae et notitiam potuerint sanctae promereri doctrinae. Illos autem quos tantum extrema vesania occuparit, ut
incertis locis vagi ac morum depravationibus inhonesti nullam [m] prorsus, nec stabilitatem sedis, nec
honestatem mentis habere extiterint cogniti, quicumque ex sacerdotibus vel ministris vagantes reppererint, aut si
fuerint prope coenobiorum, patribus corrigendos adsignent, aut si difficile est, pro sola honestate vigoris suae
potestati erudiendos inclinet.
||fol. 85vb||
VI. DE CONVICINIS EPISCOPIS IN URBE REGIA COMMORANDIS.
ID ETIAM PLACUIT UT PRO REverentia principis ac regiae sedis honore vel metropolitani civitatis ipsius
consolatione convicini Toletanae urbis episcopi qui eiusdem pontificis ammonitionem acceperint, singulis per
annum mensibus in eadem urbe debeant commorari, messivis ac vindemialibus feriis relaxatis. Nos autem
immortali deo et glorioso Chindasvindo principi, ob cuius votum in hanc urbem sancta devotione convenimus,
gratias unanimiter efferentes optabili adnixu [n] deposcimus, ut sanctae ecclesiae catholicae fidei semper ac
pacis cumuletur affectus, et memorato principi cum prosperitate presentis regni futuri etiam largiantur premia
gaudii. Ipso prestante qui in trinitate unus deus vivit, et gloriatur in saecula saeculorum. Horoncius in Christi
nomine sanctae Hemeritensis ecclesiae metropolitanus episcopus, haec statuta definiens, subscripsi. Similiter et
alii episcopi subscripserunt, numero XXXVIII. [o]

235

