metropolitano oratione consurgant, et de divinis tantum ut dictum est rebus consolationem habeant [d] . In
reliquis autem diebus cunctis adstantibus oratio colligenda est, et sic consedentes, causarum negotia iuste et
religiose colligant. Nullus tamen tumultus, aut inter confidentes, aut inter adstantes, habeatur. Eodem tamen
modo, eodemque ordine ad concilium omnes per singulos dies ingrediantur, quo superius iam praemissum est.
Nam etsi presbiteri reliqui aut diaconi, clerici sive laici de his qui foris steterint concilium pro qualibet re
crediderint appellandum, ecclesiae metropolitanae, archidiacono causam suam intiment, et ille concilio
denuntiet. Tunc illis et introeundi singillatim et proponendi licentia concedatur. Nullus autem episcoporum a
coetu communi secedat, antequam hora generalis secessionis adveniat. Concilium quoque nullus solvere audeat,
nisi fuerint cuncta determinata. Ita ut quaecumque delibera||fol. 4va||tione communi finiuntur, episcoporum
singulorum manibus subscribantur. Ita tamen ut ante duos aut tres dies quam solvatur concilium, omnes
constitutiones a se aeditas diligenti consideratione retractent, ne in aliquo offendissent. Item in die quo concilium
absolvendum est, canones qui in sancta synodo constituti sunt, coram ecclesia in publico relegantur [e] . Quibus
explicitis, respondeatur in choro: Amen. Deinde ad locum redeuntes ubi in concilio resederunt, canones ipsos
subscribant. Ammonendi quoque a metropolitano sunt, de pascha venturo quo veniat die. Ammonendi etiam
sunt, quo tempore supervenienti anno ad faciendum concilium veniant. Eligendi etiam de episcopis, qui cum
metropolitano dies festos, natalis domini et sanctum pascha, debeant celebrare. Post haec dicente archidiacono:
Orate, omnes simul in terra pariter se prosternant, ubi diutissime orantes, hanc unus ex maioribus orationem
dicat.
ORATIO.
Nulla est domine humanae conscientiae virtus, quae inoffensae possit tuae voluntatis iudicia expedire. Et ideo
quia inperfectum nostrum viderunt oculi tui, perfectioni deputa quesumus, quae perfecto aequitatis fine
concludere praeoptamus. Te [f] in nostris principiis occursorem poposcimus, te quoque in hoc fine iudiciorum
nostrorum excessibus adesse precamur, scilicet ut ignorantiae parcas, ut errori indulgeas, ut perfectis votis
perfectam operis efficaciam largiaris. Et quia conscientia remordente tabescimus, ne aut ignorantia nos traxerit in
errorem, aut preceps forsitan voluntas inpulerit iustitiam declinare, ob hoc te poscimus, te rogamus, ut si quid
offensionis in hac concilii celebritate adtraximus, condonare ac remissibile facere digneris ut in eo, quod soluturi
sumus adgregatum concilium, a cunctis primum absolvamur nostrorum nexibus delictorum, qualiter et
transgressores venia, et confitentes tibi subsequatur remuneratio sempiterna. Huic orationi, oratio paterna
adiungatur, et cunctis adhuc iacentibus, haec benedictio explicetur.
BENEDICTIO.
Christus dei filius qui est initium et finis, complementum ||fol. 4vb|| vobis tribuat caritatis. Amen. Et qui vos ad
expletionem huius fecit pervenire concilii, absolutos vos efficiat, ab omni contagione delicti. Amen. Ut ab omni
reatu liberiores effecti, absoluti etiam per donum spiritus sancti, felici reditu vestrarum sedium cubilia repetatis
illesi. Amen. Quod ipse prestare dignatur et reliqua. Quibus expletis dum dictum fuerit ab archidiacono: In
nomine domini nostri Iesu Christi, eamus in pace. Omnes ilico pariter exsurgentes, residente metropolitano ab
ipso primum incipiente, osculum sibi invicem omnes pariter dabunt. Sicque data sibi invicem pace, conventus
concilii absolvatur.
ORATIO DIEI SECUNDI.
Nostrorum tibi domine curvantes genua cordium, quaesumus ut bonum quod nobis a te requiritur, exsequamur.
Scilicet ut prompta tecum sollicitudine gradientes, discretionis arduae subtile iudicium faciamus, ac
misericordiam diligentes, clareamus studiis tibi placitâ€¢ actionis.
ITEM ORATIO DIEI TERTII.
Ad te domine interni clamoris vocibus proclamantes unianimiter postulamus, ut respectu tuae gratiae solidati
precones virtutis tuae efficiamur intrepidi, tuumque valeamus verbum cum omni fiducia loqui.
EXPLICIT.

17

