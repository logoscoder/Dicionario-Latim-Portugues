pasch• in templum Hierusalem cum parentibus venit, et cum abesset a societate redeuntium, sedens cum
senioribus et inter admirantes magistros disputans invenitur, rationemque mansionis suae reddens: Quid est
inquit quod querebatis me nesciebatis quod in his qu• patris mei sunt oportet me esse? Significans eius esse se
filium, cuius esset et templum. Iam vero cum in annis maioribus apertius declarandus baptismum praecursoris
sui Iohannis expetiit, quid deitatis eius remansit ambiguum, quando baptizato domino Iesu spiritus sanctus in
columb• spetie [f] super eum descendit et mansit, auditu [g] de celis patris voce dicentis: Tu es filius meus
dilectus in te bene con||fol. 162rb||placui. Quae omnia ideo quanta potuimus brevitate perstrinximus, ut notum
sit dilectioni vestr•, universos Christi dies inmuneris consecratos fuisse virtutibus et in cunctis eius actionibus
sacramentorum misteria coruscasse. Sed aliter quidque signis denuntiari, aliter rebus impleri. Nec qu•cumque
numerantur in operibus salvatoris, ad tempus potest pertinere baptismatis. Nam si etiam illa quae post beat [h]
Iohannis lavacrum a domino gesta cognovimus sub indiscreto honore colamus, omnia tempora continuatis erunt
deputanda festis, quia omnia plena sunt miraculis. Verum quia spiritus sapientiae et intellectus ita apostolos [i]
et totius ecclesiae erudivit magistros, ut in christiana observantia nihil inordinatum nihil pateretur esse confusum,
discernend• sunt causae sollempnitatum, et in omnibus institutis patrum principumque nostrorum rationabilis
servanda districtio. Quia non aliter unus grex et unus pastor sumus, nisi quemadmodum apostolus docet, idipsum
dicamus omnes. Simus autem perfecti in eodem sensu, et in eadem sententia.
III. QUOD IN BAPTISMO MORS PROVENIAT INTERFECTIONE PECCATI ET SEPULTURAM
TIRDUANAM IMITETUR TRINA DIMERSIO, ET AB AQUIS ELEVATIO SIT VELUT
RESURRECTIO DI [k] SEPULCHRO.
Quamvis ergo et illa quae ad humilitatem et illa quae ad gloriam pertinent Christi in unam concurrant eandemque
personam totumque quod in illo et virtutis divinae esset infirmitatis human• ad nostre [l] reparationis tendat
effectum, proprie tamen in morte crucifixi, et in resurrectione ex mortuis potentia baptismatis novam creaturam
condit ex vetere. Ut in renascentibus, et mors Christi operetur et vita, dicente beato apostolo: An ignoratis quia
quicumque baptizati sumus in Christo Iesu, in morte ipsius baptizati sumus? Consepulti enim sumus cum illo per
baptismum in mortem, ut quomodo resurrexit Christus a mortuis per gloriam patris, ita et nos in novitate vit•
ambulemus. Si enim complatati [m] facti sumus similitudini mortis eius, simul et resurrectionis erimus. Et
cetera quae latius magister gentium ad commendandum sacramentum baptismatis disputavit, ut appareret ex
huius doctrin• spiritu regenerandis filiis hominum et in [n] dei filios adoptandis illum diem et illud tempus
electum, in quo per similitudinem formamque misterii ea quae geruntur in membris his qu• in ipso sunt capite
gesta congruerent. Dum in baptismatis regula et mors intervenit interfectione peccati, et sepulturam triduanam
imitatur trina dimersio, et ab aquis elevatio resurgentis instar est de sepulchro. Ipsa igitur ||fol. 162va|| operis
qualitas docet celebrand• generaliter grati• diem legitimum eum esse, in quo orta est virtus muneris et speties [o]
actionis ad cuius rei confirmationem plurimum valet, quod ipse dominus Iesus Christus posteaquam resurrexit a
mortuis discipulis suis in quibus omnes ecclesiarum praesules docebantur, et potestatem tradidit baptizandi
dicens: Euntes docete omnes gentes, baptizantes eos in nomine patris et filii et spiritus sancti. De quo utique eos
cum etiam ante passionem potuisset instruere, nisi propri• voluisset intellegi regenerationis gratiam ex sua
resurrectione coepisse. Additur san• [p] huic observanti• etiam pentecostes ex adventu sancti spiritus sacrata
sollempnitas, quae de paschalis festi pendet articulo. Et cum ad [q] alios dies alia festa pertineant, haec semper
ad eum diem qui resurrectionem domini est insignis occurrit, porrigens quodammodo auxiliantis grati• manum et
eos quos a die pasch• aut molestia infirmitatis, aut longinquitas iteneris [r] , aut navigationis difficultas interclusit
invitans, ut quibuslibet necessitatibus impediti desiderii sui effectum dono sancti spiritus consequantur. Ipse
enim unigenitus dei [s] in fide credentium et in virtute operum, nullam inter se et spiritum sanctum voluit esse
distantiam, quia nulla est diversitas in natura dicens: Rogabo ego [t] patrem et alium paraclitum dabit vobis, ut
vobiscum sit in aeternum spiritum veritatis. Et iterum: Cum venerit ille spiritus veritatis, ille diriget vos in
omnem veritatem. Cum itaque veritas Christus sit et spiritus sanctus spiritus veritatis nomenque paracliti,
utriusque sit proprium, non dissimile est festum ubi unum est sacramentum.
IIII. QUOD BEATUS APOSTOLUS PETRUS IN DIE PENTECOSTEN VIRORUM TRIA MILIA
BAPTIZAVERIT.
Hoc autem nos non ex nostra persuasione defendere, sed ex apostolica auctoritate servare satis idoneo probamus
exemplo. Sequentes beatum apostolum Petrum qui in ipso die quo omnem credentium numerum promissus
sancti spiritus replevit adventus, trium milium populorum sua praedicatione conversum, lavacro baptismatis
consecravit. Quod sancta scriptura qu• apostolorum actus continet, fidelis historia docet dicens: His auditis
conpuncti sunt corde et dixerunt ad Petrum, et reliquos apostolos: Quid faciemus viri fratres? Petrus vero ad
illos: Poenitentiam inquit agite, et baptizetur unusquisque vestrum in nomine Iesu Christi in remissionem
peccatorum vestrorum, et accipietis donum sancti spiritus. Vobis enim est repromissio et filiis vestris, et omnibus
qui longe sunt, ||fol. 162vb|| quoscumque advocaverit dominus deus [u] noster. Aliis etiam pluribus verbis
testificatus est, et exortabatur eos dicens: Salvamini a generatione ista prava. Qui ergo receperunt sermonem eius
baptizati sunt, et appositae sunt in illa die anim• circiter tria [v] milia.

421

