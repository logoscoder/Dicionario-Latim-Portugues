paenitentiam non esse denegandam, eo quod cognoverit peccatum suum, qui etiam decem annis agat
paenitentiam. Cui post decem annis praestari communio debet. Si vero infantes fuerint transducti quod non suo
vitio peccaverunt [h] , incunctanter recipi debeant.
XXIII.
Ieiunii super abstinentias per singulos menses placuit celebrari, exceptis diebus duorum mensium [i] iulio et
augusto ob eorundem infirmitatem.
XXIIII.
Omnes qui in peregre fuerint baptizati, eo quod eorum minime sit cognita vita, placuit ad clerum non esse
promovendos ||fol. 57rb|| in alienis provintiis.
XXV.
Omnis qui attulerit litteras confessorias sublato nomine confessoris, eo quod sub hac nominis gloria partim
concutiant simplices, communicatoriae ei dandae sunt [k] litter•.
XXVI.
Errorem placuit corrigi ut omni sabbati die ieiunium superpositionem [l] celebremus [m] .
XXVII.
Episcopus vel quilibet alius clericus, aut sororem aut filiam virginem dicatam deo tantum secum habeat
extraneam vero nequaquam habere placuit.
XXVIII.
Episcopum placuit ab eo qui non communicat munera accipere non debere.
XXVIIII.
Inerguminum qui ab erratico spiritu exagitatur, huius nomen neque ad altare cum oblatione esse recitandum,
neque permittendum ut sua manu in ecclesia ministret.
XXX.
Subdiaconem eum ordinari non debere qui in adolescentia sua fuerit moechatus, eo quod postmodum per
subreptionem ad altiorem gradum non sit promovendus. Si autem aliqui sunt in preteritum ordinati, amoveantur.
XXXI.
Adolescentes qui post fidem lavacri salutaris fuerint moechati, cum duxerint uxores acta legitima paenitentia,
placuit ad communionem eos admitti.
XXXII.
Si quis gravi lapsu in ruinam mortis inciderit, placuit agere paenitentiam non debere sine episcopi consultu, sed
potius apud episcopum agat, cogente tamen infirmitate. Nec est presbororum [n] aut diaconorum communionem
talibus prestare debere, nisi eis iusserit episcopus [o] .
XXXIII.
Placuit in totum prohibere episcopis presbiteris et diaconibus ac subdiaconibus positis in ministerio abstinere se
a coniugibus suis et non generare filios. Quod quicumque fecerit ab honore clericatus exterminetur.
XXXIIII.
C•reos per diem, placuit in cimiterio non incendi. Inquietandi enim sanctorum spiritus non sunt. Qui haec non
observaverint arceantur ab ecclesiae communione.
XXXV.
Placuit prohiberi ne femin• in cimiterio pervigilent eo quod saepe sub obtentu orationis latenter [p] scelera
committant.

XXXVI. ||fol. 57va||
Placuit picturas in ecclesia esse non debere nec quod colitur aut adoratur in parietibus depingatur.
XXXVII.
Eos qui ab spiritibus inmundis vexantur, si in fine mortis fuerint constituti baptizari placet. Si vero fideles

173

