LI.
Ex omni heresi si qui ad nos fidelis venerit minime est ad clerum promovendus. Vel si qui sunt in praeteritum
ordinati sine dubio deponantur.
LII.
Hi qui inventi fuerint libellos famosos in ecclesia ponere anathematizentur.
LIII.
Placuit cunctis ut ab eo [v] episcopo quis recipiat communionem, a quo abstentus in crimine aliquo quis fuerit.
Quod si alius episcopus presumpserit eum admitti illo adhuc minime faciente vel consentiente a quo fuerat
communione privatus, sciat se huiusmodi causas inter fratres esse cum status sui periculo prestaturum.
LIIII.
Si qui parentes fidem fregerint sponsaliorum triennii tempore abstineant se a communione. Si tamen idem
sponsus vel sponsa in gravi crimine fuerint deprehensi, excusati erunt parentes. Si vero in eodem fuerint vitio et
polluerunt se consentiendo superior sententia servetur.
LV.
Sacerdotes [w] qui tantum coronam sacrificantes portant nec sacrificant, nec de suis sumptibus aliquid idolis
praestant placuit post biennium accipere communionem.
LVI.
Magistratus vero anno quo agit duumviratum prohibendum placet ut se ab ecclesia cohibeat.
LVII.
Matron• vel earum mariti vestimenta sua ad ornandam s•culariter pompam non dent. Et si fecerint triennii
tempore abstineantur.
||fol. 58ra||
LVIII.
Placuit ubicumque et maxime in eo loco in quo primae cathedrae constitutus est episcopus, ut interrogentur hi
qui communicatorias litteras tradunt, an omnia recte habeant et suo testimonio comprobent.
LVIIII.
Prohibendum ne quis christianus aut gentilis ad idolum Capitolii causa sacrificandi ascendat et videat. Quod si
fecerit pari crimine teneatur. Si fuerit fidelis, post decem annos acta penitentia recipiatur.
LX.
Si quis idola fregerit et ibidem fuerit occisus, quia in evangelio scriptum non est, neque invenitur sub apostolis
umquam factum, placuit in numerum eum non recipi martyrum.
LXI.
Si quis post obitum uxoris suae sororem eius duxerit, et ipsa sit fidelis quinquennio a communione placuit
abstineri nisi forte velocius dari pacem necessitas coegerit infirmitatis.
LXII.
Si auriga aut pantomimus credere voluerint, placuit ut prius artibus suis renuntient, et tunc demum suscipiantur,
ita ut ulterius non revertantur. Qui si facere contra interdictum temptaverint [x] , proiciantur ab ecclesia.
LXIII.
Si qua mulier per adulterium absente marito conceperit, idque post facinus occiderit, placuit ei nec in finem
dandam esse communionem, eo quod geminaverit scelus.
LXIIII.
Si qua mulier usque in finem mortis suae cum alieno viro fuerit [y] moechata, placuit nec in finem dandam [z]
ei esse communionem. Si vero eam reliquerit, post decem annos recipi ad communionem acta legitima
paenitentia.
LXV.
Si cuius clerici uxor fuerit moechata et sciat eam maritus suus moechari, et eam non statim proiecerit, nec in

175

