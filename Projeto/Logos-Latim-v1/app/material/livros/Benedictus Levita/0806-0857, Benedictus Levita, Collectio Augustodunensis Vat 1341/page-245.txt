optamus, ut omnis conquisitionis profligatio in omnium rerum viventium immobilium quoque et moveri
valentium corpore vel specie forma vel genere quae a gloriosae memorie Cindasvinto rege a di• [i] quo in
regnum dinoscitur conscendisse reperta quolibet modo extiterit, omnia in serenissimi atque clementissimi domini
[k] nostri [l] Reccessvinti [m] principis perenni transeant potestate, et perpetuo deputentur in iur•, non habenda
parenteli successu sed possidenda, regali congressione, ita ut iuste sibi debita quisque percipiat, et de rebus ad
remedia subiectorum qu•cumque elegerit principis voluntas exerceat. Illis tantumdem exceptis, qu• memoratus
div• memori• Cindasvinthus princeps ante regnum aut ex propriis aut ex iustissime conquisitis ||fol. 91vb|| visus
est habuisse. In quibus cunctis filiis una cum glorioso domino nostro Reccesvintho rege maneat divisio libera, et
possessio pace plenissima. Sed ille res quas predictus princeps de iustis proventibus filiis suis vel quibuslibet
iustissime visus est contulisse vel reliquisse omnes in eorum iure maneant inconvulsae. Illa negotii huius veritate
servata, ut quia grata voluntas gloriosi domini nostri Reccesvinthi regis reddere decernit unicuique iustissima
debita, nemo invasionis calumnia moveat, aut damna requirat preter quae gloriosae memoriae genitorem eius
quaedam indebit• habuisse constiterat.
LEX EDITA IN EODEM CONCILIA [n] IMPERANTE RECCESVINTO PRINCIPE GLORIOSO. IN
NOMINE DOMINI FLAVIUS RECCESVINT [o] REX [p].
Eminentiae [q] celsitudo terren• tunc salubrius sublimia probatur appetere cum saluti proximorum pia cernitur
conpassione prodesse. Unde solet contingere [r] ut plus commodi de aliena salute conquirat, quam de propria
humilitate quisque proficiat. In multis enim quia multorum salus attenditur, maioris lucri summa perficitur. In se
autem quia privati commodi fructus appetitur, non satis est si unius benefitii praemium conquiratur. Hinc et illa
regendarum tantundem salus est plebium, quae non suos fines privata voluntate concludit, sed quae universitatis
limites commune pietatis lege defendit. Quapropter ne salutaris ordo imperialibus videatur verbis potius obtineri
quam pactis, de sublimitatis obtentu declinamus, ad vota supplicum tranquillae visionis aspectum. Ut inde
salutaris conpassio habeat commodum, unde plebes adeptae fuerint supplicationis effectum. Cum igitur
praecedentium seri•, pro temporum immoderationis aviditas principum sese prona diffunderet in spoliis
populorum, et augeret eis proprietatis censu erumna flebilis subiectorum, tandem supern• respectionis affectu,
nobis est divinitus inspiratum, ut quia subiectis regibus reverentiam dederamus, principum quoque excessibus
retinaculum temperantiae poneremus. Proinde sincera mansuetudinis deliberatione, tam nobis quam cunctis
nostr• gloriae successoribus adfuturis deo mediante legem ponimus decretumque divalis observanti•
promulgamus, ut nullus regum impulsionis [s] su• quibuscumque motibus aut factionis scripturas, de quibuslibet
rebus alteri debitis ita extorqueat, vel extorquendas instituat, quatenus iniuste ac violenter ||fol. 92ra||
indebitarum sibi quisque probare possit hominum rerum. Quod si alicuius gratissima [t] voluntate quippiam de
rebus a quocumque perceperit vel providenti prestatione lucratus aliquid fuerit, in eadem scriptura patens
voluntatis [u] prestiti conditio adnotetur, per quam aut [v] inpressio, principis aut conferentis, fraus
evidentissime detegatur. Et si patuerit a nolente fuisse scripturam exactam, aut resipiscat inprobitas principis, et
evacuet quod male contraxit aut certe post eius mortem ad eum cui exacta est scriptura vel ad heredes eius res
ipse sine cunctatione debeant revocari. Ill• autem res qu• remota omni conprehensionis argumentatione directo
modo transierint in principis potestatem, in eius perenniter iure perdurent. Et quicquid ex rebus ipsis idem
princeps ordinare [w] voluerit, suae potestatis arbitrio subiacebit. Verum ut omne huius negotium actionis
roboret sinceritas veritatis, cum quarumcumque rerum scriptur• in principis nomine extiterint ab his quos elegerit
princeps, diligentissime perquiratur, si non aliquod [x] iudicium aut de inpressione principis, aut de fraude
scripturam [y] facientis modo [z] quocumque cognoverint. Ac si auctrice facta serie scripture permaneat, aut
irrite confecta vanescat. Similis quoque sententia de terris vineis atque famulis observetur, si sine scriptur• textu
tantummodo contra testibus quolibet pacto fuerit definitio. De rebus autem omnibus a tempore Sunthilane regis,
hucusque a principibus adquisitis, aut deinceps si provenerit adquirendis, quaecumque forsitan princeps
inordinata sive reliquit sive reliquerit qu• pro regni apice probantur adquisita fuisse, ad successorem tantundem
regni discernimus pertinere. Ita habita potestate, ut quicquid ex his elegerit facere liberum habeat velle. In illis
autem rebus quae ipsi aut de bonis parentum, aut de quorumcumque provenerint successionibus proximorum, ita
eidem principi eiusque si filii defuerint heredibus legitimis hereditatis iura patebunt, sicut etiam ceteris lege vel
concessione paterna patuisse noscuntur. Quod si aliquid ex rebus de quorumcumque parentum proximorum, non
solum successione sed etiam qualibet conlatione aut quocumque contractu ad ius ipsius pervenisse patuerit, si
contingat haec inordinata relinqui [a] , non ad successorem regni sed ad filios vel heredes eius, qu• conquisivit
specialiter omnis eadem conquisitio pertinebit. Nam de illis rebus qu• idem princeps ante regnum aut ex proprio
||fol. 92rb|| aut ex iustissime conquisito dinoscitur habuisse inrevocabili ordini aut faciendi quod voluerit
potestas manebit aut certe filiis eius successio plena patebit. Quod si filii defuerint legitimis heredibus ex his que
inordinate reliquerit hereditario iure adire licebit. Huius sane legis sententia in solis er principum negotiis
observanda, atque ita perpetim valitura, ut non ante quispiam solium regale conscendat, quam iuramenti foedere
hanc legem se in omnibus implere promittat. Quemcumque vero aut per tumultuosas plebes, aut per absconsam
dignitatem publice machinatam adeptum esse constiterit regni fastigia mox idem cum omnibus tam nefarie [b]
sibi consentientibus et anathema fiat, et christianorum communionem amittat. Tam dire percussionis ultione

245

