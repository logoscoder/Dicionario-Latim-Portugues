EXPLICIUNT CAPITULA.
INCIPIT SYNODUS ANCHYRITANA.
ISTI QUIDEM CANONES SEU REGULAE, PRIORES sunt Nicenis, sed ideo Niceni canones priores
scribuntur, propter auctoritatem magni et sancti concilii, apud Niceam habiti. Convenerunt autem in synodum
memoratam Anchyram civitatem, hi qui infra scripti sunt: Marcellus, Anchyritanus. Agricolaus, Cesariensis.
Lupus, Tharsensis. Vitalio, Anthiocensis. Basilius, Amasenus. Phyladelphius, Iuliopolitanus. Festulus,
Nicomedensis. Heraclius, Zelonensis. Petrus, Iconiensis. Nunecius, Laudychenus. Sergianus, Antiochenus,
Physidiae. Narcissus, Nerodiensis.

I. DE PRESBITERIS LAPSIS IN PERSECUTIONE.
Presbiteros qui immolaverunt, et postea iterum certamen inierunt, si hoc ipsum ex fide, et non aliquo argumento
sibimet praeparantes egerunt, ut iterum teneri viderentur, aut tormentis subici tamquam putentur inviti, si ex fide
ergo luctati sunt et non ex conpacto ad ostentationem, ut offerentur ipsi fecerunt, hos placuit honorem quidem
sedis propriâ€¢ retinere. Offerre autem illis et sermonem ad populum facere, aut aliquibus sacerdotalibus officiis
fungi, non liceat.

II. DE DIACONIBUS QUI IMMOLAVERUNT.
Diacones similiter qui immolaverunt, postea autem iterum reluctati sunt, illos quidem honorem habere oportet.
Cessare vero debere ab omni sacro ministerio, ita ut nec panem nec calicem offerant, nec pronuntient, nisi forte
aliqui episcoporum conscii sint laboris eorum, et humilitatis, et mansuetudinis, et voluerint eis aliquid amplius
tribuere vel adimere, penes ipsos ergo de his erit potestas.

III. DE CLERICIS SIVE LAICIS QUORUM MANUS ALII CUM INIURIA SUPER
IDOLORUM ||fol. 11rb|| SACRIFICIA POSUERUNT.
Qui fugientes tempore persecutionis comprehensi sunt vel a familiaribus seu a domesticis traditi, et vel bona
propria amiserunt vel sustinuerunt tormenta, vel etiam carceribus inclusi sunt, et tamen proclamaverunt se esse
christianos, quin etiam perseverante violentia, ad id usque perducti sunt, ut manus eorum adprehensas et
violenter adtractas super sacrificia imponerent, illis scilicet perseverantibus in fide, et christianos se esse
vociferantibus, hoc ergo quod eis invitis et aliis cogentibus contingit, si luctu et merore animi acerbe se ferre
demonstrant, ipsique humili per bonam conversationem habitu incedentes, dolere se quod inviti coacti sunt
doceant, hos tamquam inculpatos, a communione, non vetari. Si autem iam prohibiti sunt ab aliquibus a
communione, maioris diligentiae inquisitionis causa, aut per aliquorum ignorantiam, statim recipi oportere. Hoc
autem observari oportet, et de clericis et laicis omnibus. Laicos sane qui in similem necessitatis causam
inciderunt, tamquam si nihil peccaverint, maxime si eos probabilis vita commendet ad ordinationem recipi [d]
placuit.

IIII. DE HIS QUI IN TEMPLIS IDOLORUM CAENAVERUNT DE QUIBUS SUPRA.
De his qui sacrificare coacti sunt, in super in templis idolorum cenaverunt. Si qui eorum [e] cum habitu cultiore
ad templa producti sunt, atque ibi praeciosiori adhuc veste mutata caenae participes facti sunt idolorum,
indifferenter sumentes omnia quae fuerant adposita, placuit inter audientes uno anno constitui. Tribus autem aliis
annis agere penitentiam. Sed ex ipso triennio, per biennium tantummodo orationi communicare. Tertio autem
anno, reconciliare sacramentis.

V. DE HIS QUI TIMORE RITUS GENTILIUM PEREGERUNT.
Quotquot autem ascenderunt templa cum veste lugubri [f] , et recumbentes inter alios manducaverunt flentes, si
compleverint paenitentiam triennii temporis, sine oblatione suscipiantur ad communionem id est ut ipsi
oblationem non offerant. Si autem perducti ad templa non manducaverunt, biennio maneant in paenitentia. Tertio
vero anno communicent, sed sine oblatione ut dictum est, ut quarto iam anno perfectionem suam recipiant. ||fol.
11va|| Episcopum autem hinc habere licentiam oportet, ut pro his peccata singulorum consideret, et prout viderit
conversationem, normam regulamque conversionis adtribuat. Id est ut humanius agens secundum vitae modum
tempus alicui breviare, aut etiam prolixius quod correctionis necessarium viderit addere. Discutiatur autem
omnium horum et praecedens vita et posterior, et ita circa eos sacerdotalis humanitas moderetur.

VI. DE HIS QUI IN LOCIS IDOLORUM MANDUCAVERUNT.
De his qui minis tantum cesserint aut bonorum ablatione, aut transportationis poena deterriti sacrificaverunt, et
nunc usque non paenituerunt neque conversi sunt, modo autem id est tempore huius synodi se obtulerunt,

41

