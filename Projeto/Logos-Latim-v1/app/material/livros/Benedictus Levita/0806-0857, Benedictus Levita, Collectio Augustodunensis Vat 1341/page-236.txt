6.15

SYNODUS TOLETANA OCTAVA

||fol. 86ra||
IN NOMINE DOMINI INCIPIUNT GESTA SYNODALIA LII PONTIFICUM IN URBE REGIA
CELEBRATUM DIE SEPTIMO DECIMO KALENDARUM IANUARIUM, ERA DCLXLI [a].
ANNO QUINTO ORTODOXI ATQUE GLORIOSI ET VERA CLEMENtiae dignitate precipui, Reccesvinti
regis, cum nos omnes divinae [b] ordinatio voluntatis eiusdem principis serenissimo iussu in basilica sanctorum
apostolorum ad sacrum synodi coegisset adgregari conventum, dies tandem laetitiae appetitus diutissime
preoptatus et gratus adfuit et iocundus. Tanto nostri pectoris avidiori voto susceptus quanto ad remedium salutis
extiterat anhelentium praecordiis exquisitus. Cumque ex more unusquisque nostri ordinis sedes debitas
occupasset et eventum rei tranquill• intentionis expectatio sustineret adest serenissimus princeps pia [c]
religione plenissimus et summo laudum titulo gloriosus qui se nostro coetui reddens adclinis, ut hunc
omnipotenti domino praecibus commendaremus adstans dulcibus ut filius nos coortatus est verbis, grates
deferens deo virtutum quod su• [d] iussionis implentes decretum in unum fuissemus adunati concilium. Sed cum
tam humilem cognovissemus eius animae voluntatem et tam sublimis gloriae celsitudinem videremus adclinem,
tanta sumus inde gloria exultationis succensi ut grates illi debitas et honorem et laeti redderemus et cernui. Sed
quantum extulerat principem humilitatis ordo sublimis, tantum ad exercitia summ• virtutis instruebant exempla
sacratissimi principis, formam nostrae religionis. Tum relatis deo laudibus de unitatis altern• proventu, magna
nos cum tranquillitatis gratia allocutus est dicens: Etsi summus auctor rerum me dive memoriae domini genitoris
mei temporibus in regni sede [e] subvexit atque ipsius glori• participem fecit, nunc tamen cum ipse requiem
aeternarum adeptus est mansionum, ea quae in me totius regiminis transfusa iura reliquit, ex toto divina mihi
potentia subiugavit. Unde quia regendorum membrorum causa, salus est, capitis et felicitas populorum, non nisi
mansuetudo est principum, votiv• ||fol. 86rb|| decrevi vobis coram positis et votorum meorum deliberationes
sanctione patula reserare, et studiorum apta sincera exhibitione deferre. At vero quia anhelum pectus se in
promissorum competa diffundit, ne pigriti• fessum retardationis oneribus se submittat, longam prosecutionem
conpendio brevitatis adstrinxi. Et quod productioribus loquelarum in contione diffundere potui, totum in tomi
huius conplicamento prorsus alm• vestr• sanctitudini offerre decrevi. Id magno precatu deliberationis exortans, ut
quecumque illic tenentur adscripta, valido attendatis intuitu sagaci perscrutemini studio. Et quecumque extiterint
placita deo, vestri oris ad nos sacro referantur oraculo. Accepto dein [f] oblato nobis tomo agentes domino
gratias adclamavimus: Gloria in excelsis deo, et in terra pax hominibus bone voluntatis. Post huius exultationis
beat• gaudium et caelestis glori• hymnum eidem sacro principi benediximus. Reseratoque tomo haec inibi
contexta repperimus.
IN NOMINE DOMINI FLAVIUS RECCESSVINTUS REX [g]
Reverentissimis [h] patribus in hac sancta synodo residentibus sanctis episcopis. Admirabili dono regulam fidei
meae solidam tenens, et instructam agnoscens, atque in honore eius diadema gloriae cum cordis humilitate
prosternens, illo laetus auditu, quod omnes reges terr• serviunt et oboediunt deo, eo reverendi patres excelsiori
mihi venerationis honore sublimes, coram vobis advenio in gratiam mansuetudinis vestr• testimonium
convocans, et ad testimonium visionis vestrae meae, et coram omnipotentis dei nutibus tremendis adclinans,
referens illi corde laeto gratias opulentas, quod vos clementia voluntatis ipsius ex nostrae celsitudinis iussu ad
huius sanct• congregationis votivum dignatus est deducere coetum. Confidens tam mihi quam vobis et in
praesentium serie temporum, et in futurorum longitudine s•culorum eius adesse grati• praemium. Quoniam
vestra concordia in conveniendo unanimum ac religiosum demonstratis effectum, et dispositionis meae in
regendis populis quam pium sit poteritis patenter agnoscere votum. Nunc [i] igitur quia monens praelocutio
longe dictionis non capit excessum, quid de sancta fide noverim, quam c•litus inlapsam mihi per sanctorum
apostolorum sequentiumque patrum ora cognovi, seu quid de secuturis negotiis pro quibus hunc conventum
congregationis coadunari percensui intimare decreverim, in huius tomi ||fol. 86va|| serie conscripta tenete ac
relecta pernoscite, et cunctis quae tenori eius nostrae amplitudinis potestas inpressit, vestr• beatitudinis gravitas
effectum tam eis promat ac miseranter impendat, quam nostrae mansuetudinis serenitas haec vobis implenda
commendat. Exordium itaque allocutionis meae ex definitione sancte fidei inchoans. Cetera quae futuris sunt
prosecutionibus intimanda velut supra soliditatem petre constructurus. A deo etiam operis mei aedificium
congressurus, eo sequentia [k] validius ponam quo detentius firmissima praetulerim. Primo itaque coram se
reverentia vestra habeat quod nosse non ambigit me ortodoxe fidei veram sanctam et [l] sinceram regulam de
corde puro et conscientia bona plenissime habere veraciter scire et firmissime retinere atque eam ita conplecti ac
venerari atque diligere sicut eam apostolica traditio docet, sicut eam [m] sancta synodus Nicena constituit, sicut

236

