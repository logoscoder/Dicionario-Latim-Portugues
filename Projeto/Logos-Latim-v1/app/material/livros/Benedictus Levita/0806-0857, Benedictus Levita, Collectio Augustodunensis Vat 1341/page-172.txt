duxerit non prius accipiat communionem quam is quem reliquit [c] de saeculo exierit, nisi forte necessitas
infirmitatis dare conpulerit.

X. DE DERELICTA CATICUMINI SI ALTERUM DUXERIT.
Si ea quam [d] caticuminus relinquit duxerit maritum, potest ad fontem lavacri admitti. ||fol. 56vb|| Hoc et circa
feminas caticuminas erit observandum. Quod si fuerit quae ducitur ab eo qui uxorem inculpatam relinquit et cum
scierit illum ab uxore quam sine causa relinquit, placuit in finem huiusmodi dare communionem.

XI. DE CATICUMINA SI GRAVITER EGROTAVERIT.
Intra quinquennii autem tempora, caticumina si graviter fuerit infirmata addendum ei baptismum, placuit non
denegari.
XII.
Mater vel parens vel qu•libet fidelis, si lenocinium exercuerit, eo quod alienum vendiderit corpus vel potius
suum, placuit eam nec in fine accipere communionem.
XIII.
Virgines quae se deo dicaverunt si pactum perdiderint virginitatis, atque eidem libidini servierint, non
intellegentes quod amiserint, placuit nec in fine dandam eis esse communionem. Quod si semet persuaserint
quod infirmitate corporis laps• fuerint, etiam tempore vite suae huiusmodi feminae egerint paenitentiam, et
abstinuerint se a coitu, eo quod lapsae potius videantur [e] , placuit eas in finem communionem accipere debere.
XIIII.
Virgines quae virginitatem suam non custodierint, si eosdem qui eas violaverint duxerint et tenuerint maritos eo
quod solas nuptias violaverint, post annum sine paenitentia reconciliari debebunt. Vel si alios cognoverint viros
eo quod moechatae sint, placuit per quinquennii tempora acta legitima paenitentia admitti eas ad communionem.

XV. DE CONIUGIO EORUM QUI EX GENTILITATE VENIUNT.
Propter copiam puellarum, gentilibus minime in matrimonium dand• sunt virgines christian•. [f] Ne aetas in
flore tumens, in adulterio animae resolvatur.

XVI. DE PUELLIS FIDELIUBS NE INFIDELIBUS CONIUNGANTUR.
Hereticis qui errant ab ecclesia catholica, nec ipsis catholicas dandas esse puellas, sed neque Iudeis, neque
hereticis dare placuit, eo ||fol. 57ra|| quod nulla possit esse societas fideli cum infidele. Si contra interdictum
fecerint parentes, abstinere per quinquennium placet.
XVII.
Si quis forte sacerdotibus idolorum filias suas iunxerint, placuit nec in finem eis dandam esse communionem.
XVIII.
Episcopi presbiteri diacones si in ministerio positi detecti fuerint quod sint moechati, placuit et propter
scandalum et propter infandum crimen, nec in finem eos communionem accipere debere.
XVIIII.
Episcopi presbiteri et [g] diaconi de locis suis negotiandi causa non discedant, nec circumeuntes provintias
questuosas nundinas sectentur. Sane ad victum sibi conquirendum, aut filium aut libertum aut mercennarium aut
amicum aut quemlibet mittant. Et si voluerint negotiari intra provintiam negotientur.
XX.
Si quis clericorum deditus fuerit usuras accipere placuit degradari et abstineri. Si quis etiam laicus accepisse
probatur usuras, et promiserit correptus iam cessaturum, nec ulterius exacturum placet ei veniam tribui. Si vero
in ea iniquitate duraverit, ab ecclesia sciat se esse proiciendum.
XXI.
Si quis in civitate positus tres dominicas ad ecclesiam non accesserit, pauco tempore abstineatur, ut correptus
esse videatur.
XXII.
Si quis de catholica ecclesia ad heresim transitum fecerit, rursusque ad ecclesiam recurrerit, placuit huic

172

