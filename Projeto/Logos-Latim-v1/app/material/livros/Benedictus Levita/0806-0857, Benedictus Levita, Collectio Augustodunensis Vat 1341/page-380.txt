7.46

ITEM INNOCENTII AD AGAPITUM ET RELIQUOS EPISCOPOS

XII. ITEM INNOCENTII, AD AGAPITUM ET RELIQUOS EPISCOPOS, QUOD PAENITENTUM [a]
NULLUS AD CLERUM POSSIT ADMITTI.
Innocentius, Agapito Macedonio et Mariano episcopis [b] Apulis. Multa in provintia contra canones
ecclesiasticos decretaque maiorum usurpari a plurimis et relationes diversorum et suggestiones fidissime
retulerunt. Qu• quidem possent facile resecari, si episcopi in his non invenirentur auctores. Qui dum aut amicis
aut obsequentibus gratiam prestare nituntur, religionem violant ordinesque corrumpunt. Ac sic [c] evenit ut
indigni quique honores suscipiant ecclesiasticos, et admittantur ad clerum qui nec inter laicos quidem dignum
locum habere merentur [d] . Sicuti in nunc dato nobis libello monstratum est, Modestum quendam multis
criminibus involutum, propter qu• etiam poenitentiam egisse dicitur, non solum clericum effectum quod non
licet, verum etiam ad episcopatus apicem tendere. Cum canones apud Niceam constituti, poenitentes etiam ab
infimis officiis clericorum excludant. Et ideo fratres karissimi perspecto tenore libelli, eum iubete presentari. Ac
si vere constiterit talem qualem libellus affirmat, non solum ab ambitione, sed etiam a clericatus removeatur
offitio.

380

