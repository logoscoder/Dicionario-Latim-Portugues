7.28

ITEM LEONIS PAPAE EPISTOLA AD TEODOSIUM AUGUSTUM

LXIII. ITEM LEONIS PAPAE EPISTOLA AD TEODOSIUM AUGUSTUM DE SECUNDA SINODO
EPHESINA, IN QUA EUTICETIS HERESIS QUORUNDAM EPISCOPORUM PRAVO INTELLECTU
ADIUTA EST UNDE ORTATUR EUNDEM AGUSTUM UT PRISC• FIDEI CONSTITUTIO AB EIS
NON VIOLETUR SED DEO SACERDOTES TOTIUS ORBIS COADUNENTUR.
LEO EPISCOPUS ET SANCTA SINODUS QU• URBE Roma convenit, Teodosio agusto. Litteris clementi•
vestrae quas dudum ad beati Petri apostoli sedem pro catholic• fidei amore misistis, tantam fidutiam sumpsimus
defendend• per vos veritatis et pacis, ut in causa tam simplici tamque munita, nihil putaremus posse existere
quod noceret. Presertim cum ad episcopale concilium quod haberi apud Ephesum praecepistis, tam instructi sunt
missi ut si scripta qu• ad sanctam sinodum vel ad Flavianum episcopum detulerunt, episcoporum publicari
auribus Alexandrinus permisisset antistes, ita manifestatione purissime fidei quam divinitus inspiratam et
accepimus et tenemus omnium concertationum strepitus quievisset, ut nec imperitia ultra desiperet, nec
occasionem nocendi •mulatio repperiret. Sed dum privat• causa religionis exercitu sub obtentu commissum est,
impietate [a] paucorum quod universam ||fol. 143va|| ecclesiam vulneraret. Comperimus enim non incerto
nuntio sed fidelissimo rerum quae gesta sunt narrante Ilaro diacono nostro, qui vix ne subscribere per vim
cogeretur effugit, convenisse ad sinodum plurimos sacerdotes, quorum utique frequentia consolationi et iuditio
profuisset, si is qui sibi locum principem vindicabat, sacerdotalem moderationem custodire voluisset. Ut sicut
moris est omnium sententiis ex libertate prolatis, id tranquillo et •quo constitueretur examine, quod et fidei
congrueret et errantibus subveniret. In ipso autem iuditio, non omnes qui convenerant interfuisse cognovimus.
Nam alios reiectos alios didicimus intromissos, qui pro supradicti sacerdotis arbitrio impiis subscriptionibus
captivas manus dederent, et nocituros statui suo scirent, nisi imperata fecissent. Talemque ab ipso prolatam esse
sententiam, ut dum homo unus impetitur, in omnem ecclesiam s•viretur. Quod nostri ab apostolica sede directi
adeo impium et catholic• fidei contrarium esse viderunt, ut ad consentiendum nulla potuerint oppressione
compelli, constanterque in eadem sinodo ut decuit fuerint protestati nequaquam id quod constituebatur, sedem
apostolicam recepturum [b] . Quoniam revera omne christiane fidei sacramentum quod absit a temporibus vestr•
pietatis [c] excinditur, nisi scelestissimum facinus quod cuncta [d] sacrilegia excedit [e] aboleatur. Quia vero
diabolica nequitia subtiliter fallit, et ita quorundam imprudentiam per similitudinem pietatis inludit, ut pro
salubribus nocitura persuadeat, removete quesumus a vestr• pietatis [f] conscientia periculum religionis et fidei,
quodque in s•cularibus negotiis legum vestrarum aequitate conceditur, in rerum divinarum pertractacione
prestate, ut Christi evangelio vim non inferat humana praesumptio. Ecce ego christianissime et venerabilis
imperator cum consacerdotibus meis implens erga reverentiam clementiae vestr• sinceri amoris officium,
cupiensque vos placere per omnia deo cum pro vobis ab ecclesia supplicatur, ne ante tribunal Christi domini rei
de silentio iudicemur, obsecramus coram unius deitatis inseparabili trinitate quae tali facto laeditur cum ipsa
vestra sit custos, et auctor imperii, et coram sanctis angelis Christi, ut omnia in eo statu esse iubeatis in quo
fuerunt ante omne iuditium, donec maior ex toto orbe sacerdotum numerus congregetur, nec alieno peccato
patiamini vos gravari. Quia quod necesse est nos dicere, veremur ne si haec religio ||fol. 143vb|| dissipetur in vos
indignatio provocetur. Pre oculis habete et tota mentis acie reverenter aspicite beati Petri gloriam, et communes
cum ipso omnium apostolorum coronas, cunctorumque martyrum palmas, quibus alia non fuit causa patiendi,
nisi confessio ver• divinitatis et ver• humanitatis in Christo. Cui sacramento quia impie nunc a paucis
imprudentibus obviatur, omnes partium nostrarum ecclesi•, omnes mansuetudinis vestr• cum gemitibus et
lacrimis supplicant sacerdotes, ut quia et nostri fideliter reclamaverunt, et eisdem libellum appellationis
Flavianus episcopus dedit, generalem sinodum iubeatis intra Italiam celebrari, qu• omnes offensiones ita aut
repellat aut mitiget, ne aliquid ultra sit vel in fide dubium vel in caritate divisum. Convenientibus utique
orientalium provintiarum episcopis. [g] Quorum si qui superati minis aut iniuriis a veritatis tramite deviarunt,
salutaribus remediis in integrum revocentur. Ipsique quorum est causa durior si consiliis melioribus adquiescent,
ab ecclesi• unitate non excedant. Quam autem post appellationem interpositam hoc necessari• postulatur,
canonum Nicea habitatorum decreta testantur, qu• a tocius mundi sunt sacerdotibus constituta, qu•que subtiliter
adnexa sunt. Favete catholicis vestro more, parentumque vestrorum, date defendend• fidei libertatem, quam
salva clementi• vestr• reverentia, nulla vis, nullus poterit mundanus terror auferre. Cum enim ecclesi• causa
statum regni vestri agimus et salutis, ut provintiarum vestrarum, quieto iure potiamini, defendite contra hereticos
inconcussum ecclesi• statum, ut vestrum Christi dextera defendat imperium. Data ID OCTOBRIS, Asterio et
Protogene vv cc cons era q s.

360

