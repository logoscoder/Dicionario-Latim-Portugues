5.3

CONCILIUM ARELATENSE TERTIUM

INCIPIT CONCILIUM ARELATENSE TERTIUM XIIII EPISCOPORUM HABITUM, ERA
CCCCLXI, TITULI EIUSDEM INCIPIUNT CONCILII.

I. Ut diaconus ante viginti quinque et sacerdos ante triginta annos, non
ordinetur.
II. Ut laicus ante annum conversionis non ordinetur.
III. Ut digami vel paenitentes vel repudiatarum mariti ad sacerdotium non
promoveantur.
IIII. Ut qui clericum alienum defendere nititur communione privetur.
Marciano augusto, Opilione et Vincomalone consulibus, VIII iđ iulias. Cum in [a] voluntate dei ad dedicationem
basilicae sanctae Mariae in Arelatense civitate sacerdotes domini convenissent congruum eis et rationabile visum
est, ut primum de observandis canonibus attentissima sollicitudine pertractantes qualiter ab ipsis ecclesiastic•
regulae servarentur salubri consilio definirent.
I.
Et quia in ordinandis clericis antiquorum patrum statuta non ad integrum sicut expedit observata esse
cognoscuntur, ne forte quorumcumque inportunis et inordinatis praecibus sacerdotes domini fatigentur, et ea qu•
totiens sunt praecepta transgredi conpellantur, hoc inter se observandum esse definiunt, ut nullus episcoporum
diaconum antequam viginti quinque annos impleat ordinare praesumat. Episcopatus vero vel presbiterii
honorem, nullus laicus ante praemissam anni conversionem vel ante triginta annos aetatis accipiat.
II.
Nullus paenitentem, nullus digamum vel viduarum maritos in praedictis honoribus audeat ordinare. Et licet haec
iam prope omnium canonum instituta contineant, tamen ne cuicumque sacerdotum supplicatum sicut iam
diximus, inportunitas vel suggestio iniqua subripiat, necesse fuit ut nunc severiorem regulam sibi velint domini
sacerdotes inponere. Et ideo quicumque ab hac die contra ea quae superius sunt conprehensa clericum ordinare
praesumpserit ab ea die qua hoc [b] ei potuerit approbari anno integro missas facere non praesumat. Quam ob
rem si quis observare noluerit et contra concessum fratrum faciens, missas celebrare praesumserit [c] ab
omnium fratrum caritate noverit se alienum. Quia dignum est ut severitatem ecclesiastic• disciplinae sentiat, qui
salubriter a sanctis patribus instituta observare contempnit.

III. ||fol. 47ra||
Et licet de laicis prolixiora tempora antiqui patres ordinaverint observandum, tamen quia [d] adcrescunt
ecclesiarum numeri, necesse est nobis sine praeiudicio dumtaxat canonum constitui antiquorum, ut nullus
metropolitanorum cuicumque laico dignitatem episcopatus tribuat. Sed nec reliqui pontifices presbiterii vel
diaconatus honorem conferre praesumant, nisi anno integro fuerit premissa conversio.
IIII.
Si forte aliquis clericorum regulam disciplinae ecclesiasticae subterfugiens fuerit evagatus, quicumque eum
susceperit et illum pontifici [e] suo non reconciliaverit, sed magis defensare praesumpserit, ecclesi•
communione privetur.
Caesarius in Christi nomine episcopus definitionem hanc sanctorum fratrum meorum vel meam relegi et
subscripsi. Contumeliosus episcopus consensi et subscripsi, Filiargius [f] episcopus subscripsi, Pretaxatus
episcopus subscripsi, Maximus episcopus subscripsi [g] Iulianus episcopus subscripsi, Florentius episcopus
subscripsi. Item Ciprianus episcopus subscripsi, Caelestinus subscripsi, Procianus episcopus subscripsi,
Eucherius episcopus subscripsi, Catafronius presbiter directus a dominis meis Agritio et Severo episcopis

139

