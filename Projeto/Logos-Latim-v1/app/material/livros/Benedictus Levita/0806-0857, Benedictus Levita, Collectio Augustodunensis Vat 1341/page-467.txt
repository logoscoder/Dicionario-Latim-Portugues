7.99

EPISTOLE ORMISDE PAPAE AD IUSTINUM IMPERATOREM

||fol. 178va||
LXXXVIII. EPISTOLE ORMISDE PAPAE AD IUSTINUM IMPERATOREM.
I.
Adversus Nestorii et Euticetis blasphemias.
II.
De ministerio trinitatis quid persone quid designent substanti•.
III.
De divinitate et humanitate domini Iesu Christi.
Gloriosissimo [a] atque clementissmo filio Iustino agusto [b] Ormisda episcopus. Inter ea qu• ad unitatem
ecclesi• pertinent propter quam deus clementi• vestr• elegit imperium in litteris contulistis, hoc quoque
venerabilis imperator cura fidei cui multipliciter vos studere declaratis adiecit, ut aliquorum pr•ces perferende ad
humilitatis me• notitiam iungerentur, quibus vel quid questionis oriretur agnoscerem vel ad summovendum
proposite consultationis ambiguum responsum a me religiose scienti• conveniens redderetur, legi omnia
sollicitudine qua decebat, et licet ad responsi plenitudinem sufficere potuisset, si illa tantum qu• ab auctoribus
sunt definita rescriberem, tamen ut religiosi propositi vestri remunerarem affectum non subtrahendum credidi
mei quoque sermonis obsequium.
I.
Quid enim est quod emergentibus Nestorii et Euticetis venenis paterna omisit instructio? Pene omnes impietates
cum inventoribus tam nefandorum dogmatum convenientia in unum sinodica decreta presserunt, nec ulterius
remansit locus ullus tam diris perfidie seminibus amputatis, aut Christum dominum nostrum credere sine carnis
fuisse veritate, aut eundem non et deum et hominem de materni uteri intemerata fecunditate prodisse cum alter
eorum dispensationem qua salvati sumus negandum quantum in se est irritam [c] faceret, alter opinionem
contraria sed impietate consimili in eodem domino nostro Iesu Christo potestatem divinam a vera humanitate
secluderet. Neque ille recordatus quia palpandam carnem suam Christus ostendit, neque ille evangelii memor
verbum carnem factum esse dicentis. Cui vox domini indeficientes [d] , insonare debuerat qua dixit et docuit:
Nemo ascendit in celum nisi qui de c•lo descendit filius hominis qui est in caelo. Saepe h•c et multis
precedentium sunt conpraehensa sententiis. Sed nec clementia vestra, licet iam dicta sint fastidiose poterit
repetita cognoscere, nec nobis pudor ea quae sunt a prodecessoribus nostris praedicata [e] revolvere. Neque
enim possibile est ut sit diversitas pr•dicationis ubi una [f] est forma veritatis. Nec ab re iudicabitur alienum si
cum his cum quibus convenimus fide congravamus et dogmate. Revolvantur piis mansuetudinis vestrae auribus
decreta synodica, et beati pap• Leonis convenientia sacre fidei constituta. Eadem invenietis in illis quae
recenseritis in nostris. Quid ergo est post illum fontem fidelium staturum ||fol. 178vb|| quid amplius si tamen
fidei terminos servat quamlibet curiosus scrutator inquirat? Non opus aut adiectionem plebis aut institutione
perfectis, nisi forte malu vult quisquam dubitare quam credere. Certare quam nosse, sed qui dubia quam servare
decreta.
II.
Nam si trinitas deus, hoc est pater et filius et spiritus sanctus, deus autem unus specialiter legislatore [g] dicente:
Audi Israel dominus deus tuus deus unus est, qui aliter habet necesse est aut divinitatem in multa dividat aut
specialiter passionem ipsi essenti• trinitatis inpingat [h] . Et quod absit a fidelium mentibus hoc quod est aut
plures deos more profan• gentilitatis inducere aut sensibilem poenam ad eam naturam quae aliena est ab omni
passione transfesse [i] . Unum est sancta trinitas non multiplicatur numero non crescit augmento nec potest aut
intellegentia conpr•hendi, aut hoc quod deus est discretione se iungi. Quis ergo illi secreto aetern•
impenetrabilisque substanti•, quod neque ulla visibilium vel invisibilium creaturarum potuit investigare natura
profanam divisionem temptet ingerere, et divini archani ministerium revocare ad calculum moris humani?
Adoremus patrem et filium et spiritum sanctum indistinctam distincte inconpraehensibilem et inenarrabilem
substantiam trinitatis. Ubi etsi admittit numerum ratio personarum unitas tamen, non admittit essenti•
separationem, ita tamen ut servemus divin• propri• natur•, servemus propria unicuique personae ut nec personis
divinitatis singularitas denegetur, nec ad essentiam hoc quod est proprium nominum transferatur. Magnum est

467

