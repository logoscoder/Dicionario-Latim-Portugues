unanimitatis vestr• sententia non aliunde quam ex veritatis fonte procedit. Sicque et his quae permissa sunt
solidum deliberationis stilum promptissime adponatis, et reliqua adhuc quae necessaria sunt, in peragendis
ecclesiastic• regulae disciplinis et dirimenda tractetis et dirempta relegiosioribus diligenter conscribatis. Qualiter
dum doctrina respergitis salutarem in populis, Christum dominum in comulando iustitiae fructu capiatis, ut vobis
pr•dicantibus et nobis implentibus et quae divinis oculis conplaceant et quae nobis proficiant semper agere
valeamus. Sit utrisque parentibus in hoc saeculo de lucro animarum ineffabile gaudium et in futuro de
perventione aeternitatis premium inconvulsum. Datum sub die prid [e] non novembris. Anno feliciter quarto
regni glori• nostr•, in dei nomine Toleto perlecto igitur coram cunctis thomii necessariae institutionis, exorsum
prius de fide sanct• trinitatis sermocinationis nostr• sermo cepit esse principium profitentes pariter et credentes
ea qu• de hac sancta trinitate, et evangelia tradunt et apostolorum [f] sanctiones instituunt, sicut Nicena sinodus
hoc pietatis sacramentum exposuit, sicut Constantinopolitana definitio sancxit, ||fol. 108ra|| vel [g] primis est
Efeseni coetus atque Calcidonensis evidens doctrina constituunt, iuxta quod etiam sacrosancti sinodi elucubrata
professio claret quae in missarum sollempnitatibus patula cunctorum adclamatur fidelium voce.
CREDIMUS IN UNUM DEUM PATREM OMNIpotentem factorem caeli et terrae visibilium omnium et
invisibilium conditorem, et in unum dominum Iesum Christum filium dei unigenitum, ex patre natum ante omnia
saecula. Deum ex deo, lumen ex lumine. Deum verum ex deo vero. Natum non factum. Omousion patri, hoc est
eiusdem cum patre substantiae. Per quem omnia facta sunt. Quae in caelo sunt et quae in terra. Qui propter nos et
propter nostram salutem descendit. Et incarnatus est de spiritu sancto, ex Maria virgine, homo factus passus sub
Pontio Pilato. Sepultus tertia die resurrexit. Ascendit in caelis [h] , sedet ad dexteram patris, iterum venturus in
gloria iudicare vivos et mortuos, cuius regni non erit finis. Credimus in spiritum sanctum dominum et
vivificatorem. Ex patre et filio, adorandum et glorificandum, qui locutus est per prophetas. Unam catholicam
atque apostolicam ecclesiam. Confitemur unum baptisma, in remissionem peccatorum expectamus
resurrectionem mortuorum et vitam futuri saeculi Amen.
Post huius sanctae fidei dispositam scripturam quasi super solidissimam petram ceterorum sequentium
construximus fabricam, ut firmitate inconvulsibili durent, quae super fundamentum verae fidei fuerint constructa
perenne. Unde et has omnium in commune sententias quas principis ortatu construendas accepimus communi
voto edidimus. Quas etiam aeterno reverentiae vigore observandas fore censemus.
De reddito testimonio dignitatis. Eorum quos profanatio infidelitatis cum Paulo traxit in societatem tyrannidis,
preconabile signum est illis semper negotiis interesse, quae et a pietate incipiunt, et per pietatis viscera
temperantur. Pietas enim ut ait apostolus, ad omnia utilis est, cuius virtutis admirabili dono multa proficiunt, et
cetera.

275

