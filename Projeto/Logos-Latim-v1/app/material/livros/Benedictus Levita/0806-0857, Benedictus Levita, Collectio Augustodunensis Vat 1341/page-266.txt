decessoris nostri praeceptio, promulgata lege sanccivit, ut omnis aut in expeditionem excitus non progrediens aut
de exercitu fugiens, testimonio dignitatis suae sit inrevocabiliter carens. Cuius severitatis institutio non per totos
Spaniae fines ordinata decurrit, dimidiam fere partem populi ignobilitati perpetuae subiugavit. Ita ut quia in
quibusdam villulis vel territoriis sive vicis portis huius infamationis habitatores ipsorum locorum sint degeneres
redditae, et quia testificandi nullam habent licentiam veritatis ||fol. 103rb|| ex toto videatur in terris secensuram,
sicque gemino malo terra acteritur, dum et lege et repperiendae veritatis destituitur adiumento. Vestrae tamen
paternitatis sententia hos qui per illos infamiae notam tituli dignitatis amiserant. Revestiri iterum claro pristinae
generositatis testimonio devotissime obstat. Nunc vero misericordia praeeunte taliter haec disponite. Qualiter nec
nostra gloria misterium crudelitatis adhibeat, nec tamen saeva praeceptio terram sub diutino infamationis iugulo
praemat. Nam et hoc generaliter obsecro ut quicquid in nostr• glori• legibus absurdum quicquid iustitiae videtur
esse contrarium humanitatis vestrae iudicio corrigatur. De ceteris autem causis atque negotiis quae novella
conpetunt institutione formari evidendarum sententiarum titulis, exaranda conscribite, ut quia presto sunt
religiosi provintiarum rectores et clarissimorum ordinum totius Spaniae duces, promulgationis vestrae sententias
coram positi prenoscentes, eo illas in commissas sibi terrarum latitudines inoffensibili exerat iudiciorum
instantia, quo praesentaliter adsistentes perspicua oris vestri perceperint instituta. Omnes tamen in commune
convenio, et vos patres sanctissimos et vos inlustres aul• regiae viros, quos interesse huic sancto concilio delegit
nostra sublimitas, per divini nominis attestationem et terribilem cunctis futuri iudicii diem, ut sine personarum
acceptione aliqua vel favore sine aliquo quoque aut maligne contentionis scrupulo aut subvertente veritatis studio
quae vestris sensibus audiendo ingesserint, sana verborum examinatione discutite saniorique iudicio conprobat•.
Ut conlatarum habita prius deliberatione causarum, discreta vestri ordinis condatur probitas titulorum. Qualiter
cum vos amor aequitatis in negotiorum acceleratione reddiderit fervidos, efficientia quoque iustorum operum
conectat deo perenniter sociandos. Ut bonorum vestrorum actibus laetabundus et praesentis vitae capiam lucrum,
et aeternarum perfruar vobiscum gaudii mansionum. Datum sub die quinto iđ ianr, anni [p] feliciter primi regni
serenitatis, et tranquillitatis nostrae in dei nomine Toleto. Item subscriptio, predicti principis manu sua exarata.
In nomine domini Flavius Ervigius rex. Magna salus populi gentisque nostr• regni conscribitur, si haec
sinodalium ||fol. 103va|| decreta gestorum, sicut pio devotionis nostrae studio acta sunt, ita inconvulsibilis [q]
nostrae legis valitudo oraculo confirmetur. Ut quod serenissimo nostrae celsitudinis iussu venerandis patribus et
clarissimis palatii nostri senioribus decreta titulorum exaratione est edictum, praesentis huius legis nostrae edicto
ab aemulis defendatur. Est enim haec ipsa definitio canonum, sub isto notata ordine titulorum.
INCIPIUNT TITULI.
I. De agnita confirmata prelatione fastigii principalis in nomine sanctae trinitatis.
II. De his qui paenitentiam consentientes accipiunt.
III. De culpatorum deceptione vel communione apud eclesiam.
IIII. Ut in locis ubi episcopus non fuit numquam episcopus ordinetur.
V. De quorundam consuetudine sacerdotum fedissima qui oblatis deo sacrifitiis non communicant.
VI. De concessa Toletano pontifici generalis sinodi potestate ut episcopus alterius provintiae conibentia
principum in urbe regia ordinetur.
VII. De recepto testimonio personarum qui per legem quae de promotione exercitus facta est testificandi
licentiam perdiderunt.
VIII. De his qui uxores suas divortio intercedente relinquunt.
VIIII. De confirmatione legum quae in Iudaeorum nequitia promulgat• sunt, iuxta earundem legum
praefixum ordinem titulorum qui in eodem canone adnumeratur.
X. De his qui ad eclesiam confugium faciunt.
XI. De cultoribus idolorum.
XII. De interdicto temporis constituti quo debeat concilium c•lebrari [r].

266

