in conclavi manere non sinit, ut eidem in cellulis suis testes vitae habeant vitamque suam sicut nomine ita et
meritis teneant.
XXIIII [v]. DE CONVERSATIONE CLERICORUM.
Prona est omnis aetas ab adulescentia in malum, nihil enim incertius, quam vita adulescentium, ob hoc
constituendum oportuit, ut si qui in clero pueri aut adulescentes existunt, omnes in una conclavi atrii
commorentur, ut lubricâ€¢ aetatis annos non in luxuria sed in disciplinis ecclesiasticis agant. Deputati probatissimo
[w] seniori quem et magistrum disciplinae et testem vitae habeant. Quod si aliqui ex his pupilli existunt,
sacerdotali tutela foveantur, ut et vita eorum a criminibus intacta sit et res ab iniuria inproborum. Qui autem his
praeceptis resultaverint [x] , monasteriis deputentur, ut vagantes animi et superbi severiori regula distringantur
[y] .
XXV [z].
Ignorantia mater cunctorum errorum, maxime in sacerdotibus dei vitanda est, qui docendi officium in populis
susceperunt. Sacerdotes enim legere sanctas scripturas frequenter ammonet Paulus apostolus dicens ad
Timotheum: Intende lectioni, exhortationi. Doctores semper manere in his se sciant. Igitur sacerdotes, scripturas
sanctas et canones meditentur, ut omne opus eorum in praedicatione et doctrina consistat, atque aedificent
cunctos tam fidei scientia quam operum disciplina.
XXVI [a].
Quando presbiteri in parrochiis ordinantur, libellum officialem a sacerdote suo accipiant, ut ad ecclesias sibi
deputatas instructi succedant, ne per ignorantiam etiam in ipsis divinis sacramentis offendant, ut quando ad
laetanias vel ad concilium venerint, rationem episcopo suo reddant, qualiter susceptum officium caelebrent vel
baptizent.
XXVII [b].
Quando presbiteri aut diaconi per parroechias constituuntur, oportet eos professionem episcopo suo facere, ||fol.
75ra|| ut caste et pure vivant sub dei timore. Ut dum eos tali professione obligaverit sanctam disciplinam
retineant.
XXVIII [c].
Episcopus presbiter aut diaconus si a gradu suo iniuste deiectus in secunda synodo innocens repperiatur, non
potest esse quod fuerat, nisi gradus amissos recipiat coram altario de manu episcoporum. Si episcopus est
orarium anulum et baculum, si presbiter orarium et planetam. Si diaconus orarium et albam, si subdiaconus
patenam et calicem, sic et reliqui gradus ea in reparationem sui recipiant, quae cum ordinarentur perceperant.
XXVIIII [d].
Si episcopus quis aut presbiter sive diaconus vel quilibet ex ordine clericorum magos aut aruspices aut ariolos
aut certe augures vel sortilegos, vel eos qui profitentur artem aliquam aut aliqua [e] eorum similia exercentes
consuluisse fuerit depraehensus, ab honore dignitatis suae depositus monasterii curam excipiat, ibique perpetua
paenitentia deditus scelus admissum sacrilegii solvat.
XXX [f].
Confinitimi hostium sacerdotes, praeter eos qui a regia potestate licentiam acceperunt, a quolibet mandatum
agentes extraneum occulte accipere vel dirigere non praesumant. Qui autem depraehenditur, aut convincitur
denuntiatus principi apud concilium condigna animadversione multabitur.
XXXI [g].
Saepe principes contra quoslibet maiestatis obnoxios, sacerdotibus negotia sua committunt. Et quia sacerdotes a
Christo ad ministerium salutis electi sunt, ibi consentiant regibus fieri iudices, ubi iureiurando supplicii
indulgentia promittitur, non ubi discriminis sententia praeparatur. Si quis ergo sacerdotum contra hoc commune
consultum discussor in alienis periculis extiterit, sit reus effusi sanguinis apud Christum et apud ecclesiam perdat
proprium gradum.
XXXII [h].
Episcopi in protegendis populis ac defendendis, inpositam a deo sibi curam non ambigant. Ideoque dum
conspiciunt iudices ac potentes pauperum obpressores existere, prius eos sacerdotali ammonitione redarguant. Et
si contempserint emendari, eorum insolentiam regiis auribus intiment, ut quos sacerdotalis ammonitio non flectit
ad iustitiam, regalis potestas ab [i] improbitate coerceat. ||fol. 75rb|| Si quis autem episcoporum id neglexerit
concilio reus erit.

217

