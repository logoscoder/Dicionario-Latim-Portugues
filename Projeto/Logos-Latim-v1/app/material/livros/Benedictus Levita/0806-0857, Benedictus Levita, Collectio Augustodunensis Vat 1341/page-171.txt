LXXVIII. De fidelibus coniugatis si cum Iudea vel gentili moechaverint.
LXXVIIII. De his qui tabula ludunt.
LXXX. De libertis.
LXXXI. De feminarum epistolis. ||fol. 56rb||
CUM CONVENISSENT SANCTI et religiosi episcopi in ecclesia Eliberitana [l] . [m] Hoc est: Felix episcopus
Aequitanus, Conscius episcopus Cordubensis, Savinus episcopus Spalensis, Camerinus episcopus Tacitanus [n]
Sinagius episcopus, [o] Pegrensis, Secundus Dinus episcopus Catalensis, Pardus episcopus, [p] Memtessanus,
Flavianus episcopus, [q] Eliberitanus, Cantonius episcopus Corsitanus, Liberius episcopus Meritensis, Valerius
episcopus Cesaragustanus, Decentius episcopus Legionensis, Melantius episcopus Toletanus, Ianuarius
episcopus de Fiblaria, Vincentius episcopus, [r] Ossonobensis, Quintianus episcopus Elborensis, Successus
episcopus, [s] de Eliocroca [t] Euticianus episcopus Bastitanus, Patricius episcopus Malacitanus. Resedentibus
etiam triginta sex presbiteris, adstantibus diaconibus, et omni plebe universi episcopi dixerunt:

I. DE HIS QUI POST BAPTISMUM IDOLIS IMMOLAVERINT.
Placuit ut quicumque post fidem baptismi salutaris adulta aetate ad templum idoli idolaturus accesserit, et fecerit
quod est crimen principale, nec infinem eum ad communionem suscipere.

II. DE SACERDOTIBUS GENTILIUM QUI POST BAPTISMUM IMMOLAVERINT.
Flamines qui post fidem lavacri et regenerationis sacrificaverint, eo quod geminaverint scelera accedente
homicidio, vel triplicaverint facinus coh•rente [u] moechia, placuit eos nec in finem accipere communionem.

III. DE HISDEM SI IDOLIS MUNUS TANTUM DEDERINT.
Item flamines qui non immolaverunt sed munus tantum dederunt, eo quod se a funestis abstinuerunt sacrificiis,
placuit in finem eis prestare communionem, acta tamen legitima penitentia. Item ipsi si [v] post paenitentiam
fuerint moechati, placuit ulterius eis non esse dandam communionem, ne lusisse de [w] dominica communione
videatur.

IIII. DE EISDEM SI CATICUMINI ADHUC IMMOLANT, QUANDO BAPTIZENTUR.
||fol. 56va|| Item flamines si fuerint caticumini et se a [x] sacrificiis abstinuerint, post triennii tempora, placuit ad
baptismum admitti debere.

V. SI DOMINA PER ZELUM ANCILLAM OCCIDERIT.
Si qua femina furore zeli accensa flagellis verberaverit ancillam suam, ita ut intra tertium diem animam cum
cruciatu effundat eo quod incertum sit voluntate an [y] casu occiderit, si voluntate, post septem annos. Si casu,
per [z] quinque annorum tempora acta legitima paenitentia, ad communionem placuit admitti [a] . Quod si infra
tempora constituta fuerit infirmata, accipiat [b] communionem.

VI. SI QUIS PER MALEFICIUM HOMINEM INTERFECERIT.
Si quis vero maleficio interficiat alterum eo quod sine idolatria perficere scelus non potuit, nec in finem
inpertiendam esse illi communionem.

VII. DE PAENITENTIBUS MOECHIAE SI RURSUS MOECHAVERINT.
Si quis forte fidelis post lapsum moechiae post tempora constituta acta paenitentia denuo fuerit fornicatus,
placuit eum nec in finem habere communionem.

VIII. DE FEMINIS QU• RELICTIS VIRIS SUIS ALIIS NUBUNT.
Item feminae quae nulla praecedente causa reliquerint viros suos, et alteris se copulaverint nec in finem accipiant
communionem.

VIIII. DE FEMINIS QUAE ADULTEROS MARITOS RELINQUUNT ET ALIIS
NUBUNT.
Item fidelis femina quae adulterum maritum reliquerit fidelem et alterum ducit prohibeatur ne ducat. Si autem

171

