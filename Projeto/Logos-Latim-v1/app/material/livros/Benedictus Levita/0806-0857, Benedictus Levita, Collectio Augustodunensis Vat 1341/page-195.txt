6.8

SYNODUS TOLETANA SECUNDA

XXXVIII. [a] INCIPIT TOLETANA SYNODUS SECUNDA OCTO EPISCOPORUM TITULI
EIUSDEM SANCTE SYNODI, [b] INCIPIUNT.

I. De his quos parentes ab infantia in clericatus officio manciparunt, si postea
voluntatem habent nubendi.
II. De claerico [c] qui ad aliam ecclesiam transit, et qui eum receperit.
III. Ut nullus a subdiaconatu et supra, extraneam habeat mulierem.
IIII. Ut quicquid de iure ecclesiae clerici tenuerint, post obitum eorum ad
ecclesiam revertatur.
V. De his qui se proximis suis copulant, ut a communione Christi separentur.
IN NOMINE DOMINI NOSTRI IESU CHRISTI INCIPIT SYNODUS HABITA IN CIVITATE
TOLETANA APUD MONTANUM EPISCOPUM, SUB DIE SEXTA DECIMA KALENDAS IUNIAS,
ANNO QUINTO [d] AMALARICI REGIS, ERA DLXV.
Cum in voluntate domini apud Toletanam urbem sanctorum episcoporum praesentia convenisset, et de institu||
fol. 63vb||tis sanctorum patrum canonumque decretis commemoratio haberetur, nobis in unum positis placuit ut
si qua in antiquis canonibus minime commemorata sunt, salubri tractatu ac diligenti consideratione instituantur.
Si qua vero in anterioribus sunt neglecta, redivivam ordinationis censuram obtineant. Quatenus dum his quae in
conciliis sunt decreta, sed abusione temporum hactenus [e] dimissa et ad cultum fidei pertinent studium religiose
observationis impendimus, dei nostri misericordiam facilius impetremus.
I.
De his quos voluntas parentum a primis infantiae annis in clericatus officio vel monachi pariter statuimus
observandum, ut mox cum detonsi vel ministerio electorum contraditi fuerint in domo ecclesiae sub episcopali
presentia a praeposito sibi debeant erudiri. At ubi octavum decimum [f] aetatis suae compleverint annum coram
totius cleri plebisque conspectu voluntas eorum de expetendo coniugio ab episcopo perscrutetur. Quibus si gratia
castitatis deo inspirante placuerit, et promissionem castimoniae suae absque coniugali necessitate responderint
servaturos, hi tamquam appetitores artissim• vi• lenissimo domini iugo subdantur. Ac primo subdiaconatus
ministerium habita probatione professionis suae a vicesimo anno suscipiant. Quod si inculpabiliter ac inoffense
vicesimum et quintum annum aetatis suae peregerint ad diaconatus officium si scientes implere posse ab
episcopo comprobantur promoveri debent. Cavendum tamen est his ne quando sua sponsione immemores, ad
terrenas nuptias, aut avortivos concubitus ultra recurrant. Quod si forte fecerint, ut sacrilegio rei ab ecclesia
habeantur extranei. His autem quibus voluntas propria interrogationis tempore desiderium nubendi persuaserit,
concessam ab apostolis sententiam auferre non possumus. Ita ut cum provect• aetatis in coniugio positi
renuntiaturos se pari cum suo operibus carnis spoponderint, ad sacratos gradus aspirent.
II.
Similiter placuit custodire ne quis ex eis qui tali educatione imbuuntur, qualibet occasione cogente propriam
relinquentes ecclesiam, ad ||fol. 64ra|| aliam transire praesumant. Episcopus vero qui eum suscipere absque
conscientia proprii sacerdotis fortasse praesumpserit, tocius fraternitatis se reum esse noverit. Quia durum est ut
eum quem alius rurali sensu ac sceleri infantia exuit, alius suscipere aut vindicare praesumat.
III.
Illud vero preterea speciali ordinatione decrevimus, quod nec antiqua concilia in universis canonibus siluerunt.
Ut nullus clericorum a gradu subdiaconatus et supra in consortio familiaritatis habeat mulierem vel ingenuam vel
libertam aut ancillam. Sed si sunt ei huiuscemodi servitia matri vel sorori ali• propinqu• contradat [g] . Et
quicquid suis manibus perfecerit, proprio dominio deferatur. Aut si propinquitatis memoria deest alterius domus

195

