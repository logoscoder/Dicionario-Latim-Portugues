3.12

SYNODUS CALCIDONENSIS

INCIPIT CALCIDONENSIS SYNODUS SEXCENTORUM TRIGINTA EPISCOPORUM, HABITA
CONTRA OMNES HERESES, ET MAXIME ADVERSUS EUTICEN ET DIOSCORUM.
VALENTINIANO SEPTIES ET AHINO CONSULIBUS, ERA CCCCLXXXVIIII.
CONSULATU PIISSIMI ET AMATORIS CHRISTI FLAVII MARTIANI PERPETUI augusti. die idus
octobris, synodus facta in Calcidonense civitate metropoli provintiae Bitiniae ex decreto synodorum, et
fidelissimorum verborum imperatorum, Valentini et Martiani convenientibus in ecclesia sanct• ac triumphatricis
[a] martiris Eufemiae gloriosissimis principibus id est magnificentissimo et glorificentissimo magistro militum
expraefecto et exconsule patricio [b] Anatholio et magnificentissimo et gloriosissimo praefecto sacri praetorii
praefecturae Palladio, et magnificentissimo et gloriosissimo praefecto urbis Taciano, et magnificentissimo et
gloriosissimo magistro divini officii Vincemalo, et magnificentissimo et gloriosissimo magistro Marciali, et
gloriosissimo et mag||fol. 23va||nificentississimo [c] comite domesticorum Sporatio, et magno comite rerum
privatarum Genetholio. Ad positis etiam ex glorioso senatu, id est et [d] magnif et glorios expraefecto pretorii
sexies exconsule ordinario et patricio Florentio, et magnif et głor exconsule, ordinario et patricio senatore, et
magnif et głor et magistro exconsule, ordinario patricio Nomo et magnif et głor exprefecto et consule, ordinario
et patricio Protogenio, et magnif et głor exprefecto Zoilo et magno et głor expraefecto urbis Apollonio, et magnif
expreposito Artaxersi, et magnificentissimo et gloriosissimo comite largitore Marcialio, et magnificentissimo
comite, domesticorum spatio et magna comite rerum privatarum Genatolio. Adpositis etiam ex glorioso senatu,
id est et magno et glorioso expretore, exconsule et patricio Florentio magistro exconsule et patricio senatore et
magno et glorioso et magistro et exconsule patricio Nomo, et magno et głor expraefecto et consule patricio
Protogenio et magno et glor, expraefecto [e] Gallo, et magno et glorioso expraefecto urbis Apollio, et magno et
magistro exproposito Artaxersi. Concilio autem totius orbis secundum divinum praeceptum in Calcedona [f]
civitate congregato, id est Paschario et Lucentio episcopis et Bonifacio presbitero, convenientibus legatis
venerabilis et sancti archiepiscopi antiquae Romae Leonis, conveniente et Anatholio sancto archiepiscopo
magnificentissimo Constantinopolitano novae Romae et reliquis sanctissimis et reverentissimis sexcentis triginta
episcopis. Ecce advenientibus omnibus ante cancellos sancti altaris cum magnificentissimo et eximio senatu.
Adveniente etiam piissimo imperatore Martiano in supradicta sanctissima basilica, presente etiam zelo divino
calore fidei accensa piissima et fidelissima regina agusta Pulcheria, sanctam synodum adloquutus est haec. Cum
primum per electionem in regnum de secreto dei provecti sumus, inter tantas publicas utilitates, nullum magis
nos constrinximus ad negotium, quam rectam et veram fidem christianorum quae sancta et veneranda consistit
indubitatam omnibus declarare. Manifestum est enim quod ex avaritia vel vano studio, hi [g] precedentibus
temporibus diversa habuerunt et docuerunt populum, pro id quod eis expediit non prout convenit, neque quod
veritas aut doctrina patrum exquirat, multi ad errorem seducti sunt. Unde sanctam synodum scilicet ad istam fieri
perfectionem properavimus, et laborem vobis arbitrati sumus imponere, ut omni errore caliginis deterso
secundum quod ipsa divinitas hominibus se fieri manifestam voluit, et patrum demonstravit doctrina ||fol. 23vb||
sic fides nostra quae pura et sancta consistit, in omnium ingrediens animas propriae veritatis effulgeat luce. De
cetero audeat nemo de nativitate domini et salvatoris nostri Iesu Christi aliud disputare, praeter quod apostolicum
praemium trecentorum decem et octo sanctorum patrum consonans, huic doctrinae tradidisse noscitur, sicut
sanctissimi papae Leonis qui apostolicum gubernat thronum, ad sanctae memoriae Flavianum regi• [h] urbis
Constantinopolitanae, quondam episcopum testantur litterae. Nos enim ad confirmandam fidem, non ad
ostendendam virtutem exemplo imperatoris Constantini adesse synodo excogitavimus, ne in posterum multitudo
populi institutionibus pravis attracta inveniatur dissentiens. Facile enim simplicitas quorundam commentis ceu
[i] loquuti sumus usque nunc delusa est, quoniam manifeste diversorum pravis doctrinis discordiae et hereses
ostensae sunt. Nobis autem omne studium adhibendum est, ut populum propter veram sanctamque doctrinam
idipsum sentientem uni rectae applicare ecclesiae. Et ideo veram fidem catholicamque etiam exponere secundum
patrum doctrinam concordantibus animis vestris vestra properet reverentia. Ut qualiter in Nicena synodo usque
in hoc tempore absciso errore vera fides est hominibus cognita, sic et nunc per hanc sanctam synodum deposita
nebula quae in eis paucis annis ut superius diximus ex pravitate et avaritia quorundam visa est exoriri, semper
serventur quae statuta sunt. Erit quidem divinae providentiae quod pie fieri volumus, in saecula hoc conservare
[k] firmissime. Et post regis haec verba, omnes episcopi clamaverunt. Martiano novo Constantino, multi anni
regi, multi anni reginae, horthodoxis multi anni. Martiani amatoris Christi regnum, in saecula permaneat. Digni
orthodoxi fidei amatoris Christi, sit a vobis procul invidia. Et post haec, Aetius archidiaconus
Constantinopolitanae novae Romae et primicerius notariorum dixit: Nutu supernae gratiae zelo divino serenitatis
vestrae piissimi quibus a deo omnes regi concessum est imperatores circa sanctionem vestram, congregata haec
sancta et magna totius mundi synodus [l] si cum plurima multorum dierum vacatione et divina diligentia,
omnem quidem in preterito quomodo exorta est contra rectam et inviolabilem catholicam nostram fidem verbo

76

