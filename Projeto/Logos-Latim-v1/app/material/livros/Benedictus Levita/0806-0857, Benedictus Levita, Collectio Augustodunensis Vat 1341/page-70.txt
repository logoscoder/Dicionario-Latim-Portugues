quod sit nova Roma.

VI. DE MAXIMO CINICO PHYLOSOPHO.
Propter totius indisciplinationis eius doctrinam quae Constantinopoli orta est, statutum est neque maximus fuisse
aut esse etiam putetur episcopus neque hi qui ab eo sunt ordinati, qualemcumque gradum clericatus obtineant.
Omnibus scilicet quae circa eum vel ab eo gesta sunt, in irritum revocatis.

VII. INCIPIT SYMBOLUM EORUNDEM SANCTORUM CL PATRUM APUD
CONSTANTINOPOLIM INSTITUTUM.
Credimus [i] in unum deum patrem omnipotentem factorem caeli et terrae, visibilium omnium et invisibilium
conditorem, et in unum dominum Iesum Christum filium dei unigenitum ex patre natum ante omnia saecula.
Deum ex deo, lumen ex lumine, deum verum ex deo vero, natum non factum, homousion patri, hoc est eiusdem
cum patre substantiae, per quem omnia facta sunt quae in caelo et quâ€¢ in terra. Qui propter nos et propter nostram
salutem descendit et incarnatus est de spiritu sancto et Maria virgine, homo factus, passus est sub Pontio Pilato
ac sepultus, et tertia die resurrexit. Ascendit in caelos sedet ad dexteram patris, inde venturus cum gloria iudicare
vivos et mortuos, cuius regni finis non erit.
Credimus et in spiritum sanctum dominum et vivificatorem ex patre procedentem, cum patre et filio adorandum
et conglorificandum. Qui locutus est per prophetas. Unam catholicam atque apostolicam ecclesiam. Confitemur
unum baptisma, in remissione peccatorum. Exspectamus resurrectionem mortuorum, et vitam futuri saeculi.
Amen. Nomina episcoporum CL. Nectarius Constantinopolitanus, Timotheus Alexandriae, Dorotheus a
Corintho, Cyrillus Hierusolimitanus, Galasius Caesariensis, Marcer Hierecuntius, Dionisius Diospolitanus,
Pricianus Nichopolitanus, Saturninus Sebastianus, Auxentius Ascalonita, Helianus Ianiensis, Zenon Tyrius,
Paulus Synodensis. Neisbus a Ptholomaida Philippus Damascenus, Varacus Paleademsis. Timotheus Basilides,
Abibbo Mochimus, Aradensis, et ceteri.

70

