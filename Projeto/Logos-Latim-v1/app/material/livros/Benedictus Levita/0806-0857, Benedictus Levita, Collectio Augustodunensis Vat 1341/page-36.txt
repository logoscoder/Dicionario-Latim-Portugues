Haec ergo omnia amputentur, et maneant diacones intra suam [p] mensuram. Scientes quia episcoporum quidem
ministri sunt, a presbiteris autem inferiores. Accipiant ergo secundum ordinem post presbiteros, ab episcopo vel
a presbitero sacram communionem. Quod si non fuerit in praesenti vel episcopus vel presbiter, tunc ipsi
proferant et edant. Sed nec sedere quidem licet in medio presbiterorum diacones, extra regulam enim est, ut hoc
fiat. Si quis autem non vult, his sufficiens esse, post hanc definitionem cesset esse diaconos.

XV. DE CLERICIS TEMERE AB ECCLESIA RECEDENTIBUS.
Propter multas perturbationes et frequentes tumultus [q] seditionum quae fieri solent, placuit omnimodo abscidi
istam consuetudinem, quae contra regulam est sic ubi tamen fit, id est ne de civitate ad civitatem transeat, vel
episcopus vel presbiter vel diaconus. Si quis vero post haec statuta, sancti huius concilii, tale aliquid agere
temptaverit, infringetur omni genere huiuscemodi conatus, et restituatur propriae ecclesiae, in qua ordinatus est.

XVI. DE PRESBITERIS ET DIACONIBUS VEL CLERICIS QUI AD ALIAS
CIVITATES TRANSEUNT. ||fol. 9va||
Si qui vero sine respectu dei agentes et timorem dei ante oculos non habentes neque ecclesiastica statuta
custodientes recesserint ab ecclesia sua, sive presbiter sive diaconus vel in quocumque ecclesiastico ordine positi
fuerint, non debent suscipi in ecclesia sua, sed cum omni necessitate cogantur ut redeant ad ecclesiam suam.
Quod si permanserint, excommunicare eos oportet.

XVII. DE CLERICIS ALIENIS SINE CONIBENTIA PROPRII EPISCOPI AB ALIO IN
SUA [r] ECCLESIAM [s] NON ORDINANDIS.
Si quis ausus fuerit aliquem qui ad alterum pertinet ordinare in sua ecclesia, cum non habeat consensum episcopi
ipsius a quo recessit clericus, irrita sit huiusmodi ordinatio.

XVIII. DE CLERICIS USURAM AUT AMPLIATIONEM ACCIPIENTIBUS.
Quoniam multi clerici avaritiae causa turpia lucra sectantes obliti sunt divini praecepti quo dictum est: Qui
pecuniam suam non dedit ad usuram, fenerantes centesimas exigant, statuit hoc sanctum concilium si quis
inventus fuerit, post hanc definitionem, usuram accipere vel ex quolibet tali negotio turpia lucra sectari, vel etiam
species frumentorum ad sescuplum dare. Omnis qui tale aliquid conatus fuerit ad questum, deiciatur ex clero, et
alienus ab ecclesiastico habeatur gradu.

XVIIII. DE PAULIANISTIS ET CATAFRIGIS REBAPTIZANDIS.
Si quis confugit ad ecclesiam catholicam de paulianistis et catafrigis, statutum est rebaptizari eos, omnimodo
debere. Si qui vero clerici erant apud eos, siquidem inculpati fuerint et inreprehensibiles rebaptizati, rursus etiam
ordinentur ab episcopo ecclesiae catholicae. Si vero examinati minus apti fuerint reprehensi, deponi eos oportet.
Similiter autem et circa diacones, et de omnibus qui in eodem clero inveniuntur, eadem forma servabitur.
Commemoravimus autem diaconissas quae in hoc ordine invent• sunt, quae nec manus in positionem aliquam
habent, ut omnimodis inter laicas habeantur. Similiter autem diaconissae quae in catho||fol. 9vb||lico [t] canone
non habentur, simili loco id est laicae, et tamquam non consecrat• deputentur.

XX. DE DIEBUS DOMINICIS ET PENTECOSTES UT IN EIS STANTES OREMUS.
Quoniam sunt in die dominica quidam ad orationem genua flectentes, et in diebus pentecostes, propterea est
itaque constitutum a sancto [u] synodo quoniam consona et conveniens per omnes ecclesias custodienda
consuetudo est, ut stantes ad orationem domino vota reddamus.
INCIPIT SYMBOLUM FIDEI EIUSDEM NICENI CONCILII.
Credimus in unum deum patrem omnipotentem, visibilium [v] et invisibilium conditorem, et in unum dominum
nostrum Ihesum Christum filium dei, natum de patre unigenitum, id est de substantia patris, deum de deo, lumen
de lumine, deum verum de deo vero. Natum non factum. Consubstantialem patri, id est unius substantiae cum
patre, quod Greci omousion dicunt, per quem omnia facta sunt, quae in caelo sunt et quae in terra. Qui propter
nos homines et propter nostram salutem descendit et incarnatus est atque homo factus, passus mortuus est, et
resurrexit tertia die. Ascendit in caelos, venturus est iudicare vivos et mortuos. Et in spiritum sanctum. Eos
autem qui dicunt erat quando non erat, et antequam nasceretur non erat, et quod ex nullis existentibus factus est,
aut ex aliqua substantia vel natura eum dicentes esse, mutabilem et convertibilem filium dei perhibendo, hos
anathematizat, et condempnat catholica et apostolica ecclesia. Haec est fides quam exposuerunt patres: Primum
quidem adversus Arrium blasphemum, dicentem creaturam esse filium dei. Et adversus omnem heresim, Sabellii
Fotini Pauli Samoseteni manichei valentini martionis, et adversus omnem omnino heresim, si qua insurrexerit,

36

