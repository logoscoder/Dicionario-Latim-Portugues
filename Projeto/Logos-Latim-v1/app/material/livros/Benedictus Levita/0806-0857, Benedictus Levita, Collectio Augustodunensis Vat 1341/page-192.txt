non admiserit, si ad clerum dimissus [n] fuerit, diaconi non accipiat dignitatem.
VIIII.
Nulla professa vel vidua absente episcopo vel presbitero in domo sua antiphonas cum confessore vel servo suo
faciat. Lucernarium vero nisi in ecclesia non legatur, aut si legatur in villa presente episcopo vel presbitero, vel
diacono legatur.
X.
Clericos si quid obligati sunt vel per •quationem vel de genere alicuius domus non ordinandos nisi probatae vit•
fuerint et patronum concessus accesserit.
XI.
Si quis de potentibus clericum, aut quemlibet pauperiorem, aut religiosum exspoliaverit, et mandaverit eum ad se
venire episcopus ut audiatur, et contempserit, invicem mox scripta percurrant per omnes provintiae episcopos, et
quoscumque adire potuerint, ut excommunicatus habeatur ipse, donec oboediat [o] , [p] , et [q] reddat aliena.
XII.
Item ut liberum nulli clerico sit discedere ab episcopo suo et alteri episcopo communicare, nisi forte ei quem
episcopus alius libenter habeat de hereticorum scismate discedentem, et ad fidem catholicam revertentem. Si
quis autem de catholicis discesserit, et communione eorum vel palam vel occulte cum eis qui vel excommunicati
sunt vel per sententiam iam notati fuerint inventi, habeant illorum ad quos ire voluerunt, etiam in dampnatione
consortium.
XIII.
De his qui intrant in ecclesiam et deprehenduntur [r] numquam communicare, admoneantur: Quod si non
communicant, ad paenitentiam accedant. Si communicant, non semper abstineant, si non fecerint abstineantur.
XIIII.
Si quis autem acceptam a sacerdote, eucharistiam non sumpserit velut sacrilegus propellatur.

XV [s]. De his qui excommunicantur a sacerdotibus ut nullus ad eos accedat. [t]
Si quis laicus abstinetur, ad domum ||fol. 62vb|| eius, vel clericorum vel religiosorum nullus accedat. Similiter et
clericus si abstinetur, a clericis devitetur. Si quis cum illo colloqui aut convivare fuerit deprehensus, etiam ipse
abstineatur. Sed hoc pertineat ad eos [u] clericos qui eius sunt episcopi, et ad omnes qui commoniti fuerint, de
eo qui abstinetur sive laico quolibet sive clero.
XVI [v].
Devotam peccantem non recipiendam in ecclesiam nisi peccare desierit. Et si desinens egerit aptam paenitentiam
decem annis, recipiat communionem. Prius autem quam in ecclesia admittatur ad orationem, ad nullius
convivium christianae mulieris accedat. Quod si admissa fuerit, etiam haec quae eam receperit, habeatur in
absentia. Corruptorem etiam par poena constringat. Quae autem maritum acceperit, non admittatur ad
paenitentiam, nisi adhuc vivente ipso marito caste vivere coeperit, aut postquam ipse discesserit.
XVII [w].
Si quis habens uxorem fidelis, si concubinam habeat, non communicet. Ceterum is qui non habet uxorem, et pro
uxore concubinam habet, a communione non repellatur. Tantum ut unius mulieris aut uxoris aut concubin• ut ei
placuerit, sit coniunctione coniunctus. Alias vero vivens abiciatur, donec desinat, et ad paenitentiam revertatur.
XVIII [x].
Si qua vidua episcopi aut presbiteri aut diaconi, maritum acceperit, nullus clericus, nulla religiosa cum ea
convivium sumat, numquam communicet, morienti tantum ei sacramentum subveniat.
XVIIII [y].
Episcopi sive presbiteri sive diaconi filia si devota fuerit et peccaverit, et maritum duxerit, si eam pater vel mater
in affectum receperint, a communione habeantur alieni. Pater vero causas in concilio se noverit prestaturum.
Mulier autem non admittatur ad communionem, nisi marito defuncto egerit paenitentiam. Si autem vivente eo
secesserit et penituerit, nullomodo nisi vitae deficiens accipiat communionem.
XX [z].
192

