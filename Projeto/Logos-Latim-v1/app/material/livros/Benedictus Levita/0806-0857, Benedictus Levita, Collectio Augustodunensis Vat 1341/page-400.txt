baptizati fuerunt, et lectorum offitio sotiati. Vel si maiores sunt cum fuerint dei gratiam consecuti statim se
ecclesiasticis ordinibus mancipaverint. Et si uxores habuerint, qu•rendum si uxorem ||fol. 154va|| virginem
habuerit. Quia scriptum est in Veteri Testamento: Uxorem virginem accipiat sacerdos, et alibi: Sacerdotes mei
semel nubant. Neque qui duas uxores habuerit, quia Paulus apostolus ait: Unius uxoris virum.
VI. DE EO QUI ANTE BAPTISMUM UXOREM HABUIT ET POST BAPTISMUM ALIAM
CLERICUS NON FIAT.
Nec illud debere admitti quod aliquanti pro defensione pravi erroris opponunt, et asserunt quod ante baptismum
omnia dimittuntur, non intellegentes huiusmodi quod sola in baptismum peccata dimittuntur, non uxorius
numerus aboletur. Nam si a deo ut scriptum est [i] preparatur viro uxor et quod deus iuncxit homo non separet,
et ipsi auctores generis humani in origine a deo benedicuntur, quomodo inter peccata ista creduntur posse
dimitti? Quod si [k] secundum illos qui ita credunt verum est, ergo omnis iustitia quae a caticuminis ante
baptismum fuerit operata, per baptismum aufertur. Nullus ergo contrapostoł [l] tale aliquid sentiat sed [m] nec
admittat. Sed fideliter intellegat: Uni uxoris virum sive ante baptismum esse nominatum sive post baptismum. Si
enim uxor ante baptismum accepta non ducitur in numerum, nec filii ex eadem suscepti inter filios poterunt
nominari. Quod quam absurdum sit atque alienum, prudentia vestra melius aestimabit. Unde neminem liceat
interpretari aliter divinas scripturas, nisi quod recta ratio permittit. Nec dum quidam remedia sibi iniqua ad
excusationem praeparant ex eo rupisse legem et regulas evertisse iudicentur. Sed ea tenenda sunt quae divinarum
scripturarum series continet et a sacerdotibus utili ratione sunt constituta. Bene valeatis fratres karissimi.

400

