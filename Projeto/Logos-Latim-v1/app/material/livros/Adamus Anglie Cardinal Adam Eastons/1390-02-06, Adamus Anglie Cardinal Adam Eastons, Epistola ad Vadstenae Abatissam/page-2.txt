Brigitte, confidens in virtute et sapiencia huius verbi quod 'in principio erat Verbum, et Verbum erat apud Deum,
et Deus erat Verbum'. et tandem pro reparacione humani generis et salute, hoc 'Verbum caro factum est, et
habitavit in nobis, plenum gracie et veritatis' Iohannis primo. Ac claro intuitu mentis cernes exprobantes
predictam dominam verbo suo penes sanctissimum dominum predecessorem vestre beatitudinis et vestram eciam
sanctitatem, ne vita eius sut dicta, seu pocius verbum Dei in aliquo approbentur, de quibus ipsa domina
conqueritur per psalmistam: 'Verbum iniquum constituerunt adversum me. Numquid qui dormit non addiciate ut
resurgat?' Ne tanta lux veritatis sub modio exprobantibus et oblequentis, a facie inimici et persequentis, in
persona domine antedicte ad calumpniancium, vituperium et horrorem: 'Respondebo exprobantibus michi
verbum'.
Primo enim exprobatur domina antedicta super contentis in prologo regule suarum monialium devotarum.
Secundo super grosso et rudi stil et ita defectuoso regule antedicte quod sine supplecione non deberet a sede
apostolica approbari.
Tercio exprobat regulam domine prius dicte, quia ponit, ut adversarius male capit, patrem in divinis esse de
corpore Virginis incarnatum.
Quarto obicit de regula prius dicta quod Christus non dictavit eam proprio ore suop, nec per mulierem eciam
fecerat eam publicari, et sic vadit per lecciones et oraciones plurima combinando et magnam partem per articulos
deprevando.
Sed 'quia rectum est verbum domini, et [omnia] opera eius in fide.' in Ps., cum Christi et beate Virginis adiutirio,
qui istam dominam in isto et aliis negociis informarunt, nam ipsa continue sic oravit: 'Humiliatus sum
usquequaque, domine; vivifica me secundum verbum tuum,' cum istis obieccionibus 'respondebo exprobantibus
michi verbum'. Nam 'lucerna pedibus meis verbum tuum, et lumen semitis meis,' ut in eorum impugnacionibus
non deficiat verbum meum contra malignantis versuscias cautelosas in pluribus et verbales, qui magis deberent
in verborum sentenciam imputare. 'Memor esto verbi tui in quo michi spem dedisti', 'et ne auferas de ore meo
verbum veritatis usquequaque'. 'Et respondebo exprobantibus michi verbum', quod michi concedat dominus
Ihesus Christus meritis Virginis gloriose et devote Brigitte famule matris Dei, pro cuius honore incepi presens
opusculum compilatum, ut respondeam exprobantibus michi verbum, submittendo me correcionibus omnium,
uet est in tractatibus consuetum.
[Articles 1-41 follow]
Peticio admissionis articulorum [fol.

248]

ater beatissime, cum reverencia semper et coreccione vestre altissime sapiencie et doctrine omnes
predictos articulos per iudicium sufficienti diligencia et vigilancia sicut iacent reputo eos admittendos,
publicandos et legendos in ecclesia sancta Dei, quoniam sicut iacent sunt veri et catholici et proposiciones fidei
vel sequentes ex fide, vel ex veritate scripture sancta consona et bonis moribus concordantes, ut ex doctrina
philosophorum, sanctorum et sapiencium hominum et doctorum. Nec dicti articuli loquuntur inepte sicut
adversaius asseruit et confingit, sed loquuntur iuxta modum loquendi scripture sacre et sanctorum doctorum
maxime antiquorum; quare evidenter apparet quod erant a Deo specialiter revelati. Et sic non sunt huiusmodi
articuli materia heresis, sed materia fidei et devocionis et bonorum morum et operum inductivi, et ad
exaltacionem sancte matris ecclesie introducti, quam conservet semper in prosperis et protegat in adversis ipsa
sapiencia Dei patris. Amen.
Cardinalis [space] Cardinalis
Adam [space] Adam
Anglie [space] Anglie
2

