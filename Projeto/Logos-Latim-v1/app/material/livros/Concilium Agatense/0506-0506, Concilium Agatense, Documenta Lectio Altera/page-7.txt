Vt de rebus episcopi propriis uel adquisitis, uel quidquid episcopus de suo proprio habet, ad haeredes suos, si
uoluerit, derelinquat; quidquid uero de prouisione ecclesiae fuerit, siue de agris, siue de frugibus, siue de
oblationibus, omnia in iure ecclesiae reseruari censuimus.
Diacones uel presbyteri in parrochia constituti de rebus ecclesiae sibi creditis nihil audeant commutare, uindere
uel donare, quia res sacratae deo esse noscuntur.
Similiter et sacerdotes nihil de rebus ecclesiae sibi commissae, ut superius comprehensum est, emutare alienare
praesumant.
Quod si facere uoluerint, conuincti in concilio et ab honore depositi de suo aliud tantum restituant, quantum uisi
sunt praesumpsisse.
Sane si quid pro qualibet condicione de rebus ecclesiae aliquid emutare uoluerit, si de suo proprio tantum
ecclesiae contulerit quantum uisus est abstulisse, tunc demum illud stare licebit: ita tamen libertos, quos
sacerdotes, presbyteres, diacones de ecclesiae sibi commissa facere uoluerint, actis ecclesiae prosequi iubemus.
Quod si facere contempserint, placuit eos ad proprium reuerti seruitium.
Si episcopus, presbyter aut diaconus crimen capitale commiserunt, aut cartam falsauerint, aut testimonium
falsum dixerint, ab officii honore depositi in monasterio retrudantur, et ibi tantummodo, quamdiu uixerint,
laicam communionem accipiant.
Si episcopus condito testamento aliquid de ecclesiastici proprietate legauerit, aliter non ualebit nisi uel tantum de
iuris proprii facultate suppleuerit.
Presbyter aut diaconus uel clericus sine antistitis sui epistolis ambulans, communionem ei nullus impendat.
Quidquid parrochiarum presbyter de ecclesiastici iuris possessione distraxerit, inane habeatur et uacuum
uinditore comparantis actione uertente.
Presbyter dum diocesum tenet, de his quae emerit ad ecclesiae nomen scripturam faciat, aut ab eius quam tenuit
ecclesiae ordinatione discedat.
Episcopis, presbyteris aut diaconibus canes ad uenandum aut accepitres habere non liceat: quod si quis talium
personarum in hac uoluntate detectus fuerit, si episcopus est, tribus mensibus se a communione suspendat,
presbyter duobus mensibus abstineat, diaconus uno ab omni officio uel communione cessabit.
In uenditionibus, quas abbates facere praesumpserint, haec forma seruetur, ut quidquid sine episcopi notitia
uenditum fuerit, ad potestatem episcopi reuocetur.
Mancipia uero monachis donata ab abbate non liceat manumitti.
Iniustum enim putamus, ut monachi quotidianum rurale opus facientibus serui eorum libertatis otio potiantur.
Vnum abbatem duobus monasteriis interdicimus praesidere.
Cellulas nouas aut congregatiunculas monachorum absque notitia episcopi prohibemus institui.
Clerici quod etiam sine praeceptoriis qualibet diuturnitate temporis de ecclesiae remuneratione possederint, cum
auctoritate gloriosissimi principis nostri in ius proprium praescriptione temporis non uocetur, dummodo pateat
7

