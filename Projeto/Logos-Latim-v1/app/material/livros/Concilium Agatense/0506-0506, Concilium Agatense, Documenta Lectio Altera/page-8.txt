ecclesiae rem fuisse: ne uideantur etiam episcopi administrationis propriae prolixae aut precatorias, cum ordinati
sunt, facere debuisse, aut diu retentas facultates proprietati suae posse transcribere.
lapsis, idest qui in catholica baptizati sunt, si praeuaricatione damnabili post in heresem transierunt, grandem
redeundi difficultatem sancxit antiquitas.
Quibus nos annorum multitudine breuiata paenitentiam biennii conditione infra scriptae obseruationis
imponimus: ut praescripto biennio tertia die sine relaxatione ieiunent, et ecclesiam studeant frequentare.
In poenitentum loco standi et orandi humilitatem nouerint obseruandam, ut etiam ipsi, cum catechumini
procedere commonentur, abscedant.
Hoc si obseruare uoluerint, constituto tempore admittendis ad altarium obseruatio relaxetur.
Quam si arduam uel duram forte putauerint, statuta praeteritorum canonum implere debebunt.
De incestis coniunctionibus nihil prorsus ueniae reseruamus, nisi cum adulterium separatione sanauerint.
Incestos uero nec ullo coniugii nomine praeualendos, praeter illos quod uel nominare funestum est, hos esse
censemus: si quis relictam fratris, quae pene prius soror extiterat, carnali coniunctione uiolauerit; si quis frater
germanam uxoris accipiat; si quis nouercam duxerit; si quis consubrinae subrinae que se societ (quod ut a
praesenti tempore prohibemus, ita et ea quae sunt ante nos instituta non soluimus); si quis relictae uel filiae
auunculi misceatur aut patrui, uel priuignae concubitu polluatur.
Sane quibus coniunctio inlicita interdicitur, habebunt ineundi melioris coniugii libertatem.
Si quis seruum proprium sine conscientia iudicis occiderit, excommunicatione biennii reatum sanguinis
emendabit.
Vt ciues superiorum natalium noti paschae ac natiuitatis domini sollemnitate episcopos, nec interest in quibus
ciuitatibus positos, accipiendae benedictionis desiderio nouerint (expetendos); qui hoc facere neclexerint, trienno
a communione priuentur ecclesiae.
Si quis in clero constitutus ab ecclesiae sua diebus sollemnibus defuerit, id est, natiuitate domini, sancta
epiphania, pascha, uel pentecoste, dum potius saecularibus lucris studet quam seruitio suo parere, conuenit ut
triennio a communione suspendatur.
Similiter diaconus uel presbyter, si tres hebdomadas ab ecclesia sua defuerit, huic damnatione succumbat.
Quoniam non oportet diaconem sedere praesente presbytero, sed ex iussione presbyteri sedeat.
Similiter autem honorificetur diaconus a ministris inferioribus et omnibus clericis.
Quoniam non oportet insacratos ministros licentiam habere in secretarium, quod graeci diaconicon appellant,
ingredi et contingere uasa dominica.
Quoniam non oportet cum omnibus hereticis miscere connubia, et uel filios uel filias dare, sed potius accipere, si
tamen se profitentur christianos futuros esse catholicos.
Quoniam non oportet ministros altaris aut clericos magos aut incantatores esse, aut facere quae dicuntur
phylacteria, quae sunt magna obligamenta animarum: hos autem, qui talibus utuntur, proici ab ecclesia iussimus.

8

