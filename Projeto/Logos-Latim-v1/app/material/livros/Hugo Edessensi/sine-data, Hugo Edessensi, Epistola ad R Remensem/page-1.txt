Epistola ad R. Remensem
Hugo Edessensi
Hugo Edessensi - Epistola ad R. Remensem
[0477]
HUGONIS EDESSENI ARCHIEPISCOPI Epistola ad R. Remensem archiepiscopum et
canonicos SS. Apostolorum et B. Symphoriani. Reliquias S. Thaddaei et Abagari regis mittit. (MARLOT,
Metropol. Rem. II, 241.)
[0477D] R . . . . . . . . Dei gratia venerabili Remensi archiepiscopo et canonicis SS. apostolorum et
beati Symphoriani, HUGO, eadem gratia Edessenae urbis archiepiscopus, salutem et fraternam in Christo
dilectionem.
E . . . . . . . . . regis Hierosolymorum et vester capellanus, post captionem comitis Jozelini cum
praedicto rege ad Edessam urbem veniens et quosdam amicos suos de partibus vestris, honestos valde viros in
[0478D] Ecclesia vestra reperiens, consilio cum illis habito super ecclesia Apostolorum et beati Symphoriani, in
qua eum praefecistis, quae etiam antiquitus sedes exstitit episcopalis, et quod nullum corpus nominati sancti in
ea jaceret illis intimavit, et quod petere vellet innotuit, et quod devote petiit re vera assecutus est. Tandem itaque
Deo volente, et rege coadjutore, sed et nostra permissione ab Ecclesia nostra thesaurum recepit pretiosissimum,
videlicet reliquias [0479A] de sancto Thaddaeo apostolo et sancto Abagaro rege et confessore, quot ut verum
esse credatis, testimonio nostro et personarum Ecclesiae [0480A] nostrae, Gerardi archidiaconi, Stephani decani,
atque Thesonis thesaurarii confirmamus et sigilli nostri impressione signamus. Valete [(2)] {foot}
[0479A] His litteris appendet plumbum cum filis sericis rubeis, cui impressa est effigies
archiepiscopi cum baculo ex uno latere, in altero vero legitur haec [0480A] latina circumscriptio: Hugo, Dei
gratia Edessenae archiepiscopus.

1

