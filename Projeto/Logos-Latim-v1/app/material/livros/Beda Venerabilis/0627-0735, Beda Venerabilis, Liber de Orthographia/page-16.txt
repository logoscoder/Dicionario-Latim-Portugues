Praeeo illi; palpo et palpor equo; praecurro praetori.
Procuro pupillo et curo pupillum.
Potior fructus et fructu dicitur; apud antiquos potior hanc rem.
Praeda victos spoliat; rapina subito venit.
Pax singulariter solum effertur. Sallustius paces rettulit: «...iudicia, bella atque paces».
Prosapia, id est ingenuitas, quae graece vocatur eugeneia, singulari tantum numero gaudet. Pelagus similiter.
Pugillares, proceres, primores, posteri pluralia tantum, sed nostri auctores pugillarem singulariter dixerunt. Sic et in
genere feminino plagae (id est, retes) et primitiae, et in neutro praecordia, palaria (cum milites ad palos exercentur),
procastria (quae ante castra sunt).
Porrum singulariter neutrale; pluraliter hi porri.
Proverbium latine, graece paroimia generis feminini - inde nomen apud interpretes septuaginta libri Salomonis.
Pius et piissimus comparativum gradum non recipiunt.
Potior et potissimus positivum non habent.
Proprius non habet comparativum aut superlativum, sed pro his magis et maxime, magis proprius, maxime proprius. Sic
et e contrario minus et minime.
Paveo et pasco in eundem concurrunt perfectum pavi.
Pendeo, pendes, pependi. Sin autem habuerit praepositionem non sic declinatur, sed suspendo, suspendis, suspendi.
Passim ubique significat; ex uno enim graeco declinantur, quod est pantacou.
Perinde aequaliter similiter ex uno graeco omoiwV.
Pello, pelli, et pepuli; depello, depuli.
Peto, petivi, et petii.
Prospiciens periculi. Vice nominis ponitur participium et prospiciens periculum.
Perendie dicitur, sicut hodie vel cras; perendinus dies, sicut hodiernus, hesternus, crastinus.
Potamus eum cui potum porrigimus, et potamus vinum quod bibimus.
Probo verbum duplicem significationem habet, probamus enim quae eligimus, id est approbamus, probamus quae
qualia sint temptamus, ut «Proba me, Deus, et scito cor meum».
Pecto caput, non pectino; pexum, non pectinatum; «pexi memet» et «pectam cras».
Praesagio, praesagis, praesagiunt.
Pauperies damnum est; paupertas ipsa condicio.
Patrium dicis a patria, paternum a patre.
Pinnas murorum; pennas avium dicimus.
Pecus omne animal excepto homine vocitatum est.

