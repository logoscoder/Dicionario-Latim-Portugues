0627-0735- Beda Venerabilis - Liber de orthographia
Incipit Venerabilis
Bedae presbyteri
liber de orthographia.
.A. littera etiam nota praenominis est cum Augustum sola significat.
.B. propinqua est .p. litterae qua saepe mutatur, ut supponit, opponit.
.C. nota est praenominis cum Gaium significat; item numeri, cum centum.
.D. littera propinqua est consonantibus his .c. .g. .l. .p. .r. .m. .t. quae succedunt in locum eius, ut accipere, aggere,
alliga, appare, arripe, ammitte, attende. Nota praenominis cum Decium sola significat. Item numeri, cum quingentos.
.L. sola Lucium significat.
.M. sola Marcum.
.N. sola Numerum. Praeposita .G. Gnaeum.
.P. sola Publium; et cum .R. populum Romanum; et subiecta .R. rem publicam; et praeposita .C. litterae, patres
conscripti sive post consulatum.
.Q. littera etiam nota est praenominis, cum Quintum sola significat; item honoris cum quaestorem; populum cum
Quirites.
.T. nota est praenominis cum Titum sola significat.
.V. adiuncta .C., cum virga iacente superposita, vir clarissimus; .V. geminata, cum virga iacente superposita, verbi
gratia; .V. geminata cum .C. duplice, viri clarissimi.
Ante praepositio multa significat. nam et tempus significat cum dicitur, «Ante me non est formatus Deus et post me
non erit»; et praesentiam, ut «Ante conspectum gentium revelavit iustitiam suam», id est «coram gentibus»; et
dignitatem, ut «Posuit Effraim ante Manassen», et «Qui post me venit ante me factus est»,id est «mihi praelatus».
Aula latine domus regia est, aula graece «atrium» dicitur. Unde notandum quod in Psalmo ubi legimus, «Adorate
dominum in aula sancta eius», non palatium aulae nomine sed atrium graeco vocabulo debet intellegi.
Ausculto suasori et ausculto praecepta magistri. «Ausculto» autem et «audio» ex uno graeco sermone vertuntur, quod
est akouw.
Arra latine dicitur, «arrabon» graece; «agon graece, latine «certamen»; «aroura» graece, latine «arvum»; «asphaltos»
graece, latine «bitumen».
Acer acerrimus, non acerissimus; agilis agillimus, non agilissimus. Et in adverbiis acerrime et agillime.
Audeo «audes», perfectum facit «ausus sum».
Adiuvo perfectae formae est; «adiuto» frequentativae.
Acervo, aggero, accumulo ex uno graeco verbo, swreuo.
Aeger animo, aegrotus corpore; utrumque per .ae. diphthongon scribendum.
Aboleo abolevi, arceo arcui.
Alibi alio loco, «alias» alio tempore, significat. At tamen invenimus «alias» nonnumquam pro «aliter» sive pro «alio
loco» positum.

