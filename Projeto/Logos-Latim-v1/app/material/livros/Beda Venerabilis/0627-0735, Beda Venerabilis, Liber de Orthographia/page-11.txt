Indigus et prodigus per unum .u. scribenda; indiga et prodiga sine .u.. Augustinus: «Avaritia pecuniam congregat,
luxuria spargit, ista indiga, illa prodiga».
Incredibile quod credi non potest; incredulus qui credere non vult.
In praepositio significat modo id quod est valde et vim verbi cui praeponitur auget, ut increpuit, insonuit, infregit; modo
idem quod non, ut invalidus, infirmus; modo ponitur pro eo quod est inter, ut «Benedicta tu in mulieribus»; modo pro
adversus ut, «Duo in tres et tres in duos dividentur»; modo pro spatio temporali, cum significat usque, ut dicimus, «A
mane in noctem», at volumus intellegi «usque in noctem».
Interest et refert producta re unum idemque significat, quod graece dicitur diaferei. Dicimusque ita interest mea et refert
mea, interest eius et refert illius, interest et refert nostra interest et refert illorum.
Impleor vini et vino.
Invado te et in te; intueor te et in te; incurro te et in te.
Incurri et incucurri.
Invideo divitem, invideo ei pulchritudinem.
Iratus ex offensa est, iracundus natura; itaque ira repentino motu nascitur, iracundia perpes vitium est.
Ignis ablativum casum et in .e. et in .i. mittit.
Iuga montium pluraliter semper, iugum enim iumentorum; sed Virgilius, «Hoc superate iugum».
Intestina et incunabula pluralia tantum. Ius, id est aequitas, non habet pluralem nisi iura tantum. Iocum singulariter
neutrale, pluraliter hi ioci et haec ioca.
Instar illius rei dicere debemus, non ad instar.
Inluvies sordium est, ingluvies ventris: illud a non lavando, hoc ab ingluendo dictum.
Iuventus multi iuvenes dicuntur; iuventas unius hominis, aetas; Iuventa ipsa dea ut Graeci dicunt aut poetae Iunonis
filia, uxor Herculis, a qua Iunium mensem appellatum in libris Fastorum legimus.
Insita arbor est cui incisae alienum germen includitur; adsita cui incolumi aliud quod sustineat adiungitur.
Invideo tibi divitiis, non divitias.
Inermus facit pluralem inermi, inermis pluralem inermes.
Illius similis ad mores refertur, illi similis ad vultum.
Invidus qui invidet; invidiosus qui invidiam sustinet.
Idem correpte neutrum; idem producte masculinum in utroque numero.
Interpretor, et quae derivantur sive declinantur ab eo, per simplicem .e. scribenda.
Inberbi dicuntur, non inberbes. sic etenim Varro, «inberbi iuvenes», sed et Cicero «inberbum» dixit, non inberbem;
Titus Livius autem «inberbis» singulariter.
Imputribile per .m. scribendum, non per .n.; impono similiter et huiusmodi similia; immitto, non inmitto; irrigo, non
inrigo; impleo, non inpleo; immundus, non inmundus.
Inquilini non habentes propriam domum, sed habitantes in alieno. Incolae sive advenae utique adventicii perhibentur,
quae cuncta ex uno graeco, quod est paroikoV in sacris litteris interpretata habemus. Ex his derivantur nomina incolatus

