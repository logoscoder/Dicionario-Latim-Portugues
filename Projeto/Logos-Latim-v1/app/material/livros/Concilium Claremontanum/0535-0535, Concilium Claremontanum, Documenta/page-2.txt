Si quis relictam fratres, sororem uxoris, priuignam, consubrinam sobrinam uae, relictam idem patrui adque
abonculi carnalis contagii credederit consortio uiolandam et ausu sacrelego auctoretatem diuinae legis ac iura
naturae perruperet et, cui caritatis ac pii affectus solacia exibere debuerat, suorum hostis ac pudicitiae expugnatur
uim inferre timptauerit, apostolicae constitutionis sententia feriatur et, quamdiu in tanto uersator scelere, a
cristeano coetu adque conuiuio uel aeclesiae matris communione priuabitur.
Cum presbyteri adque diaconi sublimi dignitatis apice prorogantur, actebus omnino renuntient saeculi et ad
sacrum electi mysterium repudient carnale consortium ac permixtionis pristinae contubernium permutent
germanitatis affectu; et, quisquis ille est, presbyter adque diaconus, diuino munere benedictione percepta uxoris
prius suae frater ilico efficiatur ex coniugae.
Quosdam repperemus ardore liuidinis inflammatus abiecto militiae cingulo uomitum pristinum et inhebeta rursus
coniugia repetisse adque incesti quodammodo crimine clarum decus sacerdotii uiolasse, quod nati etiam filii
prodederunt.
Quod quisque fecisse dignuscetur, omni in perpetuum, quam admisso iam crimine perdedit, dignitate priuabitur.
Si quis cuiuscumque munuscula qualibet sanctis scriptura conlata nefaria calliditate fraudauerit, inuaserit,
retentauerit adque suppresserit et non statim a sacerdote commonetus deo conlata reddiderit, ab ecclesiae
catholicae commonione pellatur.
Si quis presbyter adque diaconus, qui neque in ciuitate neque in parrochiis canonecus esse dinuscitur, sed in
uillolis habitans, in oraturiis officio sancto deseruiens celebrat diuina mysteria, festiuitatis praecipuas: domini
natale, pascha, pentecosten et si quae principalis festiuitatis sunt reliquae, nullatenus alibi nisi cum episcopo suo
in ciuitate teneat.
Quicumque etiam sunt ciues natu maiores, pari modo in orbibus ad pontifices suos in praedictis festiuitatibus
ueniant.
Quod si qui inproba temeritate contimpserint, hisdem festiuitatibus, in quibus in ciuitate adesse dispiciunt,
communione pellantur.
Episcopus, presbyter adque diaconus ita sancte conscientiae luce resplendeant, ut effugiant probitate actuum
maledicorum obloquia et testimonium in se diuinum inplere contendant, quod dominus ait: sic luceat lumen
uestrum coram hominebus, ut uidentes uestram bonam operam glorificent patrem uestrum, qui est in caelis.
Igitur auctoritate canonica adque mansura in euum constitutione sancimus, ut fugiatur his extranearum mulierum
culpanda libertas et tantum cum auia, matre, sorore uel nepte, si necessitas tolerit, habitent; de quibus nominibus,
ut priorum canonum series continet, nefas est aliud, quam natura constituit, suspicari.
In cubiculo etiam horum adque cellario uel familiari quolibet seruitio neque sanctimunialis ulla neque extranea
mulier neque ancilla ullo modo admittatur.
Quod si quis praeceptorum dei inmemor credederit contemnendum, sciat se auctoritate canonica conmunionis
sine dubio subire iacturam.
Quod si antestis culpam hanc distringere in presbytero adque diacono suo canoneco rigore noluerit, ipse
seueritate sententiae feriatur.
Honoratus in Christi nomine episcopus constitutionem nostram relegi et subscripsi.
Gallus in Christi nomine episcopus consensi et subscripsi.
2

