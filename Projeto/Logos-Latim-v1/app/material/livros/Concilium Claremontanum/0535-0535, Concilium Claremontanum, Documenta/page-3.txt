Gregorius in Christi episcopus consensi et subscripsi.
Hilarius in Christi nomine episcopus consensi et subscripsi.
Ruricius in Christi nomine episcopus consensi et subscripsi.
Flauius Deo propitio episcopus consensi et subscripsi.
Nicetius Deo propitio episcopus consensi et subscripsi.
Deuterius in Christi nomine episcopus consensi et subscripsi.
Dalmatius in Deo episcopus consensi et subscripsi.
Lupus in Christo episcopus consensi et subscripsi.
Domitianus episcopus consensi et subscripsi.
Venantius episcopus consensi et subscripsi.
Hesperius episcopus consensi et subscripsi.
Desideratus Deo propitio episcopus consensi et subscripsi.
In Christi nomine Gramatius episcopus consensum nostrum relegi et subscripsi.
Domino inlustri atque praecellentissimo domno et filio theodoberto regi honoratus, hilarius, gregorius, roritius,
nicecius, flauius, domitianus, deutherius, gallus, dalmacius, venantius, gramatius, lopus, sperius et desideratus
episcopi.
Dum in aruerna urbe ad replicanda canonum instituta uel studio elucedande legis ecclesiasticae his, qui dubitate
regende uitae propriae forsitan praemebantur, cultoris uestri, eclesiarum uestrarum episcopi, pariter sederent,
plurimorum ad nos suae disperationis remedium flagitantium turba confluxit, sperantes, ut non minus pro regni
uestri felicitate, quam pro sua consolatione piaetatem uestram nostra humilitas exoraret, ut per suggessionem
nostram iusticiae et piaetates uestrae auribus intimaretur, ut nullum de rebus uel possessiunculis propriis alienum
piaetas uestra permitterit, ut, dum unius regis quisque potestati ac dominio subiacet, in alterius sortem positam
cuiuscumque, ut adsolit, inpetitione non amitterit facultatem.
Quod nos de uestri culminis iustitia et piaetate fidentis non credimus denegandum, ut, dum plurimorum
necessitatibus iusta, ut credimus, et deo placente suggessione consulimus, prosperitatem regno uestro et
repraesentationem caelestis domini per indultam piaetatis gratiam augeatis.
Vnde reuerentissime, ut dignum est, supplicantes quesumus, ut hoc nostrae petitioni diuino intuitu piaetas uestra
non deneget, ut tam rectores ecclesiarum uestrarum, quam uniuersi clerici atque aetiam secularis sub regni uestri
conditioni manentis nec non ad domnorum regnum patrum uestrorum dominium pertinentis, de eo, quod in sorte
uestra est, et quod habere proprium semper uisi sunt, extraneos non permittatis existere, ut securus quicumque
propriaetatem suam possidens debita tributa dissoluat domino, in cuius sortem possessio sua peruenit.
Quod et thesauris uestris omnino utilius esse censimus, si per piaetatem uestram saluata possessio
consitudinariam intulerit functionem; et nos peculiarius uestra clementia consolatur, si obtentu huiuscemodi
petitionis nos quoque celsitudo uestra fecerit gratulari.
3

