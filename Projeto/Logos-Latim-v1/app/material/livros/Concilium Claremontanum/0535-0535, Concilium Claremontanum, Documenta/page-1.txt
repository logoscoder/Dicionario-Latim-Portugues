0535-0535- Concilium Claremontanum - Documenta
Concilia Galliae 511-695 - Concilium Claremontanum a. 535
Cum in nomine domini congregante sancto spiritu, consentiente domno nostro gloriosissimo piissimo ue regi
theudebertho in aruerna urbe sancta synodus conuenisset, ibi que flexis in terram genibus pro regno eius, pro
longeuitate, pro populo dominum depraecaremur, ut, qui nobis congregationis tribuerat potestatem, regnum eius
dominus noster felicitatem attolleret, imperio regeret, iustitiam gubernaret, in ecclesiam cumsedentes ex more
inspectis que canonibus id nobis rationabile uisum est, ut quamuis eclesiasticae regulae paene omnia
conpraehendant, tamen quaedam uel adderentur noua uel repeterentur antiqua.
In primis placuit, ut, quotiens secundum statuta patrum sancta synodus congregatur, nullus episcoporum aliquam
prius causam suggerere audeat, quam ea, quae ad emendationem uitae, ad seueretatem regulae, ad animae
remedia pertinent, finiantur.
Placuit etiam, ut sacrum quis pontificii honorem non uotis quaerat, sed meritis, nec diuinum uideatur munus
rebus conparare, sed moribus, adque emenentissime dignitatis apicem electione conscendat omnium, non fauore
paucorum.
Sit in elegendis sacerdotibus cura praecipua, quia inrepraehensibilis esse conuenit, quos praeesse necesse est
corrigendis; diligenter quisque inspiciat praecium dominici gregis, ut sciat, quod meritum constituendi deceat
esse pastores.
Episcopatum ergo desiderans electione clericorum uel ciuium, consensu etiam metropoletani eiusdem prouinciae
pontifex ordinetur; non patrocinia potentum adhibeat, non calleditate subdola ad conscribendum decretum alios
ortetur praemiis, alios timore conpellat.
Quod si quis fecerit, aecclesiae, cui indigne praeesse cupit, communione priuabitur.
Obseruandum, ne pallis uel ministeriis diuinis defunctorum corpuscula obuoluantur.
Ne a potentibus saeculi clerici contra episcopus suos ullo modo erigantur.
Qui reicolam eclesiae petunt a regebus et horrendae cupiditatis impulsu aegentium substantia rapiunt, inrita
habeantur, quae obtinent, et a communione eclesiae, cuius facultatem auferre cupiunt, excludantur.
Si quis iudaecae prauitati iugali societate coniungetur et seu christiano iudea siue iudaeo christiana mulier
consortio carnali miscetur, quique horum tantum nefas admisisse dinoscetur a cristeanorum coetu adque
conuiuio et a communione aeclesiae, cuius sociatur hostibus, segregetur.
Ne opertorio dominici corporis sacerdotes unquam corpus, dum ad tumulum euehetur, obtegatur et sacro
uelamine usibus suis reddeto, dum honorantur corpora, altaria polluantur.
Ne ad nuptiarum ornatu ministeria diuina praestentur et, dum inproborum tactu uel pompa saecularis luxuriae
polluuntur, ad officia sacri mysterii uideantur indigna.
Ne iudei cristeanis populis iudices praeponantur.
Ne parrochias cuiuslibet episcopi alterius ciuitatis episcopus canonum temerator inuadat et uaesane copiditatis
facebus inflammatus suis que admodum non contentus rapiat alienam.
Nullus episcopus alterius clericum contra uoluntatem episcopi sui suscepere audeat aut sacerdotium prorogare.
1

