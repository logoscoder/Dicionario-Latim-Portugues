1162-1224- Aegidius Parisiensis - Versus
AEGIDII PARISIENSIS VERSUS
De numero librorum utriusque Testamenti et modo legendi.
(LEYSER, Historia poetarum medii aevi, p. 741).

De numero librorum utriusque Testamenti, et modo legendi. [0041D]
Clauditur iste liber in quadraginta libellis. [0042D] Dat triginta duos lex vetus. Octo nova.Sunt ita
dispositi mira brevitate libelli, Praescripti numeri monstrat ut ordo tibi. [0043A] Ore styloque Dei digestus et
editus orbi Canon Scripturae creditur esse sacrae.Qui tamen excipit hos: Tobi, Judith, et Machabaeus, Et Baruch,
atque Jesum, pseudographumque librum.Sed licet excepti, tamen hos authenticat usus Ecclesiae, fidei regula,
scripta Patrum.Scito quod ista Dei digito digesta fuerunt. Altus hic est puteus, grandis abyssus inest.Omnia non
caperes si saecula multa videres, Et studio vigilans, et ratione vigens.Spiritus ista docet doctor, qui conditor
idem, Quique scienda dedit, hic quoque scire facit.Scire facit, si mente studes, si sedulus instas. [0043B] Cum
prece dans studium, cum studioque precemSic studuere patres, ut pagina sacra pateret. Sic reserant sancti clausa
sigilla libri.Simplex multiplicem cortex hic continet escam. [0044A] Littera ceu cortex. Sensus ut esca triplex
Historicum, typicum, moralem discute sensum. Si cupis hoc typico te satiare cibo.Cum legis historiae textum,
bibitur quasi dulcor Lacteus, aut potius simplicis haustus aquae. Nec multum juvat hic. Cum quis tamen appetit,
ejus Spiritus exemplis ut recreetur agit.In typico sensu vini sentitur acumen. Potus inebriat hic, exhilaratque
magis.Qui bibit hoc vinum scripturae, saltibus altis Venatur, reperit, consequiturque Jesum.Moralem vero cum
dat tibi lectio sensum, Tunc quasi mellitum sugis in ore favum. Hae sunt deliciae, quibus intus pascitur, et fit.
[0044B] Dives mens hominis moribus inde bonis. Horum tu quodcunque feras ut praemia justis Vel quae sunt,
discis, flagra ferenda malis.Proximus inde Deo propter condimen honoris, Inde timoratus et bene cautus eris.

1

