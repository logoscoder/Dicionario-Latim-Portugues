Expedito adiunctorum loco, nunc de antecedentibus et consequentibus et repugnantibus disserit. Qui locus sit
unus in tria uelut membra diuisus est. M. quidem Tullius loci huius uocabulum tacuit, mihi autem totus conditionalis
appellandus uidetur. Cuius cum promptissime natura claruerit, nomen quoque ei, quod nos posuimus, recte inditum
manifestius apparebit.
Primum igitur singularum partium definitio [1124C] prodenda est. Itaque antecedens est, quo posito aliud nec
esse est consequatur: itemque consequens alicuius est, quod esse nec esse est, si illud cuius est consequens praecessisse
constiterit. Repugnans est quod simul cum eo cui repugnare dicitur esse non possit.
Antecedentium igitur, atque consequentium, et repugnantium, unum esse locum praediximus, qui quomodo sit
unus, paucis ostendam. Primum igitur dum quaereretur quonam modo unus esset locus a consequentibus,
antecedentibus et repugnantibus, dicebatur quoniam eiusdem mentis esset atque intelligentiae tam consentanea sibimet
quam dissidentia praeuidere, idcirco hunc quoque locum unum uideri. Consentaneorum namque duae sunt partes,
antecedens una, altera consequens. Nam [1124D] cum altero praecedente comitatur alterum, illa sibi in ipsa naturae
consequentia consentire necesse est. Repugnantium uero tametsi duae partes sint, unum tamen est utriusque
uocabulum, utraque enim repugnantia nominantur. Duae uero esse, quae sibimet repugnent, atque a se dissentiant
nullus ignorat; sed eo distant, quod antecedentium et consequentium duo sunt nomina, licet unus sit utriusque
consensus; repugnantibus uero unum nomen est, cum sit unus in utrisque dissensus, ergo eadem mens, eademque
intelligentiae ratio id quod praecedit et id quod comitatur, intelligit. Neque enim fieri potest ut antecedens aliquid
intelligatur, nisi in eodem quid sit consequens consideretur: eodem quoque modo [1125A] nec consequens, nisi
appareat quid praecedat; item repugnans aliquod intelligere nemo potest, nisi intelligat cui repugnet: sed quoniam
eadem ratio potest similia dissimiliaque perspicere, antecedentium uero et consequentium consensus quidam et per
naturae similitudinem concordia est, dissensus uero in repugnantibus dissimilitudo, nec esse est ut una atque eadem
ratio antecedentium consequentiumque naturam et repugnantium spectet; quo fit ut unus quoque locus sit eorum quae
una intelligentia comprehendit.
Sed huic opponebatur: Cur igitur alium ex similitudine, alium ex contrario locum Marcus Tullius superius
enumerauit? Nam secundum propositam rationem, quoniam similitudinem et contrarietatem intelligentia una perpendit,
unus locus similium contrariorumque [1125B] esse debuisset. Sed respondebatur quoniam non eodem modo sibi
antecedentia et consequentia consentire dicuntur, sicut ea qum similia nuncupantur. In his namque una tantum qualitas
inuenitur, et secundum eamdem qualitatem similia esse dicuntur; at in antecedentibus et consequentibus non qualitatis
similitudo sed quidam naturae consensus est. Et quae similia sunt sine se esse possunt, antecedentia uero et
consequentia sine se esse non possunt, atque idcirco non uidetur esse consequentium et antecedentium cum similitudine
ulla communio naturae. Quae ratio non ualde uidentur idonea, nec explicat quod demonstrare conabatur.
Illud certe firmissimum esse constat, quod huius loci tractatus conditionalibus semper propositionibus
accomonodaretur. [1125C]
Conditionalis uero propositio est quae cum conditione pronuntiat esse aliquid, si aliud fuerit, ueluti cum
dicimus:
Si dies est, lucet.
Haec igitur rerum consequentia facile in repugnantiam uertitur. Nam si rebus consequentibus negatio
interponatur, ex consequentibus repugnantia redduntur, hoc modo:
Si dies est, lux est.
Repugantia sunt ita:
Si dies est, lux non est
repugnant enim diem esse et lucem non esse. Quae repugnantia in conditione consistit. Dicimus enim:
Si dies est, lux non est
nam diei contrarium est nox. Consequens uero noctis, lucem non esse , quare esse diem et non esse lucem
repugnat.
Argumentum uero est, hanc repugnantiam in conditione consistere, quia si conditio deficiat, nulla est
repugnantia, hoc modo:
Dies est
Lux [1125D] non est
utraeque enim disiunctae propositiones suas sententias gerunt, nec quidquam intelliguntur habere commune,
atque ideo diuersis acceptae temporibus uerae sunt, nec repugnant. Nam sicut in his propositionibus, dies est, lux est,
nulla est consequentia, quoniam conditio deest, quae propositionem facit connexam sed utraeque a se disiunctae suam
sententiam claudunt, ita in his quibus proponitur, dies est, lux non est nulla est repugnantia, quoniam seruat suam
utraque separata sententiam. At si his conditio interueniat superiorum quidem, ita sententia copulatur, ut consequentes
fiant, posteriorum uero ita ut repugnantes, hoc modo:
Si dies est, lux est.
Haec consequens propositio ex duabus [1126A] per conditionem mediam effecta est una. At si sit ita, si dies
est, lux non est, repugnat. Negatum enim quod sequitur repugnare necesse est.
Amplius, argumentum quod ex antecedentibus et consequentibus fit ex unius propositionis connexae partibus
nascitur, nam conditionalis propositionis connexae una pars est antecedens, alia consequens. Quod si a repugnantibus

