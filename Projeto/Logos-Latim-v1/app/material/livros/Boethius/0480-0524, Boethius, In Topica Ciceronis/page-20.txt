NON AMITTET. QUOD ENIM SEMEL TESTAMENTO ALICUI DATUM EST, ID AB EO INUITO CUI DATUM
EST AUFERRI NON POTEST. REPUGNAT ENIM RECTE ACCIPERE ET INVITUM REDDERE.
Secundus haeres dicitur qui haeredi instituto substituitar, ueluti si quis filium instituat haeredem, [1078A]
scribatque, si is filius intra pubertatem decesserit, nepotem uel quemlibet alium haeredem esse oportere; nepos igitur
uel quilibet alius, secundus haeres dicitur.
Repugnantia sunt quae (ut dictum est) contraria sequuntur, si ipsis contrariis comparentur.
Quidam igitur haeredem testamento scripsit filium, ei quo secundum substituit haeredem, uxorique suae
ancillarum usum fructum legauit a filio, dixitque ut uxori filius eius usumfructum ancillarum permitteret, neque illud
adiecit, ut etiam secundus haeres eumdem usumfructum mulieri concederet. Successit filius, ac mulieri ancillarum
contulit usumfructum. Illo mortuo intra pubertatem, agit secundus haeres, et usumfructum ancillarum mulieri
extorquere conatur, dicens usumfructum ei a filio legatum, a seuero minime. [1078B]
Quaeritur utrum ea mulier legatum quod testamento acceperat inuita possit amittere. Hic igitur subiectum est
legatum quod testamenti iure recte accepit. Praedicatum uero, inuitam posse amittere. Sumo igitur argumentum a
repugnantibus. Repugnans uero est, si id quod contrario cousequens est alteri contrario comparetur, uelut in hoc ipso
quod tractamus exemplo, recte accipere, et non recte accipere, contraria sunt sed non recte accipere comitatur inuitum
reddere. Iure enim inuitus reddit, quod non recte accepit. Repugnat igitur inuitum reddere ei quod est reate accipere.
Faciemus igitur argumentum sic: Qui testamento accepit, recte accepit; quod autem recte accipitur, inuito eo qui semel
recte accepit, auferri non potest; at mulier testamento [1078C] usumfructum ancillarum accepit; id igitur ei inuitae non
poterit auferri. Argumentum, ab eo quod in ipso est de quo agitur, id est de eo quod rectae acceptum est. In ipso uero
est uelut affectum contrarietatis modo, ut superius dictum est. Est autem argumentum a repugnanti. Maxima propositio:
Repugnantia conuenire non posse.
[4.22] AB EFFICIENTIBUS REBUS HOC MODO: OMNIBUS EST IUS PARIETEM DIRECTUM AD
PARIETEM COMMUNEM ADIUNGERE VEL SOLIDUM VEL FORNICATUM.
SED QUI IN PARIETE COMMUNI DEMOLIENDO DAMNI INFECTI PROMISERIT, NON DEBEBIT
PRAESTARE, QUOD FORNIX VITI FECERIT. NON ENIM EIUS VITIO QUI DEMOLITUS EST DAMNUM
FACTUM EST, SED EIUS OPERIS VITIO QUOD ITA AEDIFICATUM EST, UT SUSPENDI NON POSSET.
Causarum quidem multa sunt genera qua Cicero [1078D] paulo posterius diuidit. Sed nunc de efficientium
causarum disserit argumento.
Efficiens uero causa est qua praecedente aliquod effectum est, non tempore sed proprietate naturae, uelut in
hoc quod nunc declaramus exemplo.
Damni infecti promissio est quoties quis promittit, si quod damnum eius opera contigerit, sua restitutione esse
pensandum.
Ius autem est parieti communi parietem alium uel fornicatum, id est arcum habentem, uel directum
continuumque coniungere. Quidam igitur ad parietem communem alium extrinsecus parietem iunxit, deditque satis
damni infecti. Communis autem paries fornicatus fuit, id est, arcum habens uel signinam fabricam sustinens;
adiungente igitur eo qui satis dederat, et ut adiungeret de moliente partem parietis, [1079A] quo iunctura cohaeresceret,
uitium communis paries fecit; quaeritur an damni infecti promissio cogat eum qui promiserit damnum restituere.
Subiectus terminus damni infecti, promissio; praedicatus uero uitii, restitutio.
Sumimus igitur argumentum a causis hoc modo. Si enim is qui damni promisitinfecti restitutionem eius uitii
causa fuit, restituere debet uitium quod eius accidit culpa; quod si ea natura parietis fuit ut suspendi sustinerique non
posset (fornicati enim parietis non ea natura est ut suspendi queat), parietis potius forma quam demolientis culpa uitium
fecisse uidebitur, atque ita non cogitur restaurare uitium qui se damni infecti promissione obstrinxerit. Fiet igitur
argumentatio hoc modo: Si penes parietis formam constituit ut eo adungente [1079B] parietem qui damni infecti
promiserat, uitium fieret, id uitium, qui promisit, praestare non cogitur. Fuit autem causa paries ut uitium fieret, qui ea
fuit natura ut suspendi sustinerique non posset. Non igitur quod fornix uitium fecerit, praestare debet quidamni promisit
infecti. Argumentum ab eo quod in ipso est de quo agitur, id est in uitii restitutione, ex effecto, id est ex causa. Causa
enim uitii form. a est parietis, non culpa coniungentis parietem. Itaque factum est ut fornix uitium faceret, quae causa
uitii, cum absit ab eo qui parietem iunxit, abest etiam eiusdem uitii restitutio. Maxima propositio:
Unamquamque rem ex causis spectari oportere.
[4.23] AB EFFECTIS REBUS HOC MODO: CUM MULIER VIRO IN MANUM CONVENIT, OMNIA
QUAE MULIERIS FUERUNT VIRI FIUNT [1079C] DOTIS NOMINE...
Effecta sunt quae aliquibus efficiuntur causis, non tempore praecedentibus sed natura, uelut si quaerat, uxore
defuncta quae in manum uiri conuenit, an eius bona ad uirum pertineant. In qua quaestione, bona uxoris defunctae quae
in manum uiri conuenerit, subiectum est, ad uirum autem pertinere, praedicatum. Quaero igitur argumentum ab effecto,
dispicioque quid perfecerit ipsa in manum conuentio, atque ex eo argumentum trabo; id autem est, omnis uiri dotis
nomine fieri, quaecumque mulieris fuere. Ipsa igitur in manus uiri conuentio, omnia quae mulieris fuere, uiri fecit dotis
nomine, non praecedens tempore sed statim propria ui naturae. Nam ut in manum quaecumque conuenerit, mox eius
bona dotis nomine [1079D] uirum sequuntur.
Facio igitur argumentum sic:

