ALICUIUS AD QUEMPIAM PERVENIT. NONDUM EST DEFINITIO; MULTIS ENIM MODIS SINE
HEREDITATE TENERI PECUNIAE MORTUORUM POSSUNT. UNUM ADDE VERBUM: IURE; IAM A
COMMUNITATE RES DISIUNCTA VIDEBITUR, UT SIT EXPLICATA DEFINITIO SIC: HEREDITAS EST
PECUNIA QUAE MORTE ALICUIUS AD QUEMPIAM PERUENIT IURE.
NONDUM EST SATIS; ADDE: NEC EA AUT LEGATA TESTAMENTO AUT POSSESSIONE
RETENTA; CONFECTUM EST. ITEMQUE [UT ILLUD]: GENTILES SUNT INTER SE QUI EODEM NOMINE
SUNT. NON EST SATIS: QUI AB INGENUIS ORIUNDI SUNT, NE ID QUIDEM SATIS EST, QUORUM
MAIORUM NEMO SERVITUTEM SERVIVIT. ABEST ETIAM NUNC: QUI CAPITE NON SUNT DEMINUTI.
HOC FORTASSE SATIS EST. NIHIL
[1100D] ENIM VIDEO SCAEVOLAM PONTIFICEM AD HANC DEFINITIONEM ADDIDISSE. ATQUE
HAEC RATIO VALET IN UTROQUE GENERE DEFINITIONUM, SIVE ID QUOD EST, SIVE ID QUOD
INTELLEGITUR DEFINIENDUM EST.
Definitionis ratione proposita diuisaque per singulas partes tum materiae, tum etiam formae; materiae quidem,
cum definitionum esse dixit, uel earum rerum quae corporeae essent, uel earum quae incorporeae; formae uero cum aut
partitionibus aut diuisionibus definitiones fieri docuit; praetermissisque caeteris quaecumque ad propositum opus
minime pertinerent, nunc quod utilissimum est, maximeque totam definitionem intelligentiam significare potest,
exsequitur.
Id autem est: Qui sit in omnibus, quaecumque [1101A] quomodolibet fiunt, definitionis modus. Est autem una
atque omnibus communis definiendi ratio, ut ex communitatibus inter semet iunctis atque compositis in unam
proprietatem rei definitio colligatur. Omnia enim quae communia atque uniuersalia sunt, si quid eis fuerit adiectum,
determinatione minuuntur, et ad particularitatem redeunt, atque eo ambitu quo concludebant cuncta, cohibentur, ueluti
cum generi adiicitur differentia, et fit species. Nam cum genus per se proprio ambitu multas species contineat, ei si
propriam adiicias differentiam, minuitur, et in quamdam quodammodo particularitatem redit, ueluti cum dicimus
animal, hoc nomen multa concludit. At si ei rationale adiiciae, faciasque animal rationale, minus erit a simplici. Minus
namque est animal rationale a simpliciter animali. [1101B] Ita additio differentiae quod maius fuit in particularitatem
quamdam redegit atque cohibuit.
Quoties igitur aliqua res definienda est, sumitur id quod ei cum pluribus aliis commune est, huic adiiciuntur
differentiae, statimque nec esse est minuatur id quod pluribus fuerat antecommune, et si hac differentiae additione in
tantum modum decreuerit, ut rei quae definitur fiat aequalis, aiias differentiaa colligere atque aptare non nec esse erit
sed id ipsum quod ita decreuit, ut aequale sit ei quod definitur, definitionem esse nec esse est. At si adhuc amplius sit
ab ea re quae definitur, quaeramus nec esse est aliam differentiam, qua adiuncta numerus quidem crescat, uis autem
communitatum differentiarum additione decrescat, [1101C] atque id hactenus faciendum, quatenus, ut dictum est, ea
quae ad definitionem sumuntur ei quod definiendum est adaequentur.
Ut igitur id non ratione solum, uerum conuenienti quoque clarius fiat exemplo, sumatur res notissima ad
definitionem, id sit homo. Huius igitur ita quaerimus definitionem: sumimus quod ei cum pluribus aliis commune est,
id est animal. Dicimus igitur hominem esse animal, nondum est definitio, primum quia, ut dictum est, solo nomine
definitio reddi non potest; dehinc quia animal maius est homine. Ut igitur minuatur animal et homini coaequetur,
addimus differentiam, qua adiuncta, rerum quidem numerus crescit, uis autem rei atque amplitudo minuitur. Addo
igitur rationale, efficioque animal rationale. Minus est igitur animal [1101D] rationale quam proprie animal. Dico
autem hominem esse animal rationale. Sed id nondum coaequatur ad hominem, possunt enim esse animalia rationabilia,
sicut Platoni quoque de astris placet, quae homines non sunt. Addo igitur rursus alium differentiam, si quoquo modo
iterum definitio contrahatur, ut fiat homini quod definitur aequale; adiungo igitur mortale, ac dico hominem esse animal
rationale mortale, id aequatur ad hominem. Nam et qui homo est, animal rationale mortale est. Dico igitur hominis hanc
esse definitionem quae ex pluribus communibus iunctis unum tamen quiddam homini proprium atque aequale conficit.
Atque in caeteris definitionibus eadem ratio est.
Ut definitiones fiant [1102A] collectis communitatibus, in unumque copulatis, cum necesse sit illa copulatione
quae communia sunt contrahi atque in minorem cohiberi modum, eique quod definitur ex communitatibus iunctis
aliquid proprium atque aequale componitur. Hoc est igitur quod ait Cicero, hunc esse definitionis modum, cum
sumpseris ea quae sint ei rei quam definire uelis cum aliis communia, usque eo persequi, ut proprium efficiatur, quod in
nullam aliam rem transferri possit, ut his uerbis et hac sententia breuiter significare uideatur hanc esse definitionem
quae, ex substantialibus communitatibus iuncta atque in minorem modum redacta, fit ei rei quae definitur aequalis.
Exempla uero quae ponit huiusmodi suut, unum definiendae haereditatis, alterum gentilitatis. Haereditatis
[1102B] quidem hoc modo: HAEREDITAS EST PECUNIA. Commune hoc et multis aliis conueniens quae
haereditates non sunt, ut donationibus, ut furtis, uel quibuslibet aliis pecuniariis rebus quae minime sunt haereditates.
Huic igitur pecuniae addendum aliquid fuit, id est: QUAE MORTE ALICUIUS AD QUEMPIAM PERVENIT.
Haereditas enim pecunia est ad quempiam alicuius morte perueniens. Sed ne id quidem plenum haereditatis explicat
intellectum. Commune namque est. Et pecuniae mortuorum pluribus teneri modis possunt, uelut si bello quis uictus est
ac spoliatus. Addendum igitur est aliquid: IURE, ut sit, HAEREDITAS EST PECUNIA QUAE MORTE ALICUIUS
AD QUEMPIAM IURE PERVENIT. Haereditates enim iure capiuntur. Videatur forsitan hoc loco definitionem posse
consistere [1102C] sed minime; quid enim? si legata pecunia est, haereditas quidem dici non potest, capta tamen morte

