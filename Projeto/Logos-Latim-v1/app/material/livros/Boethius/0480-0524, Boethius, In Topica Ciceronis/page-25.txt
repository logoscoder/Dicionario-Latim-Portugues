reddere, argumentum uero in altero repugnanti, id est in eo quod intelligitur recte accipere. Pugnat enim inuitam
reddere et recte accipere, sed quaestio in uno eorum est, locus in altero.
Quoties uero a causis efficientibus ducitur argumentum, quaestionem in effectis esse nec esse est, ut exemplo
quo quaeritur an qui satis dederit damni infecti, uitium parietis praestare cogatur. In hoc igitur, id est uitio parietis,
quaestio est sed de causa trahitur argumentum. Dicitur enim non oportere praestare, quoniam [1087D] natura parietis
causa fuerit uitii, non is qui de praestando uitio satis dedisset. Effectum ergo causae, uitium parietis fuit. Itaque quaestio
quidem in effecto, locus uero esse consideratur ex causa. At si ab effectis aliquid approbetur, locus in effecto, quaestio
in causa est constituta, ueluti cum quaeritur an mulier quaedam cuius bona uiri facta sint, dotis nomine in uiri manum
conuenerit. Quoniam ergo in manum ex conuentione perficitur, ut bona mulieris post eius mortem uir adipiscatur,
argumentum ducitur ab effectis. Efficitur enim per in manum conuentionem, ut quaecumque sunt mulieris, uiri fiant
dotis nomine; ergo cum ea quae mulieris fuere, uir nomine dotis adipiscatur, mulierem in manum uiri nec esse est
conuenire. Quaestio itaque est de muliere, an in manum [1088A] uiri conuenerit. Argumentum uero ab effectu causae,
id est in manum conuentionis. Hoc uero est quod ea quae fuere mulieris, uir nomine dotis acquirit, quo fit ut quod
quaeritur, in causa, locus uero sit in effectis.
A comparatione uero maiorum si fuerit argumentum, quaestio erit in minoribus, ut si quaeratur an in urbe aqua
debeat arceri, defendaturque minime debere, neque enim fines reguntur; ita in aqua arcenda, quod minus est, quaestio
est, locus uero in finibus regendis, quod maius est. Contrariae uero, si a minore argumentum ducatur, erit id quod
dubilatur in re maiori, ut si dubitetur an fines in ciuitate regantur, respondeamus minime, quoniam ne aqua quidem
arcetur. Ita id quod dubitatur, in re maiore consistit, illud uero unde argumentum sumitur, [1088B] in minori. Et in
comparatione parium similis ratio est: in uno enim eorum quae sunt paria, quaestio consistit, in altero locus intelligitur
argumenti, ueluti cum quaeritur an aedium usus biennio capiatur, id approbamus, quoniam fundorunm quoque. Cum
ergo paria sint fundus atque aedes, quaestio quidem de aedibus est, argumentum uero ducitura fundo.
Ac de ui quidem locorum, quoque a se non quaestiones et loci argumentorum separentur, haec dicta sint. Nunc
eorum ordinem breuissime commemorabo. Ex hoc itaque oritur omne iudicium, qui locus prior, qui sit posterior,
existimandus, si eos terminos consideremus qui proposita quaestione uersantur. Quaecumque enim his terminis
propinquiora sunt, haec rectissime priora numerantur. Posteriora uero quantum [1088C] a propositis longissime
quaeque rec esserint. Id autem tali ratione clarescet.
Primum namque, locorum est diuisa pluralitas in eos qui in ipso sunt de quo agitur, et in eos qui assumuntur
extrinsecus, in quo praepositos esse intelligimus eos locos qui in ipso sunt, his locis qui trahuntur extrinsecus. Hic uero
locus qui in ipso est, in primas quatuor distribuitur partes, quarum prima est definitio, qui locus a toto est nuncupatus.
Idcirco autem primus a toto locus ponitur, quoniam nihil est alicui tam proximum, quam propria definitio.
Consequitur enumeratio partium, quia post definitionem proximum locum partes tenere debent, quae totum id
cuius partes dicuntur esse, coniungunt. His apponitur nota, quae quasi conuerso modo definitio est. Nam sicut definitio
[1088D] explicat quod implicite nota designat, ita nota inuoluit et confuse indicat quod patefacit atque expedit definitio.
Nota uero tertia ideo est, quia definitio substantiam tenet; partium enumeratio ea dinumerat quae totum compositum
iungunt, nota uero nihil efficit sed tantum designat.
Post haec quae in ipsis terminis principaliter haerent, illa quae sunt affecta numerantur, quae iam non ipsis
insunt terminis sed eosdem uelut exterius posita consequuntur, atque idcirco solum in ipsis esse dicuntur, quoniam sine
his esse non possunt.
Quorum prima sunt coniugata. Nihil enim inter affecta sic proximum est, quam id quod et re et nomine
participat, nisi quod parua nominis inflexione seiungitur. Nam id quod iustum est, et iustitia participat, et inflexo
iustitiae nomine nuncupatur, [1089A] et in caeteris quidem coniugatis idem est.
Post haec annumeratum est genus. Genus uero est quod cuiuslibet uniuersaliter substantiam monstrat, et quod
multorum specie diuersorum, substantialis est similitudo. Quod a propositis terminis longius quam coniugata
seiungitur, quia tametsi substantiam monstrat, tamen ne inflexo quidem uocabulo cum termini nomine copulatur sed
longe lateque diuerso. Huic adiuncta est species (quam formam Tullius appellauit), quia nihil est tam proximum generi
quam species. Species uero est substantialis indiuiduorum similitudo, et quod sub genere ponitur.
Post hanc, similitudo est constituta. Etenim post illud idem quod in substantiis intelligitur illud idem recte
ponitur quod in qualitate esse perpenditur. [1089B] Paulatim uero res incipit a similitudine recedere, nec statim ad
contrarium uenit sed prius a differentia locum statuit. Nam remota similitudine nihil aliud occurrit prius, nisi
differentia.
Post hanc, a contrario locum ducit, id est a maxima differentia.
Rursus ad amica sibi affecta conuertitur. Sed non eo modo amica quo sunt similia, adiuncta enim proponit,
quae non sunt integrae similitudinis sed inter se iudicii, et ueluti cuius iam rerum sibi cohaerentium propinquitatis. Post
adiuncta uero antecedentia Tullius posuit. Post id enim quod aliquo modo iunctum est, aliquid nec esse est aut
antecedens aut consequens intelligatur. Prius itaque antecedens, post consequens collocatum est.
Post haec repugantia dixit, ut quodammodo duplex ordo contrarietatum ac [1089C] similitudinum nasceretur.
Prius enim proposuit a simili, a differentia, a contrario, atque hic uniuersus ordo est similium et contrariorum. Rursus
ab adiunctis, ab antecedentibus, a consequentibus, a repugnantibus. Hic rursus secundus ordo similium et contrariorum
esse deprehenditur. Sed primus ualde euidentior quam secundus; plus est enim simile esse quam adiunctum, plus est

