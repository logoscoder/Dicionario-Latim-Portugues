Non si nihil accusas damnas; Sed nihil accusas, Non damnas igitur.
Venit ergo hoc argumentum ex ea propositione connexa, quae ex duabus componitur negatiuis, ita: si nihil
accusas, non damnas; posteriori uero parti detracta negatio est, et insuper tota est propositio denegata hoc modo, non si
nihil accusas, damnas, et ex ea factum est argumentum, quod positum in interrogatione efficit enthymema, hoc modo:
quam nihil accusas, damnas, bene quam meritam esse autumas, male mereri.
Huius quoque [1144A] enthymematis talis est ratio </collectio>:
Non et bene meritam esse autumas, et male mereri; Atqui bene meritam esse autumas, Non male igitur mereri.
Quod enthymema ex ea propositione connexa perticitur, quae constat ex affirmatione et negatione, ita: si bene
meritam esse autumas, non male mereri. Cuius ex posteriore parte dempta negatione, totaque propositione denegata,
fiet propositio: non si bene meritam esse autumas, male mereri; quod in interrogationem deductum tacit enthymema:
bene quam meritam esse autumas, male mereri.
Item: "Id quod scis prodest, nihil id quod nescis, obest?" Hoc quoque enthymema tali nectitur syllogismo:
Non id quod scis prodest, et id quod nescis non obest; At id quod scis prodest, Obest igitur id quod nescis.
Hoc argumentum [1144B] ex ea propositione compositum est, quae duabus affirmationibus iuncta acceperit
mediam negationem et insuper denegata est. Quod interrogatum fit enthymema hoc modo: "Id quod scis prodest, nihil
id quod nescis obest?"
Omnium uero superius exemplorum ista sententia est. Nam quam quisquam nihil accusat, eam damnare recte
non potest; et eam quam bene meritam esse autumat, male mereri de ea turpe est; et si id quod scit quisque in causa
proderit, oberit, si est contrarium id quod nescit. Hunc uero locum communem esse oratoribus ac philosophis dicit sed
apud illos tertium modum, apud rhetores uero enthymema nuncupari.
Reliqui, inquit, modi plures sunt, nam cum tres superius enumerasset modo adiungens quatuor, plures [1144C]
dixit. Hi sunt in disiunctionibus constituti hoc modo:
Aut hoc aut illud; Hoc autem, Non igitur illud
qui est quartus modus a nobis quoque suprapositus ita:
Aut dies est aut nox est; Dies autem est, Non igitur nox est
et semper quod ait Cicero 'hoc' ad praecedens spectat; quod uero ait 'illud' ad consequens, siue inconnexis
propositionibus siue disiunctis.
Item:
Aut hoc aut illud Non autem hoc, Illud igitur.
Hic quoque quintus modus est, uelut in his exemplis:
Aut dies est aut nox est; Non autem dies, Nox igitur est.
Quarum conclusionum, necessitatem ex eo dicit euenire, quia quae in disiunctione posita, medium non
uidentur admittere, ut esse aliud praeter eorum alterum possit, atque ideo uno sublato alterum esse, unoque posito
alterum non esse concluditur. Quod [1144D] si sit medium, quod preter alterutrum esse possit, nec uera propositio, nec
rata est conclusio, uelut in his, aut album est, aut nigrum, id falsum est. Esse enim praeter ea rubrum potest. Sed si
ponamus esse album uel auferamus, non nec esse erit non esse uel esse nigrum, quia quod rubrum est, medium esse
potest.
Deinde, inquit Tullius, addunt coniunctionum negantiam, in disiunctiuis scilicet propositionibus, hoc modo:
Non et hoc et illud; Hoc autem, Non igitur illud.
Idem est:
Non et nox et dies est; Nox autem est, Non igitur dies est.
Hic igitur sextus modus esse praedictus est.
Septimus autem est ex eadem ueniens propositione, hoc modo:
Non et hoc et illud; Non autem hoc, Illud igitur
uelut si ita dicamus: [1145A]
Non et nox et dies est; Nox non autem est, Dies igitur est.
Quae propositiones nisi in disiunctis medioque carentibus rebus ratam conclusionem habere non poterunt. Age
enim ita dicamas, non et album, et nigrum, ponamusque non esse album, non consequitur ut sit nigrum, potest enim
esse quod medium est. Huiusmodi igitur per negationem coniunctionum (ut Tullius ait) propositio si ratas factura est
conclusiones in disiunctis rebus, medioque carentibus accommodetur, alias non erit rata conclusio.
Distat uero propositio tertii modi a propositione sexti et septimi, quod tertii modi propositio ex coniunctis
nascitur. Haec uero sexti et septimi ex disiunctis terminis existit, ut in superioribus patet exemplis.
Ex his igitur, inquit, modis conclusiones [1145B] innumerabiles nascuntur, unus enim quilibet eorum modus
infinitis conclusionibus aptari potest, ueluti primus ac secundus in omnibus quae sibi connexa sunt, quorum nullus est
numerus, si quis per. sequi uelit; itemque repugnantium infinitaest multitudo, in quibus tertius modus est utilis; item
plura disiuncta sunt in quibus quartus, et quintus, et sextus, et septimus pluriumum ualent. Atque in his, inquit, omnis
fere est dialectica sed ad topicos locos tres primi modi sunt necessarii, qui antecessionem, consecutionem et
repugnantiam tenent. Reliqui uero complendae disputationis magis gratia quam quod ad hanc institutionem necessarii
fuerint uidentur adiecti. [1145C]

