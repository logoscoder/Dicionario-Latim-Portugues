Qui modus a superioribus plurimum distat, quod in eo modo [1134B] qui sit ab antecedentibus, ponitur
antecedens, ut id quod sequitur astruatur. In modo uero qui sit a consequentibus, perimitur consequens, ut id quod
praecesserat, auferatur. In hoc uero neutrum est, nam neque antecedens ponitur, ut quod sequitur, confirmetur, nec
interimitur subsequens, ut id quod praecesserat, euertatur; sed ponitur antecedens, ut id quod sequitur, interimatur.
Hic autem propositionis modus partes inter se suas continet repugnantes, aduersum quippe est ac repugnat, si
dies est, non esse lucem. Sed idcirco rata positio est, quia consequentium repugnantia facta per mediam negationem alia
negatione destruitur, et ad uim affirmationis omnino reuocatur. Nam quia consequens esse intelligitur, ac uerum, si dies
est esse lucem, [1134C] repugnat ac falsum est, si dies est, non esse lucem, quae denegata rursus uera est ita, non si
dies est, lux non est, et si consimilis affirmationi, si dies est, lux est, quia facit affirmationem geminata negatio.
Similiter uero fiunt ex repugnantibus propositionis partibus argumenta, uel si duabus negationibus, uel si
negatione et affirmatione, uel si affirmatione et negatione iungatur. Quomodo uero fiant ex talibus connexis
repugnantes, superius dictum est. Fit uero ex ea propositione quae duabus iungitur negatiuis ex repugnantibus
argumentum hoc modo: sit propositio, si non est lux, dies non est; fiat repugnans ita, si non est lux, est dies; huic
iungamus negationem ut fiat uera ita:
Non si lux non est, dies est; Atqui lux non est, Dies igitur non est.
Item fit ex negatione [1134D] atque affirmatione propositio haec: si dies non est, nox est; huic additur ex
posteriore parte negatio, et fit ita: si dies non est, nox non est; fit repugnans, haec nihilominus abnuatur ut sit uera, non
si dies non est, nox non est, assumimusque, atqui dies non est concludimus, nox igitur est.
Item ex eadem propositione, quae ex negatiua affirmatiuaque coniungitur et dicit: si dies non est, nox est, si a
priori parte negatio subtrahatur, fiet repugnans, hoc modo: si dies est, nox est; huic apponatur negatio, ut uera esse
possit, hoc modo: non si dies est, nox est, assumamque, atqui dies est, concluditur, nox igitur non est.
At si sit ex affirmatione et negatione propositio coniuncta, uelut haec: [1135A] si uigilat non stertit, demitur
posteriori parti negatio, ut fiat ita: si uiglat stertit; sed haec repugnat. Tota rursus propositio denegatur, ut fiat uera hoc
modo: non si uigilat stertit; assumimus, at qui uigilat; concludamus necesse est, non stertit igitur.
Sed hae quatuor ex repugnantibus conclusiones in tertio modo consistere intelliguntur, quarum quidem Tullius
tres commemorauit, unamque praecepto docuit, eam quam propositio talis efficit, quae duabus iungitur affirmatiuis;
duas uero exemplo, scilicet eam quae ex tali propositione nascitur, quae duae copulant negationes, et eam quae ex
propositione tali connexa procreatur, quae ex affirmatione negationeque consistit. Reliquam uero praeteriit, quod
illarum similitudine etiam haec in tertium conclusionis modum uidebatur [1135B] incidere.
Quartus modus in disiunctione consistit, hoc modo:
Aut dies est, aut nox est; Sed dies est, Nox igitur non est.
Huius haec ratio est, quia disiunctiua enuntiatione proposita, prior pars eius assumitur affirmando, ut
subsequens auferatur; ex ea enim propositione quae dicit, aut dies est, aut nox est, assumimus, atqui dies est, scilicet
affirmantes esse diem, quam assumptionis affirmationem consequitur non esse noctem.
Quintus modus est, cum in eadem disiunctiua propositione, id quod primum est, negando assumitur, ut id quod
est posterius inferatur, hoc modo aut dies est, aut nox est, atqui dies non est, per negationem scilicet facta est
assumptio, consequitur esse noctem.
Sextus uero [1135C] modus ac septimus ex quarti et quinti modi disiunctiua propositione deducuntur, una
negatione uidelicet adiuncta, et disiunctiua propositione detracta, additaque coniunctiua his propositionibus quae
superius in disiunctione sunt positae, hoc modo: non et dies est et nox est. Dudum igitur in disiunctiua ita fuit, ut aut
dies est, aut nox est. Ex hac igitur propositione sublata, aut coniunctione, quae erat disiunctiua adlecimus, et quae
copulatiua est, praeposuimusque negationem. Itaque fecimus ex partibus disiunctiuae propositionis copulatis, addita
negatione, propositionem sexti atque septimi modi, quae est, non et dies est et nox est, in qua is assumatur esse diem,
noctem non esse consequitur ita, atqui dies est, non est igitur nox. Septimus [1135D] uero modus est, cum prima pars
prorositionis negando assumitur, ut posterior subsequatur, hoc modo:
Non et dies est et nox est; Atqui dies non est, Nox igitur est.
Atque hic modus propositionum in solis his inueniri potest, quorum alterum esse nec esse est, ut diem uel
noctem, aegritudinem uel salutem, et quidquid medium non habet.
Quo autem modo omnium syllogismorum conditionalium ueritas sese habeat, his diligentissime expliculmus
libris quos de hypotheticis conscripsimus syllogismis. Nunc uero, non quod de his perfectior consideratio inueniri
potest apposuimus sed id quod ad explanandum M. Tullii sententiam poterat accommodari.
Ut igitur cuncta quae diximus breuiter colligantur, primus modus est quoties in connexa propositione primum
ut in [1136A] propositione locatur, assumitur, ut consequatur secundum, hoc modo:
Si dies est, lux est, Atqui dies est, Lux igitur est.
Secundus modus est quoties in connexa propositione secundum econtrario assumitur quam in propositione
collocatum est, ut id quod primum est auferatur, hoc modo:
Si dies est, lux est; Atqui non est lux, Non est igitur dies.
Tertius modus estcum connexa propositionis partes ex affirmationibus iunctae, negatione diuiduntur, totique
propositioni negatio rursus adiungitur, assumiturque, quod prius est, sicut in propositione est enuntiatum, ut econtrario
concludatur secundum quod in propositione prolatum est, hoc modo:

