Si mulier quae defuncta est in manum conuenit, in manum uero conuenientis mulieris bona uiri fiunt dotis
nomine, haec quoque bona de quibus agitur, uiri sunt.
Argumentum ex eo quod in ipso est, de quo agitur, continetur. Agitur enim de bonis eius quae in manum
conuenerit, scilicet ab effectis, id est a causae effectis. Effectum namque est, in manum conuentione omniaquae
mulieris sunt uiri fieri sed a causa quanquam hic quoque non ab effectis dotis nomine, tactum argumentum esse
monstretur.
Ostensum est enim fieri uiri dotis nomine, quidquid mulieris fuerit, ex eo quod mulier in manum conuenerit.
Sed haec causa est ut quae mulieris erant, uiri fiant dotis [1080A] nomine. Sed dicat quis, ex eo quod ea quae mulieris
fuerant, uiri fiunt dotis nomine, id est approbare quod defunctae bona ad uirum debeant pertinere. Sed quae mulieris
sunt, ea uiri fieri dotis nomine, et bona ad uirum pertinere, uel idem est, uel neutrum alteri causa est; uel si quis dicat
eam esse causam, ut bona mulieris uiro debeant cedere, quod per in manus conuentionem uiri facta sunt, dotis nomine,
a causa rursus, ac non ab effectis factum esse argumentum putabit, id est a dote; ab effectis uero non oportet aliud nisi
causam probari.
Esset uero ex effectis argumentum, ut ex eo causa probaretur hoc modo: Si quaestio esset an mulier in manum
uiri conuenisset, et indubitatum haberetur, omnia quae fuissent mulieris, uiri facta dotis nomine, diceretur [1080B] ita:
Si omnia quae fuere mulieris, uiri facta sunt dotis nomine, mulier in manum uiri conuenit; sed omnia quae fuere
mulieris, uiri facta sunt dotis nomine, mulier igitur in manum uiri conuenit. Maxima propositio:
Causas ab effectis suis non separari.
[4.23] ...EX COMPARATIONE AUTEM OMNIA VALENT QUAE SUNT HUIUSMODI: QUOD IN RE
MAIORE VALET VALEAT IN [RE] MINORE, UT SI IN URBE FINES NON REGUNTUR, NEC AQUA IN URBE
ARCEATUR. ITEM CONTRA: QUOD IN MINORE VALET, VALEAT IN MAIORE. LICET IDEM EXEMPLUM
CONUERTERE. ITEM: QUOD IN RE PARI VALET, VALEAT IN HAC QUAE PAR EST; UT: QUONIAM USUS
AUCTORITAS FUNDI BIENNIUM EST, SIT ETIAM AEDIUM. AT IN LEGE AEDES NON APPELLANTUR ET
SUNT CAETERARUM RERUM OMNIUM QUARUM ANNUUS EST USUS. VALEAT AEQUITAS, QUAE
PARIBUS IN CAUSIS PARIA IURA DESIDERAT. [1080C]
A comparatione locus qui dicitur, tripartito scinditur; aut enim a comparatione maiorum, aut a comparatione
minorum, aut a comparatione parium nascitur. A comparatione igitur maiorum est, quoties maiore minoribus
comparantur, hoc modo, ut quod in re maiore ualet, ualeat in minore.
Sit enim quaestio an in urbe aquam liceat arceri. In hac igitur subiectus est terminus, in urbe aqua, praedicatus
uero, ius arcendi.
Regi fines dicuntur quoties unusquisque ager propriis finibus terminatur. Arcet uero aquam qui eam per sua
spatia meare non patitur.
Faciamus igitur argumentum sic. Quoniam plus est regi fines, minus uero arceri aquam, si in ciuitate fines non
reguntur, quod maius est, ne id quidem quod minus est, fiet, ut aqua in ciuitate arceatur.
[1080D] Hic igitur sumptum est argumentum ab eo quod in ipso haeret de quo quaeritur. Quaeritur uero de
arcendae aquae iure, ab atlecto scilicet, id est a maiori, quod refertur ad id quod minus est.
Notandum uero quod Tullius maximam propositionem argumentationi inclusit hoc modo:
Quod in re maiori ualet, ualeat in minori
et deinceps ea nixus, argumentationem expediuit, ut mani testius appareat id quod in primo uolumine
commemoratum est, has maximas propositiones; aliquoties quidem argumentationibus includi, ut in praesenti
monstratur exemplo, alias uero uires argumentationibus dare, ut in superioribus exemplis locorum.
Quod si idem conuertamus exemplum, dicemus:
Quod in re minori ualet, [1081A] ualeat etiam in maiori. At in urbe aqua arcetur, regantur igitur fines.
Hic tamen quaestio permutatur hoc modo: Quaeritur enim an in urbe fines oporteat regi. Sed a minore sumitur
argumentum, id est ab arcenda aqua, ut sit hic quoque argumentum ab eo quod in ipso est, id est ab eo quod est in
regendis finibus, ab affecto scilicet, id est a minori. Id enim quod minus est affectum est, illud namque respicit ad id
quod comparatur. Hic quoque maxima propositio a Tullio posita est, eaque est:
Quod enim in re minori ualet, ualet etiam in maiori.
A paribus uero fit similiter comparatio. Nec esse est enim ut ualeat aequitas, quae paribus in rebus paria iura
desiderat.
Plurimarum igitur rerum usucapio annua est, ut si quis eis anno continuo fuerit usus, eas firma iuris [1081B]
auctoritate possideat, uelut rem mobilem. Fundi uero usucapio, biennii temporis spatio continetur, de aedibus in lege
nihil ascriptum est. Quaeritur ergo, usus aedium unone anno, an biennio capiatur. Faciemus a paribus argumentationem,
et quoniam immobilium aequa possessio est, aedes uero immobiles sunt, ut biennio fundus usucapiatur, ita etiam
oportet aedes usucapere biennio possidentem. Aequitas enim paribus in rebus paria iura desiderat.
Quae etiam maxima propositio a Tullio clarissime posita est sed exemplum restrictius positum est, nec
promptissime ad intelligendum.
Ita namque ait: UT QUONIAM USUS AUCTORITAS FUNDI PER BIENNIUM EST, SIT ETIAM
AEDIUM. Hic igitur aedium usus auctoritatem biennio fieri sentit sed adiungit: AT IN LEGE AEDES NON
APPELLANTUR, [1081C] ET SUNT CAETERARUM OMNIUM QUARUM ANNUUS EST USUS. Hic rursus aedes

