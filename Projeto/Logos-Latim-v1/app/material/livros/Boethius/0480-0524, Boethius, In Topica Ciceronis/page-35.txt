Item formae definitionem talem dedit. Forma est notio cuius differentia [1106C] ad caput generis, quasi
fontem, referri potest, et recte. Nam si formae a genere deducuntur, species necesse est referantur ad genus. Si igitur
principium quoddam et fons formae genus est, nec esse est ut intellectus formae ad primordium suum, id est notionem
generis, reuertatur. Intellectus enim hominis refertur ad animal, itemque equi et caeterorum.
Notionem uero appellat quod Graeci *ennoian* dicunt, huius haec est definitio: Notio est insita et ante
percepta cuiusque formae cognitio enodationis indigens. Haec uero definitio hinc tracta est quod Plato ideas quasdam
esse ponebat, id est species incorporeas substantiasque constantes, et per se ab aliis naturae ratione separatas, ut hoc
ipsum homo quibus participantes caeterae res homines uel animalia fierent. [1106D] At uero Aristoteles nullas putat
extra esse substantias sed intellectam similitudinen. plurimorum inter se differentium substantialem genus putat esse,
uel speciem. Nam cum homo atque equus differant rationabilitate atque irrationabilitate, horum intellecta similitudo
efficit genus. Nam similitudo equi et hominis substantialis in ea est, quod uterque substant; a est, uterque animatus,
uterque sensibilis, quae iuncta efficiunt animal, est animal namque substantia animata sensibilis. Igitur hominis atque
equi similitudo est animal, quod est genus. Rursus cum Plato atque Cicero numero accidentibusque distarent, horum
similitudo, quae est humanitas intellecta atque animo formata, species est. Ergo communitas [1107A] quaedam et
plurimorum inter se differentium similitudo notio est, cuius notionis aliud genus est, aliud forma.
Sed quoniam similium intelligentia est omnis notio, in rebus uero similibus necessaria est differentiarum
discretio, idcirco indiget adhuc notio quadam enodatione ac diuisione, uelut ipse intellectus animalis sibi ipse non
sufficit. Nam mox animus ad aliquod animal, id est uel hominem uel equum, deducitur inquirendum, et hominis notio
uel ad Tullium, uel ad Platonem, uel ad quemlibet singularium personarum refertur. Quae cum ita sint, quoties genus
diuiditur in formas, nullam praetermitti oportebit. Est enim uitium uel maximum, si qua diuidentem forma praeterrat,
ueluti si quis ius diuidere uelit, in legem, morem atque aequitatem nec esse est partiatur. Nam et lex, et [1107B] mos, et
aequitas, et singula, et in commune, iuris uocabulo subiecta sunt. Culpat uero illorum inscitiam qui idem species uel
formas putant esse quod partes, conturbarique eos inscitia dicit, quod res a se plurimum differentes imperite atque
improuide distinguere ac segregare non curant.
Sed quoniam de definitione loquebatur, addit aliam speciem definitionis, quam nos superius enumerauimus,
quae per translationem non proprietatis ueritatisque sed splendoris [1108A] atque ornatus ratione perficitur, quod
poetarum atque oratorum esse autumat, quibus luculenta oratio curae est. Huius definitionis exemplum a iure ciuili
Tullius petit, atque se non aliter ab exemplis notioribus Trebatio recessurum quam si necessitae cogat. Per
translationem uero definitio est, ueluti cum Aquilius, littus definire uolens, dicebat littus esse quo fluctus eluderet. Hoc
eludere ab iis translatum est qui agitatione aliqua, causa lusus, mouentur. Itemque adolescentia est flos aetatis, id ab
arboribus ductum est, quarum fructus flores praecedunt. Et senectus, uitae occasus, id a die ductum est, qui desinit esse
cum sol occiderit: quae translationes a proprietate discedunt, et quadum similitudine subiecta signant. Est enim
translatio quoties [1108B] habentis rei nomen, propter alterius rei similitudinem, a re simili nomen imponitur, ut motus
habet proprium nomen, item lusus suo uocabulo nuncupatur. Sed qui dicit, qua fluctus eluderet, a similitudine
agitationis ad fluctuum motum uocabulum transfert.
Ac de definitionibus quidem disputationem terminans, ad partitiones transitum facit. Sed nunc tertio uolumini
satis est reliqua in posterum differamus.
LIBER QUARTUS
[1107C] Explicare non possum, mi Patrici, quantas saepe in difficillimi operis cursu uires afferat amicitiae
contemplatio, cum et iis studiosius componamus, quos reposito penitus amore diligimus, et placare cupientibus multa
sese rerum copia subministret. Huc accedit quod ut quaeque in mentem uenerint iniudicata atque etiam incastigata
promuntur, quandoquidem apud cari pectoris secretum nihil est periculi proferre quod sentias. Est igitur mihi, cum
tuam beneuolentiam specto, pronum omne atque, ut ita dicam, uoluptarium, quod in tuae praescriptum iucunditatis
impenditur. Sed cum memet ipse perpendo, uereor ne imparato muneri par esse non possim, et deficientis culpa in
adhortantis cedat iniuriam. Quo fit ut tibi etiam atque etiam prouidendum [1107D] sit, ne, tuis ipse moribus emendatus,
nostri alicuius erroris sarcinam feras. Nosti oblatrantis morsus inuidiae, nosti quam facillime in difficillimis causis liuor
iudicium ferat. Quaeso igitur extremam nostro operi manum communis negotii studiosus imponas, abundantia reseces,
hiantia suppleas, errata reprehendas, sis postremo nostri laboris tuaeque adhortationis assertor, cum praesertim me
securum peractum reddat officium, te amici pudor dignus possit conuenire, si displicet. Sed haec alias, nunc operis
suscepti tramitem persequamur.
Quoniam locorum in ipsis de quibus quaeritur terminis inhaerentium, alii sunt a toto, alii a partibus, alii a nota,
alii ex affectis, de eo quidem loco qui a toto est, et in definitione est constitutus, sufficienter disseruit [1108C] superiore
tractatu. Nunc uero de partium enumeratione dicere instituit, rectam ordinis uiam scilicet insistens, ut non solum
exemplo qualis esset partium enumeratio perdoceret, uerum ratione quoque ostenderet quomodo partium enumeratione
in argumentationibus esset utendum.
[8.33] PARTITIONE TUM SIC UTENDUM EST, NULLAM UT PARTEM RELINQUAS; UT, SI PARTIRI
VELIS TUTELAS, INSCIENTER FACIAS, SI ULLAM PRAETERMITTAS.
AT SI STIPULATIONUM AUT IUDICIORUM FORMULAS PARTIARE, NON EST VITIOSUM IN RE
INFINITA PRAETERMITTERE ALIQUID. QUOD IDEM IN DIUISIONE VITIOSUM EST. FORMARUM ENIM

