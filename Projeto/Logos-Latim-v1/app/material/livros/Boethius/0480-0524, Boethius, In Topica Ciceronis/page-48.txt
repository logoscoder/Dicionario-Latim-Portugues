indigebunt. Omnis uero syllogismus enuntiatione proposita habet alicuius partis assumptionem ut quod est in
quaestione concludat, hoc modo: Si dies est, lux est. Ut igitur lucem esse demonstrem, assumam unam partem
propositionis superius constitutae, dicamque sed dies est, ac tunc demum id quod est in quaestione concludam, lux est
igitur, Ergo cum ad syllogismi conclusionem, [1132C] et tota enuntiatione in proponendo, et in assumendo parte
enuntiationis utamur, nec esse est ut ea quibus utimur nil habeant dubitabile, siquidem ex his ea quae sunt ambigua
capient fidem.
Quod si propositio aliquoties quidem per se nota est atque perspicua, uliquoties uero probationis indigens
inuenitur, assumptio quoque aliquoties per se uera esse notabitur aliquoties approbationis indiget adiumentis. Quo fit ut
si et propositio et assumptio demonstrandae sint, quinquepartitus (ut Cicero etiam in Rhetoricis auctor est) syllogismus
fiat, constans ex propositione eiusque probatione, assumptione, eiusdemque probatione, et conclusione. Quod si neutra
sit approbanda. tripartitus sit, ex propositione scilicet, assumptione et conclusione. Quod si altera [1132D] earum
demonstranda sit, fit quadripartitus, ex propositione scilicet, et assumptione, atque unius earum approbatione et
conclusione. Conclusionis uero ipsius probatio praecedente propositione atque assumptione perfcitur.
Quae cum ita sint, cumque omnis propositio hypotheticam connexionem disiunctionemque diuidatur, in
connexis propositionibus aliud dicimus praecedens, aliud consequens. Idem autem consequens et connexum uocamus,
uelut in hac propositione, si dies est, lux est. Dies est praecedit, annectitur lux est. In disiunctis autem non est eadem
ratio, quia cum ea quae proponuntur simul esse non possint, nullo modo dicuntur esse connexa. Praecedens autem et
subsequens inde iudicatur, quia [1133A] quod primum ponitur, iure antecedens uocatur, quod posterius, iure
subsequens dicitur.
Ex his igitur propositionibus, quae connexae sunt, fit primus et secundus hypotheticorum syllogismorum
modus. Addita uero negatione propositioni connexae et ex duabus affirmationibus copulatae, atque insuper denegata,
tertius accedit modus. Ex disiunctis autem propositionibus diuerso modo assumptionibus tactis, quartus et quintus.
Utrisque uero per negationem compositis, sextus et septimus. Atque hae septem sunt hypotheticae conclusiones,
quarum M. Tullius in Topicis meminit, quarum omnium deinceps ordo atque exempla subdenda sunt.
Primus igitur modus est, cum in connexa propositione assumpto eo quod praecedit, uolumus monstrare quod
sequitur, itaque esse oportere, [1133B] ut est in connexione prolatum. In quo si id quod connexum est ac sequitur,
assumpserimus, nullus omnino fit syllogismus. Huius exemplum tale est:
Si dies est, lucet;
si igitur lucere monstremus, assumamus, nec esse est diem esse, hoc modo, atqui dies est; consequitur ergo ex
necessitate, lucere. Quod si lucere assumamus, itaque dicamus, atqui lucet, non nec esse est diem esse, atque ideo nulla
necessitas euenit conclusionis; ubi uero nulla necessitas est, ne syllogismus quidem intelligi potest. Est igitur primus
modus in hanc formam:
Si dies est lucet; Dies autem est, Lucet igitur.
Inueniuntur tamen in quibus aequo modo ualet assumptio, siue praecedens, siue subsequens assumatur, ut in
homine atque risibili.
Si enim homo est, risibile [1133C] est; Atqui homo est, Risibile igitur est.
Atqui risibile est, Homo igitur est.
Sed in his haec causa est, quia homo atque risibile aequi sunt termini, atque idcirco uno posito alterum
comitari nec esse est. Sed quia hoc in omnibus non est, idcirco dicimus non esse uniuersale, ut assumpto posteriore,
quod praecedebat probetur.
Secundus uero modus est quoties assumpto posteriore atque consequenti quod antecesserat aufertur, hoc modo,
si dies est, lucet; hic si assumamus non lucere, contrario modo atque in propositione prolatum est; assumamus dicentes,
atqui non lucet, in eo igitur sequitur non esse diem; quod si diem negemus, id est quod antecedit in assumptione
contrario modo atque positum est in propositione proferamus, non tollitur quod [1133D] est connexum, ut si dicamus,
atqui non est dies, non mox sequitur, non lucere, potest enim non esse dies; et tamen lucere. Est igitur secundi modi
forma huiusmodi:
Si dies est, lucet; Atqui non lucet, Non est igitur dies.
Primus igitur modus assumit quod praecessit, ut approbet quod connexam est; non potest uero assumere quod
connexum est, ut approbet quod praecessit. Secundus autem assumit econtrario quod sequitur, ut quod praecessite
uertat; non potest autem econtrario assumere quod praecessit, ut id quod connexum est auferatur.
Tertius modus est, cum inter partes connexae atque ex duabus affirmationibus copulatae propositionis negatio
interponitur, eaque ipsa negatio denegatur, quae propositio [1134A] *hyperapophatike* Graeco sermone appellatur, ut
in hac ipsa quam superius proposuimus, si dies est, lux est; si inter huius propositionis partes negatio interueniat, fiet
hoc modo, si dies est, lux non est; hanc si ulterius denegemus, erit ita, non si dies est, lux non est: cuius propositionis
ista sententia est, quia si dies est, fieri non potest ut lux non sit. Quae propositio superabnegatiua appellatur, talesque
sunt omnes in quibus negatio proponitur negationi, ut non est dies, et rursus, Necuon Ausonit Troia gens missa coloni.
In hac igitur si priorem partem, id est diem esse, in assumptione ponamus, consequitur etiam lucem esse hoc
modo:
Non si dies est, lux non est; Atqui dies est, Lux igitur est.

