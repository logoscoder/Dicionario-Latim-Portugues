fortuna et ars atque usus saepe non recta exercitatione deprauantur. Nam quidquid horum fuerit a uirtute seiunctum,
dignitatem uerae laudis anmittit.
Et de uirtute quidem distulit dicere. Posteriorem uero partem, id est in tempore positae auctoritatis diuisit et
euidentissimis patefecit exemplis. Nam et ingeniis fides adest, atque ex ea praesto est auctoritas plurima. Eos quippe
sapientius loqui homines credunt, quorum ingenium ad expedienda quts proposuerint, sufficit. Opibus quoque
praepollentes, dignos fide iudicant, fortuna quoque et dignitate praeclaris, maiestatem auctoritatis impertiunt, non recte
fortasse; sed et iudicium in negotiis, et existimatio uitae, opinione hominum maxime continetur, quae [1169B] quia
mutari uix potest, ad eam cuncta diriget, eaque sibi tractanda regendaque proponet orator. Ars etiam atque usus
plurimum ualent. In utrisque enim fidem notitia facit.
Necessitas quoque, quasi id quod latebat, extorquens, auctoritate subnixa est, quae tum ab animo, tum a
corporibus uenit: a corporibus, cum igni, ferro ac uerberibus uerum quod latet aperitur; ab animo, cum mens quadam
perturbationis uel ignoranti; e necessitate confunditur. Tunc enim quid dici, quid taceri debeat, minime distinguens,
uerum quod occultum erat, prodit atque effundit in lucem. Nam iracundia saepe, et quaelibet animi perturbatio, quod
occultandum foret, haud continet, quae idcirco habet auctoritatem ad fidem, quia simpliciter prodita sunt, nec ulla
calliditatis arte prolata. Quin etiam [1169C] ignorantia puerorum, uinolentia, somnus quaedam saepe produxit in
medium, in quibus si iudicium fuisset ullum, prolata non essent. Saepe etiam homines praeter ullam animi
perturbationem imprudentes propria confessione obligati sunt, dum cuncta simpliciter effundunt, quae sibi nocitura non
existimant, ut Staterio euenisse proposuit, qui interposito pariete testibus audientibus ea confessus est, ignorane se ab
insidiantibus audiri, quibus uulgatis in iudiciumque prolatis, capitali sententia condemnatus est. Atque haec quidem
ignorantia in necessitate constituta est; nam qui nescit id quod ignorat, ne si uelit quidem poterit euitare; quae autem
necessitas extorquet, ipso quodammodo uidetur ueritas dicere, atque ideo eis ueluti auctoritate subuixis fides adhibetur.
Concursio etiam [1169D] rerum fortuitarum facit fidem, quae cum aliquoties falsa designet, tamen ita est
uehemens, ut se ab ea ueritas explicare uix possit. Quale est quod de Palamede narratur. Phryx exstinctus, qui quasi a
Priamo missus uideretur, repertae Priami litterae Phrygia manus imitata, quae concurrentia fidem lucerent proditionis.
Hinc dicit Cicero: TALIS ETIAM FORTUITARUM RERUM CONCURSIO EST... CAETERA DESUNT

1.
2.
3.

This Text fits in with PL 64.
Cicero's Text fits in with Tulli Ciceronis Rhetorica tom. II, edited by A.S. Wilkins (OCT 1903), replacing the
Text given in PL 64.
Text paragraphed following the translation in Stump [1988].

