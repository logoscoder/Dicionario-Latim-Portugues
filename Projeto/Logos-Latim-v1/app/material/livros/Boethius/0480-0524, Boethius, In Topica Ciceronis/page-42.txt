esse non poterit; sed relatiua a se nequeunt separari, neque enim potest esse filius sine patre, nec seruus, si dominus non
sit. Amplius, contraria ad se et priuatoria non referuntur. Nemo enim dicit album nigri, uel nigrum albi, uel caecitatem
uisus, uel uisum caecitatis. Quae uero in [1120C] relatione sunt posita in ipsa relationis praedicatione consistunt, ut
duplum dimidii, dominus serui, et caetera ad hunc modum.
Tam uero contraria quam etiam relationes differunt a contradictionibus, quoniam contradictiones quidem
semper in oratione consistunt, et in altera earum parte ueritas, in altera falsitas inuenitur, contraria uero priuatoria et
relationes in simplicibus partibus orationis inuenitur et in his neque ueritas neque falsitas inest. Nam cum dico album,
nigrum, caecitas, uisus, dominus, seruus, simplices orationis partes sunt, neque uerum, neque mendacium continentes;
in simplicibus enim partibus orationis ueritas uel falsitas nulla est: cum autem dico dies est, dies non est, utraeque
propositiones, una in affirmatione, altera in negatione posita, orationes [1120D] sunt.
Sed M. Tullius non tam propriis nominibus quam notioribus utitur; ait enim contrariorum alia esse quae
aduersa uocantur, alia quae priuantia, alia quae in comparatione sunt, alia quae aientia et negantia nuncupantur. Sed
quae contraria nominat, opposita uerius dicerentur; quae aduersa dicit, contrariorum melius susciperent nomen; quae in
collatione nominat, ea relatiua uel ad aliquid certius uocarentur: sed utatur nominibus ut uolet, dum res ipeae certa
proprietatis suae ratione signentur; nos uero in caeteris quos edidimus libris eo nuncupauimus modo, quo superius in
Aristotelis dictum est diuisione. Secundum M. Tullium igitur contrariorum [1121A] alia sunt aduersa, ut sapientia,
stultitia; alia priuantia, ut dignitas et indignitas; alia quae cum aliquo conferuntur, ut duplum, simplum; alia quae
appellantur negantia, e contrario aientibus constituta, ut si hoc est, illud non est.
Aduersa igitur sunt quae, sub uno genere posita, plurimum differunt, ut album, nigrum, quae a se plurimum
distant sub uno genere posito, id est sub colore. Item celeritati tarditas aduersa est, positis utrisque sub motu, neque
enim celeritati debilitus opponenda est, quia debilitati firma ualetudo contraria est, quod in diuisione omisit Cicero sed
docuit exemplo; illa quoque dicuntur aduersa, quae, in diuersis generibus sita, plurimum a se discrepare intelliguntur, ut
sapientiae stultitia. Illa enim sub genere boni est, [1121B] haec uero sub mali, quamquam huiusmodi exemplum
priuationem potius spectare uideatur; nam stultitia priuatio est sapientiae, nec quidquam est aliud stultitia nisi sapientiae
et rationis absentia; sed quae sint quae priuantia Cicero appellat, posterius demonstrabo. Ex his aduersis hoc modo
sumitur argumentum. Si stultitiam fugimus, sapientiam sequamur; si bonitatem appetimus, malitiam fugiamus,
quanquam malitia quoque, secundum eumdem modum qui superius dictus est, priuationibus possit adiungi.
Priuantia uero secundum Ciceronem sunt, quae Graece *steretika*
appellantur, quae habent eam partem orationis praepositam, quae cum fuerit adiecta, semper fere aliquid demit
ut ea <in> praepositio; haec enim syllaba cui fuerit apposita, demit [1121C] fere aliquid ex ea ui quam esset res
quaelibet habitura, si in syllabam praepositam non haberet, ut humanitati inhumanitas: in namque praeposita id de quo
dicitur humanitate priuauit, ut dignitas, indignitas; et Tullius quidem ea tantum priuantia esse confirmat, in
quibuscumque syllaba ista praeponitur: priuantium quippe natura secundum Tullium huius syllabae commemoratione
finitur; a Peripateticis uero accepimus priuationes cum simplicibus nominibus, tum priuatoriis syllabis efferri, cum
simplicibus norninibus, ut caecitas, cum priuantibus uero syllabis, ut indignitas, inhumanitas. Quocirca, secundum M.
Tullium, caecitas non erit priuatio uisus sed ei aduersum, atque idcirco forsitan stultitiam inter aduersa numerauit,
quoniam non habet in syllabam [1121D] ex qua priuationes arbitrantur existere.
Ex quibus eodem modo, ut in superius positis aduersis, argumenta ducuntur: Inhumanitalem auersemur, si
humanitas consectanda est.
Illa uero contraria, ut ait Tullius, quae cum aliquo conferuntur, talia sunt, ut duplum simpli. Id tantumdem est
tanquam si diceret duplum dimidii simplum enim dupli dimidium est, et pater filii; eaque sunt semper reciprocantia,
aliquoties quidem septimo casu, aliquoties uero genitiuo, nam filius patris est filius et pater filii, haec secundum
genitiuum conuersio est, et duplum simplo duplum est, haec secundum septimum casum; sunt etiam quae accusatiuo, ut
pauca ad multa, et magnum ad paruum.
Item negantia sunt quae in affirmationibus [1122A] et negationibus posita sunt, ut si hoc est, illud non est,
ueluti si dies est, nox non est, atque hanc oppositionem Cicero ualde dicit esse contrariam.
Ex quibus omnibus secundum superius dictum modum argumentorum facultas est, nam ex relatiuis contrariis
ita sumimus argumentum si pater est, fieri non potest quin ei filius sit. Ex negantibus autem quae *apophatika* (ut ait)
Graeci uocant, ita:
Si sol supra terram fuit, nox esse non potuit
haec enim affirmatio illam perimit negationem; cur uero haec negantia esse constituerit mirandum est. Nam
quae negantia sunt aientibus opponuntur, et simul esse non possunt, ut diem esse ac diem non esse, hoc uero
consequens est cum ita dicatur, si hoc est, illud non est, ut si dies est, nox non est. [1122B] Atque affirmationem
negationemque Tullius ualde dicit esse contrariam sed in hac consequentia nequeunt csse contraria: nam quod est
consequens, contrarium non est.
[11.50] AB ADIUNCTIS AUTEM POSUI EQUIDEM EXEMPLUM PAULO ANTE, MULTA ADIUNGI,
QUAE SUSCIPIENDA ESSENT SI STATUISSEMUS EX EDICTO SECUNDUM EAS TABULAS
POSSESSIONEM DARI, QUAS IS INSTITUISSET CUI TESTAMENTI FACTIO NULLA ESSET. SED LOCUS
HIC MAGIS AD CONIECTURALES CAUSAS, QUAE VERSANTUR IN IUDICIIS, VALET, CUM QUAERITUR
QUID AUT SIT AUT EUENERIT AUT FUTURUM SIT AUT QUID OMNINO FIERI POSSIT.

