partitus. Qui uero rem diuidit, dissipat potius quam conficit totum sed restare adhuc ambiguitas potest, nam definitio
quoque inuolutam nominis significationem explicat, per quamdam substantialium partium enumerationem. Enumeratio
uero partium quaedam ipsarum a se partium dissipatio est.
Sed aliud est eiusdem rei partes enumerare, aliud definitionis. Nam rei partes ea re cuius partes sunt semper
minores sunt, ut caput, uel thorax, uel caetera membra toto homine; partes uero definitionis [1062B] tota re qua
definitur, si substantiales sunt, probantur esse maiores, ut animal homine maius est. Itemque rationale, mortale,
eumdem hominem, uelut maiora continent, et sunt singulae partes definitionis eiusdem quae est animal, rationale,
mortale. Partitio igitur sumit partes rei quam partitur minores semper. Quae uero sumit definitio, uniuersalia sunt per se
totaque et continentia definiri, quamuis posita in definitione partes fiant, ut in his quae superius exempla proposui facile
intelligi potest. Unde manifestum est locum a toto, qui definitionis est, et locum a partium enumeratione, esse diuersos.
[2.10] ...TUM NOTATIO, CUM EX VERBI VI ARGUMENTUM ALIQUOD ELICITUR HOC MODO:
CUM LEX ASSIDUO VINDICEM ASSIDUUM ESSE IUBEAT, LOCUPLETEM IUBET LOCUPLETI; IS EST
ENIM ASSIDUUS, UT AIT L. AELIUS, APPELLATUS AB AERE DANDO.
Tertius eorum qui in ipso sunt locus a notatione est constitutus.
Notatio uero est quaedam nominis interpretatio. Nomen uero semper in ipso est. Ut enim definitio id quod in
nomine inuolutum est declarat, expedit atque diffundit, ita etiam nomen id quod a definitione dicitur euolute, inuolute
confuseque designat. Quad si definitio in ipso est, nomen quoque in ipso esse de quo agitur, non potest dubitari. Ex
notatione autem locus uocatus est, quia nomen omnem rem notat atque significat.
Vindex est igitur qui alterius causam suscipit uindicandam, ueluti quos nunc procuratores uocamus. LEX igitur
Aeliasanctia ASSIDUO, VINDICEM ASSIDUUM ESSE iubet. [1062D] Quaeritur utrum cum LEX Aeliasanctia
VINDICEM uelit ESSE ASSIDUO ASSIDUUM, LOCUPLETEM uelit LOCUPLETI. Hic igitur subiectus quidem
terminus est, lex Aeliasanctia uindicem uolens assiduo assiduum, praedicatus uero locupletem locupleti, ipsos igitur
terminos non potero ad fidem quaestionis adducere. De ipsis enim de quibus ambigitur, nulla effici fides potest. Quaero
igitur quid in ipsorum altero sit, ac uideo unum eorum terminum esse, legem Aeliamsanctiam, quae assiduum assiduo
uindicem esse decernat, id est subiectum, huius orationis interpretor partem, quae est assiduus. Quid enim est assiduus
aliud nisi assem dans? assem uero dare nisi locuples non potest, assiduus igitur locuples est. Cum igitur lex
Aeliasanctia assiduo uindicem assiduum esse constituat, locupletem [1063A] iubet locupleti, assiduus quippe est
locuples, a dando aere nominatus.
Argumentum igitur hoc tractum est ex eo loco qui est in ipso, id est a nominis interpretatione, nomen enim in
ipso illo est cuius nomen est, cuius interpretatio notatio nuncupatur. Sed ab huius interpretatione factum est
argumentum. Igitur hoc argumentum ex eo loco est, qui est in ipso, id est a nomine, et eorum qui in ipso sunt, a
notatione, id est a nominis interpretatione. Maxima propositio est, interpretationem nomina idem ualere quod nomen.
Sed paulo confusius a Cicerone dicta argumentatio maximum praestat errorem. Ita enim dici oportuit, assiduus
est qui assemdat, qui uero assem dat, locuples est, assiduus igitur locuples est. Lex autem Aeliasanctia assiduum
assiduo esse uindicem iubet, [1063B] locupletem igitur locupleti uindicem esse praescripsit. Quod si ita dictum esset,
apertior argumentatio fuisset. Nunc uero ita dixit: CUM LEX Aeliasanctia ASSIDUO VINDICEM ASSIDUUM ESSE
IUBEAT, LOCUPLETEM IUBET [1064A] LOCUPLETI et caetera. Subiunxit, ut ostenderetur locuples esse
assiduum; hoc autem tantumdem ualet, quod ait, legem Aeliamsanctiam assiduo assiduum uindicem cum iuberet esse,
locupletem locupleti esse praecepisse, tanquam si diceret, qui assiduus est, locuples est. Nisi enim is qui assiduus est
locuples sit, non consequitur ut cum lex Aeliasanctia assiduum assiduo uindicem esse iusserit, locupletem iusserit
locupleti, et argumenti conclusionem priorem posuit subiecit uero probationem. Conclusio namque est, cum lex
Aeliasanctia assiduum assiduo uindicem uelit esse, locupletem iubet locupleti, atque hanc praemisit; probatio uero est
rationis assiduum esse locupletem ab aere dando nominatum, et hanc intulit conclusionem.
Restat is locus eorum qui in ipso [1064B] sunt, qui ducitur ab affectis. Cuius expositionem, quoniam uaria est
multiplex quod diuisio, differamus, ac primi uoluminis terminum, hucusque sistamus.
LIBER SECUNDUS
[1063B] In tam difficillimi operis cursu non sum nescius, mi Patrici, quin labor hic noster quem te adhortante
suscepimus, dum iudicio multitudinis imperitae aut eleuatur, aut premitur, facile uariis reprehensionibus mordeatur.
Nam et illi quibus hoc totum disserendi displicet genus, uelut superuacaneum studium, [1063C] familiari prauis
mentibus cauillatione despiciunt, et qui maximum huius scientiae fructum putant, sua caeteros segnitie mentientes,
tanto nos operam pares esse non existimant, quorum quidem priores si non inuidia laboris alieni aestimationem
premunt, sed reprehensioni iudicioque consentiunt, nullo modo ferendos esse puto. Multo quoque in me libentius
detorserim prauae opinionis inuidiam, ac nostris eos diffidere uiribus facillime patiar, potius quam tantae disciplinae
calcare rationem. Sed proh diuinam atque humanam fidem, quae est haec hominum prauitas, quae tantae est
imprudentia caecitatis, ut pene sua sese ipsi confessione condemnent! Nullus est enim qui sese uideri nolit peritissimum
disserendi, quin etiam obiectare ipsi aliquid, et resoluere obiecta conantur, etsi facile id factu esset, cuncti ad scientiam
[1063D] logicae disciplinae uelut ad communia quaedam sapientiae lucra concurrerent. Iam uero quid absurdius fingi
potest, quam quod probabilibus, ut ipsi existimant, argumentis inutile studium dialecticae nituntur astruere? Quid enim
conuenit disserendi artem disserendo peruertere, ut cuius opinionem affectes, eiusdem despicias ueritatem? Sed ut

