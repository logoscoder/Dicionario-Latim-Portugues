demonstratio ad reperiendum argumentum data, ut si locum respexeris, noueris ubi conditur, unde duci debeat
argumentum.
Sed reliqua ad Trebatium expeditissime dicta sunt, blanditurque ei etiam breuia posse sufficere acuminis
praerogatiua, praesertim cum sit iuris occupatione districtus, et tempus legendi plura non habeat. Sed quoniam, ut
inquit, auidissimum studii AD HAS doctrinarum EPULAS recepit, non uult degustatum sed satiatum relinquere, ut non
desit aliquid sed de pleno etiam relinquatur, factaque esta conuiuando translatio iucundissima.
Declaratis igitur locis omnibus, eorumque [1084B] exemplis diligenter expositis, pauca quaedam de locorum
ui atque ordine disputabo, quibus plenissima disputatione expeditis, ad ea quae restant explananda transgrediar. Sed id
tertio iam uolumine faciendum est, quoniam secundus liber habet proprium modum.
LIBER TERTIUS
[1083B] Antequam latiorem M. Tullii diuisionem de enumeratis superius locis aggrediar, pauca, ut sum
pollicitus, de ui atque ordine locorum mihi uidentur esse tractanda, ut eorum natura diligentius cognita, facilior se
argumentorum copia subministret.
Primum [1083C] igitur quoniam loci omnes diuisi sunt in eos qui in ipso haerent de quo quaeritur, et in eos qui
extrinsecus assumerentur, uidendum est qui nam sint hi loci qui in ipso haerent de quo quaeritur, et quid ab ipsis rebus
differunt in quibus haerere dicuntur, atque illud quidem planissime expeditum est, ipsos dici terminos illos qui in
quaestione uersantur, horum esse alterum praedicatum, alterum uero subiectum, superior expeditio patefecit.
Ab eo igitur termino de quo agitur, quid differt locus a toto?
Quandoquidem idem est ipsum esse quod totum, neque enim est aliud esse quemlibet terminum in quaestione
propositum, quam totum esse terminum eumdem qui in quaestione est constitutus; de paribus quoque idem dicimus.
Nam si omnes partes efficiunt [1083D] id cuius partes sunt, terminumque in quaestione propositum suae partes
efficiunt, non est dubium quin partes quoque omnes conuenientes idem esse quod ipsum est, in quaestione propositum
rectissime intelligantur. Notatio uero, eodem modo illud ipsum est quod in quaestione proponitur. Rem enim
unamquamque omne uocabulum designat in quaestione ac denotat. Fit igitur ut totum, partes ac nota, idem quod est
ipsum de quo quaeritur esse uideantur. In tanta igitur similitudine rerum danda est differentia. Neque enim, ut dictum
est, si locus haeret in eo ipso de quo quaeritur, atque ab ipso de quo quaeritur capi non potest, argumentum fieri potest,
tu locus idem esse possit quod ipsum est de quo quaeritur.
Sed haec differentia ipsum est quod confuse ac singulariter [1084B] intelligitur, ut homo, in eo inest totum
suum, quod est definitio ipsius; igitur totum, ab eo quod ipsum est, intelligentia separatur, quod illud quidem
singulariter intelligitur, hoc uero sub generis ac differentiarum enumeratione monstratur. Diuidit enim definitio
[1084C]
atque dispertit, totumque patefacit quod in re ipsa singulariter intelligebatur; de partibus quoque eadem ratio
est. Si enim ad membrorum multitudinem, uel specierum omnium enumerationem, singularis termini referas
intellectum, statim ipsius ac partium differentias comprehendas. Nota etiam ab eo cuius nota est facile distat, quia illud
uox et significatio est, illud res significationi supposita, eorum uero quae affecta sunt non sunt dubiae differentiae ab
his quorum affecta esse monstrantur. Quis enim idem dicat esse coniugatum, quod est id cui coniugatum est? Quis idem
dicat esse iuste, quod iustitia? Quis genus idem quod forma? quis contraria? quis similia?
Quandoquidem neque contrarium, sibi ipsi contrarium esse potest, nec simile, sibi ipsi simile; nec [1084D]
genus, sibimetipsi genus; et de cateris eadem ratio est.
Nunc illud dicendum est, propter quod ista praemisimus; quandocumque enim ab illis tribus locis qui primi
propositi sunt, argumenta sumuntur, id est a toto, a paribus, a nota, fit ut ipse quidem terminus ad cuius fidem quaeritur
argumentum, intra quamlibet earum rerum contineatur, quae cum ad argumentum ductae fuerint, loci esse monstrantur.
Velut cum fit argumentum a toto, ipse quidem terminus cui fides affertur, intra totum comprehenditur; totum uero
ipsum quod est definitio, res est siquidem orationem, rem uocari placet. At si ex ea sumitur argumentum, fit locus
itaque ipsum quidem de quo agitur, intra totum clauditur, a quo toto cum fit argumentum, fit ipsum totum, locus; quod
totum, quoniam [1085A] claudit terminum qui in quaestione uersatur eidem termino uidetur inhaerere. Quo fit, ut locus
quoque qui a toto est, eidem inhaereat termino, de quo in quaestione dubitatur.
Partium quoque enumeratio eumdem terminum claudit, quem partium collectione coniungit. Ipsaque partium
enumeratio res quaedam est, ei oratio rebus annumeranda est. Sed si ab ea ducitur argumentum, fit locus. Sed quoniam
partium multitudo in eodem termino est, quem conuentus partium iungit, nec esse est eum quoque locum qui est a
coniunctione partium ipsi illi termino de quo quaeritur inhaerere.
Nota etiam rem designat, et significatione aliquo modo comprehendit, a qua si ducitur argumentum, fit locus,
et [1085B] quoniam nomen omne si uidetur ad esse, cuius intelligentiam signat, locus quoque qui est a notatione, in
ipso haeret de quo uersatur intentio.
At in affectis quae in tredecim partes diuisa sunt, non idem est. Nam quoniam respicientia quodammodo
terminum sunt, et quasi extrinsecus constituta, non uidentur eodem modo coniuncta esse cum termino quo coniuncti
sunt hi loci, qui a toto, a partium enumeratione, a nota esse praedicti sunt; sed tamen id quod affectum est, ad aliquid
dicitur. Id uero aliquid iunctum est illi semper quod ad eius ducitur relationem, ac sine eo esse nunquam potest, quia
cum ipso nascitur, et quodammodo altero dicto intelligitur alterum. Nam si id de quo quaeritur, eiusque affecta

