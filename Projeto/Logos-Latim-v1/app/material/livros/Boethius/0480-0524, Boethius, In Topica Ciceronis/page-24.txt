perpendas, ea quae perhibentur affecta, extra id de quo ambigitur, posita esse consideres, nihil [1085C] enim eorum
quae sunt ad aliquid, ex se ipso esse potest sed est semper ex altero: ut enim in praedicamentis ostenditur, omnia quae
ad aliquid dicuntur, opposita sunt, non tamen ita disiuncta sunt ut omnino sint distributa sed quoniam relatiua
praedicatione iunguntur, nec esse est aliquo modo in ipso sint ad quod uidentur affecta. Omne quippe affectum, ex eo
ad quod affectum est suscipit formam, et sine eo esse non potest, et dicto altero, alterius se statim subiicit intellectus, ut
cum dixero dimidium, duplum intelligitur, et cum patrem nominauero, filius ad intelligentiam uenit. Et omnia
quaecumque ad aliquid sunt, ex sese pendent, nec a se inuicem deseruntur. Igitur omne affectum, et ad ipsum respicit
ad quod refertur, et in ipso est. Ad ipsum quidem respicit, [1085D] quoniam ad affectum suum uelut ad aliquid relatiue
more praedicationis refertur; in ipso uero est, quod ea est affectorum natura ut alterum existat ab altero, seque ipsa
possideant, quandoquidem et id quod uffectum uocatur, eius est termini ad quem consideratur affectum, et terminus in
quaestione propositus affe. cto suo intelligitur esse connexus.
Quae cum ita sint, cum argumentum sumitur a coniugatis, quoniam id quod coniugatum est, affectum est ad id
quod ei ex altera parte est coniugatum, id quidem de qua quaeritur in altrinsecus posito coniugato haeret. Is uero locus
unde argumentum trahitur, ab altero ducitur coniugato, ueluti si compascuus ager est, ius est compascere. Igitur
compascere atque compascuum coniugata sunt; [1086A] sed quaerebatur an ius esset compascere, tractum uero est
argumentum a compascuo; itaque terminus quidem de quo fuit quaestio, in altero coniugato positus deprehenditur, id
est in compascendo; locus uero unde argumentum tractum est, in altero est, id est in compascuo.
Item quoties a genere ducitur argumentum, id de quo quaeritur in forma, haerere nec esse est, ut cum
ostenditur legata esse numerata pecunia, quoniam fuerit argentum omne legatum. Quaeritur enim de numerata pecunia,
quae est species argenti, et argumentum tractum est ab argento, id est a genere. Itaque ipsum de quo quaerebatur, in
forma fuit, id est in specie. Argumentum uero tractum est ab affecto, id est a genere. Quod si a forma generis
argumentum fiat, conuerso modo est, id quidem [1086B] quod quaeritur in genere esse monstratur, ipsum uero unde
sumptum est argumentum, in forma esse perpenditur. Nam cum quaeratur an legatum sit uxori argentum, ostenditur
non esse legatum, quia non fuerit uxori tantum: legatum sed matrifamilias uxori. Uxor uero genus est matrifamilias
uxoris. Quaeritur igitur de uxore, id est de genere. Argumentum factum est a matrefamilias, in est a forma.
Quoties uero a similitudine trahitur argumentum, quoniam id quod simile est, non sibi sed alteri simile esse
perpenditur, res siquidem de quo quaeritur, in uno eorum quae sunt similia, posita est; at uero locus, in altero est, uelut
cum quaeritur an haeres restituere uitium ruinamue cogatur aedium in usumfructam relictarum. In hoc igitur quaestio
est, locus uero a simililudine, [1086C] quia non oportet haeredem aedes restituere, sicut nec mancipium, si id aliqua
ratione depereat. Cum igitur similis sit aedium ususfructus atque mancipii, quod quaeritur, in aedium usufructu positum
est, locus uero, in usufructu mancipii.
In differentia quoque idem est: eorum namque quae differunt in altero positum est id quod quaeritur, in altero
uero illud a quo id quod est ambiguum comprobatur, ut cum quaeritur an id quoque argentum quod in nominibus
debeatur legatum sit. Hic igitur illud est quod dubitatur.
In eo uero quod ab hoc differt, locus est a quo ostenditur minime legatum esse argentum quod in nominibus
debeatur, quia multum differt in arca ne sit positum, an in nominibus scriptam.
A contrario quoque idem est, ut in eo quod quaeritur an ususfructus [1086D] penus legatus sit. In usufructu
igitur quaestio est sed probatur minime esse legatus, quia non potest esse usus earum rerum quae utendo pereunt sed
potius abusus; in abusu igitur locus est, scilicet in altero contrariorum, cum fuerit in usu quaestio.
Ab adiunctis etiam locus in eodem modo ab eo quod quaeritur segregatus est, ut in uno adiuncto quaestio, in
altero uero sit locus. Nam cum quaeratur an secundum mulieris tabulas nunquam capite diminutae possessio detur, in
hoc quaestio est an detur, at in eius adiuncto, locus. Ostenditur enim minime dari debere possessionem, quia sit
proximum ut secundum puerorum quoque atque seruorum tabulas bonorum possessio concedatur.
Ab antecedentibus [1087A] uero ita est locus, ut quaestio sit in consequentibus. Nam cum quaeritur an aliquid
dotis nomine pro liberis manere oporteat sumitur argumentum nullomodo manere oportere ex antecedentibus, quod uiri
culpa factum est diuortium; locus itaque in antecedenti, quaestio uero in consequenti. Consecutum est uiri culpa factum
esse diuortium, nihil apud patrem pro liberis permanere, cum uiri culpa praecesserit.
A consequentibus uero si sit argumentum, res quae dubia est in antecedentibus esse deprehenditur, uelut cum
quaeritur an diuortio tacto, cum eo nupta esset mulier qui cum connubii ius non esset, dotis nomine aliquid pro liberis
manere oporteat. Fit argumentum sic: Si quid ex dote pro liberis manere oporteret, quia patrem liberi sequerentur, cum
eo nupta esset [1087B] mulier, qui cum connubii ius esset, hic antecedens est, si quid de dote pro liberis manere
oporteret, et in eo quaestio an aliquid manere oporteat. Consequens uero, cum eo mulier nupta, qui cum connubii ius
esset, a quo sumitur argumentum, id est a consequenti. Nam cum manifestum sit, non cum eo nupta esse cum quo
connubii ius erat, ostenditur quod miuime patrem liberi sequantur, atque idcirco nihil pro liberis manere oportere. Hic
igitur res quidem quae dubitatur in antecedenti est, in eo scilicet an ex dote pro liberis manere aliquid oporteat,
argumentum uero in eo loco qui est in consequentibus, id est in muliere quae nupta est cum eo cum quo nulla erant iura
connubii.
A repugnantibus etiam quoties argumenta sumuntur, res quidem dubia in altero repugnanti, [1087C] in aduerso
uero locus est argumenti, ut cum quaeritur an possit inuita mulier reddere legatum, quod recte testamento semel accepit.
Locus a repugnanti, minime posse inuitam reddere quod recte accepit. Quaestio igitur est in eo quod intelligitur inuitam

