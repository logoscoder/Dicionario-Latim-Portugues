singulos liberos sexta pars dotis a marito retinetur, [1076A] usque ad mediam partem dumtaxat dotis. Quare quoniam
quod ex dote conquiritur liberorum est, qui liberi in patris potestate sunt, id apud uirum nec esse est permanere.
Facto igitur diuortio, contenditur an dotis pars pro liberis apud uirum debeat permanere. Hic subiectum quidem
est, factum diuortium a muliere nuntiatum; praedicatum uero, apud uirum sextae partis dotis post diuortium permansio.
Quaestio an post diuortium factum, muliere nuntium remittente, sextam dotis partem apud uirum manere oporteat.
Quaero igitur, si ab antecedentibus argumentum faciendum est, quid antecedat, quid consequatur. At si uiri
culpa factum est diuortium, uideo, mulierem dotis parte non posse multari, etiam si prima repudii nuntium misit. Quod
enim antecessit, [1076B] ut uiri culpa fieret diuortium, id non permittit ut dotis pars mulieri pereat, quamuis prima
repudii nuntium mittat. Non enim quia prius libellum repudii nuntiauit dotis parte multanda est sed absoluendi potius
damno, quod non sua factum est, sed uiri culpa diuortium. Igitur antecedens est uiri culpa factum diuortium,
consequeus uero dotis partem non retineri. Nam si hoc est, illud est.
Argumentationem uero faciam hoc modo: Si uiri culpa factum est diuortium, etiamsi mulier repudii nuntium
misit, nullo modo tamen dotis parte multabitur. Sed uiri culpa diuortium factum est. Non igitur iure mulier dotis parte
multabitur. Quod si non multabitur dotis parte, nihil in uiri domo liberorum causa, dotis nomine relinquetur sed non
multabitur dotis [1076C] parte; nihil igitur apud uirum dotis relinquetur pro liberis. Utriusque uero conclusio syllogismi
haec est: Si igitur uiri culpa factum est diuortium, pro liberis manere nihil oportet. Argumentum, ab eo quod in ipso est
de quo agitur: uersatur quippe intentio de dotis parte, eiusque apud uirum, post diuortium quod prima nuntiauerit,
retentione; hoc uero antecessit, uiri culpa, quod quia praecedens est, affectum est, omne enim quid praecedit, ad id
quod sequitur uec esse est ut referatur.
Maxima propositio est:
Ubi est antecedens, ibi erit et consequens
at in hac quaestione est antecedens, id est uiri culpa factum diuortium; ibi igitur consequeus erit, sextas non
retineri. Cur autem ita superius argumeutum conclusionibus intexuerim, cum de his [1076D]
M. Tullio latius exsequente, tractauero, euidentius apparebit.
[4.20] A CONSEQUENTIBUS: SI MULIER, CUM FUISSET NUPTA CUM EO QUICUM CONUBIUM
NON ESSET, NUNTIUM REMISIT; QUONIAM QUI NATI SUNT PATREM NON SEQUUNTUR, PRO LIBERIS
MANERE NIHIL OPORTET.
Consequentia sunt quae cum fuerint antecedentia posita, consequuntur, ueluti si dicamus:
Si homo est, animal est
animal est consequens. Sed in proposito exemplo non satis apparet a consequentibus argumentum sed ab
antecedentibus potius, quod paulo post liquebit.
Filii non iure suscepti in patrum non erant potestate sed matres potius sequebantur. Non autem omnibus erat
connubium cum Romanis, [1077A] nec erant nuptiae iure contractas, quas aut non inter ciuem romanum ciuem que
romanam inibantur, aut cui princeps populusue ciuitatem uel connubium non permisisset, eo scilicet modo ut in potest
atem parentum liberi redigereutur. Illud quoque uidendum, quod ex impari matrimonio suscepti, non patrem sed
matrem sequuntur.
Ergo quasdam Romana uel cum Latino, uel cum peregrino, uel cum seruo, cum quo connubii ius non erat,
nuptias fecit, dotem contulit, factoque inter eos diuortio, contenditur an nuptae mulieris cum eo cum quo connubii ius
non erat, apud uirum dotis pars post diuortium debeat permanere. Hic subiectum quidem est, nupta mulier cum quo
connubium non erat, praedicatum uero dotis partis apud uirum post diuortium retentionis iure [1077B] permansio.
Sumitur ergo a consequentibus argumentum hoc modo. Nam quia nuptias fecit cum eo cum quo connubii ius nullum
est, id consequitur ut liberi patrem non sequantur. Si autem liberi patrem non sequuntur, ne in patris quidem sunt
potestate, at si in patris potestate non sunt, matrique applicantur, apud uirum dotis pars non poterit permanere. Hic
igitur antecedens est, cum quo connubii ius non erat, nuptiae; consequens uero, nihil pro liberis dotis nomine manere
oportere. Concludatur argumentatio: Quoniam, non permisso connubio, liberi qui procreantur patrem non sequuntur, ne
dotis quidem pars apud patrem pro liberis manere debet, quandoquidem non patrem filii sed matrem sequuntur.
Probatum est igitur pro liberis manere nihil [1077C] oportere, ex hoc quod cum eo mulier nuptias fecit cum
quo connubii ius non erat; hoc uero erat antecedens. Non ergo a consequenti sed ab antecedenti potius factum
deprehenditur argumentum. Quod si per quod nihil dotis nomine manere oporteret, probaretur eam nuptias cum eo
fecisse qui cum connubii ius non esset, recte a consequentibus argumentum factum esse diceretur. Fieret uero a
consequentibus argumentum, si ita poneretur: si quid ex dote pro liberis manere oporteret, probatur, quia patrem liberis
equuntur, cum eo nupta esse mulier, cum quo connuhii ius erat.
Assumo quod est consequens: Sed mulier cum eo nupta non est cum quo connubii ius erat. Concludo
antecedens: Nihil igitur dotis pro liberis manere oportebit quia patrem [1077D] liberi non sequuntur. Argumentum, ab
eo quod in ipso est de quo quaeritur. Quaeritur enim de his nuptiis, quarum nullum fuerit iure connubium. Ex affectis:
omne enim consequens ad id quod praecedit refertur. Maxima propositio est:
Ubi consequens non est, ibi ne antecedens quidem esse potest.
Ac de his erit alius uberius disserendi locus.
[4.21] A REPUGNANTIBUS: SI PATERFAMILIAS UXORI ANCILLARUM USUM FRUCTUM
LEGAVIT A FILIO NEQUE A SECUNDO HAEREDE LEGAVIT, MORTUO FILIO MULIER USUM FRUCTUM

