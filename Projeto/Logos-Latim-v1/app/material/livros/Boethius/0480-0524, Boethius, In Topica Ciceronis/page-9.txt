naturali sede condentes. Idem de his locis qui extrinsecus assumuntur dicendum est, ipsi namque positi sunt exterius et
quodammodo a propositionum terminis ablegati, et res quaedam sunt sed intra se argumentorum copiam claudunt.
Atque, ut breui sententia colligam, [1056A] ipsum de quo agitur nihil est aliud nisi quilibet in quaestione
terminus collocatus. Hi argumenta esse non possunt, neque ab his trahi aliquod argumentum. Quo fit ut termini ipsi qui
in quaestione sunt positi, nec argumenta, nec loci sint sed tantum res. Rursus ea quae in his haerent de quibus agitur,
ipsa quidem res esse manifestum est sed claudunt in se argumentorum copiam, ut cum ex his sumi aliquod oporteat
argumentum, locorum uice fungantur. Itaque si quis per se ea speculetur, res sunt; si quis ab his aliquod argumentum
quaerat educere, loci fiunt. Et haec communiter quidem de principalibus ac maximis locis dicta sint. Hi uero sunt qui in
ipsis de quibus agitur haerent, uel qui assumuntur extrinsecus.
Ut igitur faciat plenam locorum diuisionem, [1056B] quos simpliciter ac maximos posuit locos, eosdem uelut
in quasdam species resecat, dicens: IN IPSO TUM EX TOTO, TUM EX PARTIBUS EIUS, TUM EX NOTA, TUM
EX HIS REBUS QUAE QUODAMMODO AFFECTA SUNT AD ID DE QUO QUAERITUR. Et locorum quin in
ipso sunt de quae agitur constituti quatuor partium facta diuisiones. Hi quippe qui in ipso de quo agitur haerent, uel ex
toto eo de quo agitur termino, uel ex partium eius enumeratione, uel ex nota, uel ex affectis intelliguntur existere. Id ita
esse breui ratione firmabitur. Nec esse est enim quemlibet eorum terminorum qui in quaestione sunt collocati, et
definitiones habere proprias, et partes, et nomina, et ad res alias quadam relatione coniungi ac referri. Ergo locus qui
dicitur ex toto, id est, quoties argumentum ex [1056C] alicuius definitione termini qui est in quaestione tractatur, siue
subiecti, siue praedicati. Ex partium enumeratione, quoties ab eius termini partibus, qui in quaestione positus est,
ducitur argumentum. A nota, quoties ab eiusdem termini uocabulo nascitur argumentum. Ab affectis uero, quoties ab
his quae ad propositum terminum relatione aliqua reducuntur argumentatio proficiscitur Quorum similitudines omnium
posterius explicabo, quando ea quae snper his rebus declarandis Cicero posuit exempla tractauero.
Nunc illud est considerandum, ait enim Tullius ex his locis, in quibus argumenta inclusa sunt, alios in eo ipso
de quo agitur haerere, alios extrinsecus assumi, quod ita dictum uidetur, tanquam diuersi sint loci qui in his de quibus
agitur haerent, et ipsum [1056D] illud de quo agitur. Nihil enim in se ipso haerere potest, ac per hoc quod in aliquo
haeret ab eo in quo haeret diuersum est. Quod si loci sunt aliqui qui in his haereant de quibus agitur, non est dubium
quis hi loci ab his de quibus agitur sint diuersi. Rursus cum dicit IN IPSO TUM EX TOTO, TUM EX PARTIBUS
EIUS, tanquam non de diuersis loquatur, ita ait, in ipso locos esse tum ex toto, tum ex partibus, tum ex nota, quasi uero
aliud sit ipsum quam totum, aut aliud ipsum quam omnes undique eius partes. Unaquaeque enim res idem est quod
totum. Idem namque est Roma quod tota ciuitas. Rursus idem est unaquaeque res quod eius singulae parles in unum
reductae; uelut idem est homo quod caput, thorax, uenter, ac pedes, [1057A] caeteraeque in unum partes coniunctae
atque copulatae. Quomodo igitur tanquam de diuersis primum locutus est, cum locos haerere in his terminis de quibus
agitur dixit, post autem uelut de eisdem loquitur, cum in ipso locos, tum ex toto, tum ex partibus esse proponat? Nihil
enim differt dicere IN IPSO TUM EX TOTO, TUM EX PARTIBUS quam si ita dixisset "in ipso tum ex ipso".
Nam si idem est ipsum quod totum ac partes, idem est dicere in ipso haerere locum, ex toto, aut ex partibus,
quod in ipso haerere locum, qui est ex ipso, quod ne intelligi quidem pctegt, quemadmodum in ipso haerere possit,
quod ipsum est, cum nihil sibi haereat, ut superius expediui.
Sed, quemadmodum paulo ante exposui, unaquaeque res cum et definitionem habeat et partes, si [1057B]
pernoscamus quae sit definitionis uis et quae partium, cunctus ambiguitatis nodus absoluitur. Est enim definitio coactae
in se atque complicatae rei explicatio, uelut cum dicimus hominem esse animal rationale, mortale.
Nam id quod breuiter nomen, atque anguste designabat, id explicauit ac prolulit, et per substantiales
quodammodo partes definitio patefecit.
Alium igitur nec esse est esse intellectum rei, quae complicata est, in eo quod sibimet coacta atque in unum
redacta est, alium eiusdem rei explicatae atque dissertae, in eo quod expedita atque diffusa est: nam et si idem rei
definitio quod nomen significat, illud tamen ipsum quod nomen anguste confuseque designat, apertius definitio disserit
ac patefacit. Recte igitur aliud quiddam est ipsum, aliud eius definitio, [1057C] etiam si unum idemque est utrisque
subiectum. Ut enim dictum est, ipsum singulum est, definitio ipsius singuli per partes distributio atque enumeratio.
(Partes autem nunc substantiales dico, non quae magnitudinem iungunt sed quae proprietatem rationemque
substantiae.)
Sed quod in definitione dictum est secundum eas partes quae substantiam iungunt, id in partibus intelligendum
est quae magnitudinem copulant, uelut domus quae fundamento, parietibus tectoque coniungitur. Nam eum ea nihil sit
aliud nisi quod partibus copulatur, ipsa tamen una quaedam est, atque coniuncta, partitio uero eius per quaedam
membra distributio est, atque ideo licet unum sit, quod ipsum est totum, et quot sunt partes undique confluentes,
[1057D] non tamen eumdem nec esse est habere intellectum, cum ipsum integrum consideratur, ut cum in partes ipsas
quibus iunctum est distribuitur.
Ex nota uero locus apertissime ab eo termino diuersus est, qui in quaestione constitutus est. Quis enim dicat id
esse cuiuslibet rei uocabulum quod ipsa res est, quam designat?
Ea uero quae ad id de quo agitur affecta sunt, et si extra posita uidentur, terminum tamen in quaestione
propositum uelut e regione respiciunt, quae in multas secari nec esse est partes. Omnis enim res, id quod est, unum est,
multa uero sibimet retinet adiuncta, quae hoc ab his quae omnino extrinsecus sunt differre intelliguntur, quod ea quae
affecta sunt, in relatione sunt posita, ut post et ipsarum propositio, et exemplorum ratio [1058A] monstrabit. Ea uero

