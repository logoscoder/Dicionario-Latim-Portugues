Non si dies est, lux non est; Atqui dies est, Lux igitur est.
Hic ergo posito quod praecedebat, id est esse diem, euersum [1136B] est quod sequebatur, id est, non esse
lucem; negatione quippe affirmatio omnis euertit, uel cum connexae propositionis ex negationibus iunctae, secundae
parti negatio detrahitur, totaque propositio denegatur, positaque priore propositionis parte, interimitur quod
subsequebatur, hoc modo: non si lux non est, dies est, atqui lux non est, dies igitur non est; uel si connexae
propositionis ex negatione atque affirmatione compositae, secundae parti negatio iungatur, eaque insuper denegetur,
ponaturque quod prius est, ut id quod sequitur auferatur, hoc modo: non si dies non est, nox non est atqui dies non est,
nox igitur est; uel si in eadem propositione, quae ex negatione atque affirmatione copulata [1136C] est, priori parti
negatio subtrabatur, eaque insuper denegetur, ponaturque quod primum est, ut id quod sequitur auferatur, hoc modo:
non si dies est, nox est, atqui dies est, nox igitur non est; uel si connexae propositionis ex affirmatione et negatione
copulatae, posteriori parti denegatio dematur, totaque insuper denegetur, positoque priore, id quod sequitur interimatur,
hoc modo: non si uigilat sterlit, atqui uigilat, non stertit igitur.
Atque haec omnia in tertio modo esse intelliguntur, atque ex repugnantibus fiunt, et semper id quod antecedit,
ponitur, ut id quod sequitur, auferatur. Nam non sicut non propositione conditionali quia negata repugnantia partium fit
uera, prior pars ponitur, siue affirmatiue, siue negatiue, ita eam reddit assumptio. Sed ut prior pars fuerit assumpta,
reliqua contraria enuntiatione concluditur.
[1136D] Nam si assumptio fuerit affi rinatiua, erit negatiua conclusio. Si assumptio negatiua, erit conclusio
affirmatiua.
Quartus modus est cum in disiunctiua propositione primum ponitur, ut auferatur secundum hoc modo:
Aut dies est, aut nox est; Atqui dies est, Nox igitur non est.
Quintus modus est quoties in disiunctiua propositione auferatur quod prius est, ut ponatur secundum, hoc
modo:
Aut dies est, aut nox est; Non est autem dies, Nox igitur est.
Sextus modus cum his rebus quae in disiunctionem uenire possunt, id est contrariis uel repugnantibus
medictate carentibus, negatio praeponitur, et copulatiuae coniunctiones adiunguntur, poniturque quod primum est, ut id
quod est subsequens auferatur, hoc [1137A] modo:
Non et dies est et nox est; Dies autem est, Nox igitur non est.
Septimus modus est cum in eadem propositione aufertur id quod praecedit, ut ponatur id quod consequitur, hoc
modo:
Non et dies est et nox est; Atqui dies non est, Nox igitur est.
His igitur ita praedictis ad Ciceronis uerba ueniamus.
[13.53] CUM TRIPERTITO IGITUR DISTRIBUATUR LOCUS HIC, IN CONSECUTIONEM
ANTECESSIONEM REPUGNANTIAM, REPERIENDI ARGUMENTI LOCUS SIMPLEX EST, TRACTANDI
TRIPLEX. NAM QUID INTEREST, CUM HOC SUMPSERIS, PECUNIAM NUMERATAM MULIERI DEBERI
CUI SIT ARGENTUM OMNE LEGATUM, UTRUM HOC MODO CONCLUDAS ARGUMENTUM: SI PECUNIA
SIGNATA ARGENTUM EST, LEGATA EST MULIERI. EST AUTEM PECUNIA SIGNATA ARGENTUM.
LEGATA IGITUR EST; AN ILLO MODO: SI NUMERATA PECUNIA NON EST LEGATA, NON EST
NUMERATA PECUNIA [1137B] ARGENTUM. EST AUTEM NUMERATA PECUNIA ARGENTUM; LEGATA
IGITUR EST. AN ILLO MODO: NON ET LEGATUM ARGENTUM EST ET NON EST LEGATA NUMERATA
PECUNIA. LEGATUM AUTEM ARGENTUM EST; LEGATA IGITUR NUMERATA PECUNIA EST?
Eum locum qui ex antecedentibus, consequentibus et repugnantibus esset, unum recte uideri, eumque in
conditione esse positum, sed trina partiione distribui, superius explicatum est; idque M. Tullius euidentius notat dicens,
intellectum quidem eius considerationemque in conditione positam unam esse sed per argumentationis tractationem
tripartito diuidi. Cuius rei per primum ac secundum et tertium hypotheticorum syllogismorum modum, sicut paulo
superius diximus, exempla subiecit. Quae quoniam implicatiora uidentur quam ut primo statim auditu [1137C]
comprehendantur, uisum paulisper est apertioribus exemplis animum lectoris imbuere, ut in facilioribus primum
exercitata intelligentia, sine magno negotio, qua sunt difficiliora perpendat.
Ab antecedentibus igitur argumentatio fit, quoties enuntiata propositionis conditione sumitur id quod antecedit,
ut id quod sequitur inferatur, hoc modo: sit enim dubium an Tullius animal sit, concedaturque eumdem Ciceronem esse
hominem, et sit rata propositio haec: Tullius si homo est, animal est; homo antecedit, animal sequitur; si igitur ex
antecedenti uelim facere argumentationem, assumam id quod praecedit, hoc modo: sed homo est Cicero, consequitur
animal esse Ciceronem; et est hic primus quem supra [1137D] diximus modus.
Rursus a consequenti argumentatio fit quoties in conditione proposita id quod consequitur tollit assumptio, ut
id quod praecesserat interimatur, hoc modo: si homo est Cicero, animal est. Antecedit homo, sequitur animal. Si igitur
ex consequenli facere argumentum uelim, dicam, atqui non est animal, sequitur ne esse hominem quidem, sed id
perspicue falsum est, esse enim hominem constat falsum est igitur animal non esse. Tullius igitur animal est; et hic
dictorum superius secundus est modus.
Quod si a repugnantibus fiat, in tertio scilicet modo digestarum superius conclusionum, faciemus ita: non si
homo est Tullius, animal non est, repugnat enim esse hominem et animal non esse; hic si assumamus esse hominem,

