QUAM IMBRI COLLECTAM VIDEREMUS, VENIRET MUCIUS, QUI, QUIA CONIUGATA VERBA ESSENT
PLUVIA ET PLUENDO, DICERET OMNEM AQUAM OPORTERE ARCERI QUAE PLUENDO CREVISSET.
Cum locum qui ipsis de quibus quaeritur inhaereret in quatuor differentius supra distribuit, a toto, ab
enumeratione partium, a nota, ab affectis, quoniam diligenter de superioribus tribus paulo ante tractauit, nunc quartum
locum, id est affecta, persequitur. Et quoniam locus ab affectis in plurimas differentias soluebatur, quarum prima a
coniugatis proposita est, primum loquitur de coniugatis.
Quae multum a notatione non differunt. Nam qui notatio ex ui nominis trahitur, itemque coniugatio
similitudine [1112D] uocabuli continetur, aliquod inter se ueluti confinium tenent. Sed hoc interest, quia notatio
expositione nominis, coniugatio similitudine uocabuli ac deriuatione perficitur.
Et quoniam facilis et intellectu et tractatu locus est, tantum ponere sufficit exemplum, quod est huiusmodi:
Aqua pluuia est quae pluendo colligitur et crescit. Pluendo uero atque pluuia coniugata sunt. In uno enim eodemque
uocabulo diuersus nominum terminus differentiam facit. Item: ius est aquam pluuiam arceri, id est, ut si in alicuius agro
pluuia aqua colligatur, et in alterius agrum defluat, eaque uicini frugibus nocitura concrescat, arceat eam suis finibus
ille qulid sua putat inter esse ne defluat. Si fluuius igitur pluuia [1113A] creuerit, quaeritur an debeat arceri, respondet,
inquit, Mutius, quoniam aqua pluuia a pluendodicta sit, fluuium quoque, qui pluendo creuerit, aquam esse pluuiam,
atque arceri deberi.
[9.39] CUM AUTEM A GENERE DUCETUR ARGUMENTUM, NON ERIT NECESSE ID USQUE A
CAPITE ARCESSERE. SAEPE ETIAM CITRA LICET, DUM MODO SUPRA SIT QUOD SUMITUR, QUAM ID
AD QUOD SUMITUR; UT AQUA PLUVIA ULTIMO GENERE EA EST QUAE DE CAELO VENIENS CRESCIT
IMBRI, SED PROPIORE, IN QUO QUASI IUS ARCENDI CONTINETUR, [GENUS EST AQUA PLUVIA]
NOCENS: EIUS GENERIS FORMAE LOCI VITIO ET MANU NOCENS, QUARUM ALTERA IUBETUR AB
ARBITRO COERCERI ALTERA NON IUBETUR.
Talis generum specierumque intelligitur esse natura, ut cum colliguntur uel etiam diuiduntur, ab [1113B]
indiuiduis per species et genera usque ad maxima generapossitascendi, itemque a maximis generibus per infra posita
genera usque ad indiuidua ualeat esse descensus. Id uero uno clarum fiet exemplo. Cicero quippe indiuiduum est, huius
species homo, huius genus animal, huius superius genus est corpus animatum, et si longius ascendas, corpus alterius
genus inuenies, si prolixius egrediare, substantia ultimi loco generis occurrit.
Cum igitur multa sint genera, si cuiuslibet speciei genus assignandum sit, non nec esse erit, inquit, maxima et
principalia genera semper exquirere, uerum eorum quoque aliquid quae in medio locata sunt oportebit adhibere, illa
tamen ratione seruata, ut semper genus superius sit eo ad quod praedicatur ut genus. Extrema [1113C] quippe inscitia
est, si dum genus semper natura speciebus propriis superponatur, loco generis id quod est inferius collocetur. Quocirca
uitiosum est, si quis corporis genus dicat esse corpus animatum. Quo fit ut si ad speciem aptandum est genus, eorum
quae superiora sunt aliquid aptemus, et non erit nec esse ultimum semper genus adhibere, ut si homini genus proprium
praeponere uolimus, non necesse est ut substantiam praeponamus sed uel corpus, uel corpus animatum, uel quod
maxime fieri oportet animal. Illa enim semper genera sumenda sunt, quaecumque proxima formis adhaerent, eaque in
definitione maxime requiruntur.
Sed in argumentationibus nihil differt utrum proximum eligas, an superius genus. Nam quoniam ex continenti
fit argumentatio, [1113D] plus continet id quod est superius genus. Quocirca si de homine aliquid ambigitur, et a
genere argumentanrii sumitur locus, quidquid de animali dicetur, id etiam de homine praedicabitur. Quo fit ut si quid
etiam de animato corpore praedicetur, idem etiam de homine dici possit. Ut igitur argumentationes ex proximis
generibus fiunt, ita etiam ex alterius constitutis.
Sed in his omnibus illud est quod maxime considerandum uidetur, ne id quod est inferius superiori praeponatur
ut genus. Et sententia quidem talis est. Quod uero ad exemplum attinet, declarabitur hoc modo: Sit aqua pluuia ea quae
deiecta de caelo imbri colligitur, huius species duplex est; alia enim aqua plouia nocens est, alia [1114A] non nocens.
Nocentis quoque duplex species est, alia manu, alia uitio. Sed aqua pluuia manu nocens est, quae ita loco
aliquo excipitur, inde profluens uicino noceat, si locus is non sit naturaliter talis sed manu hominis excipiendae aquae
fuerit apparatus; uitio uero, quoties naturaliter ita sese locus habet, ut excipere aquam possit et nocere uicino. Si igitur
eius aquae quam quis arceri uelit, ne sibi noceat, a uicino genus uelit exquirere, non nec esse est ab ultimo usque genere
deducere, ut nicat aquae eius quam quis uelit arceri genus esse aquam pluuiam sed potest id quod inquirit genus paulo
inferius inuenire, ut huius aquae quam arceri desiderat id genus esse dicat, quod est aqua pluuia nocens. Quod si
[1114B] genus proximum quaerat, illud poterit adhibere quod est aqua pluuia manu nocens, hoc enim arceri quis
cogitur quod manu fit noxium. Quod uero loci forma uel uitio incommoditatis aliquid apportat, arcere non cogitur.
Quod autem diximus, eius aquae quam arceri oporteat genus esse quam pluuiam manu nocentem, ita
intelligendum est, si aqua quae arceri debet plurima sub se habet indiuidua et similia, tunc enim demum eius aquae
quae arceri debet, aqua pluuia manu nocens genus esse poterit. Quod si aqua quae arceri dehet in nulla indiuidua
diducatur, ipsa est indiuidua, nec est eius genus aqua pluuia nocens manu sed species. Quod si cui paululum uidetur
obscurius hic si eos commentarios quos de genere, specie, differentia, proprio, atque accidenti, composuimus, libris
quinque digestos inspexerit, [1114C] nihil horum poterit incurrere quo caliget.
[9.40] COMMODE ETIAM TRACTATUR HAEC ARGUMENTATIO QUAE EX GENERE SUMITUR,
CUM EX TOTO PARTIS PERSEQUARE HOC MODO: SI DOLUS MALUS EST, CUM ALIUD AGITUR ALIUD

