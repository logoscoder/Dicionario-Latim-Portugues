Has autem aliquoties quidem in ipsis syllogismis atque argumentationibus inhaerere conspicimus, aliae uero in
ipsis quidem argumentationibus minime continentur, uim tamen argumentationibus subministrant:ut si uelimus
ostendere regnum melius esse quam consulatum, dicemus:
Regnum cum sit bonum, diuturnius [1052A] est quam consulutus; omne uero quod est diuturnius bonum,
melius est eo quod parui est temporis: regnum igitur melius est consulatu.
Hic igitur maxima propositio atque uniuersalis et per se cognita, neque indigens probatione, argumentationi
inserta est. Ea uero est:
Omnia quae diuturniora sunt bona, meliora esse his quae sunt temporis breuitate constricta.
At si uelimus ostendere non esse inuidum qui sapiens sit, dicamus:
Inuidus est qui moeret aliena felicitate; non autem sapiens est quem felicitas aliena contristat: non est igitur
inuidus sapiens.
Hic maxima propositio argumentationi non uidetur inclusa sed extrinsecus posita, syllogismo tamen uires
ministrat. Haec uero est:
Quorum diuersae sunt definitiones, diuersas esse substantias [1052B] necesse est.
Quisquis igitur uel Aristotelis Graeca uel nostra ab Aristotele translata prospexerit, has illic propositiones
locos inueniet nuncupari, quae sunt maximae atque uniuersales et uel per se necessariae, uel per se probabiles ac notae.
Sed quoniam has propositiones plures ac pene innumerabiles esse nec esse est, restat adhuc quo amplius ratio
speculationis ascendat. Possumus enim, diligenti tractatu considerationis adhibito, omnium maximarum atque
uniuersalium propositionum differentias perpendere, atque innumerabilem maximarum propositionum ac per se
notarum multitudinem in paucasatque uniuersales colligere differentias, ut et alias dicamus in definitione consistere,
alias in genere, atque alias alio modo quod paulo post apertius demonstrabo. [1052C] Omnes igitur maximae
propositiones, quaecumque sub definitionis uerbi gratia rationem cadunt, uno definitionis nomine continebuntur. Et
sicut illae reliquarum propositionum loci esse dicebantur, quod eas intra suum ambitum continerent, ita ipsarum
maximarum atque uniuersalium propositionum, quas minorum propositionum locos esse praediximus, illa differentiae,
et si non uere, tamen quadam ueluti imagine loci esse uidebuntur, in quas fuerint conuenienti ratione reductae.
Sed istae locorum, id est propositionum maximarum, differentiae, quas etiam ipsos locos nominamus, possunt
subiectarum propositionum etiam genera nuncupari. Nam differentiae continentes etiam genera communiter possunt
uideri, ut irrationale cum a rationali uelut diuisibili [1052D] differentia dissideat; tamen equi uel canis, differentia
specifica est, et ad eos locum generis tenet. Namque animal irrationabile equi genus est. Ita etiam in maximis
propositionibus.
Nam quod aliae sunt ex toto, aliae ex partibus, hae inter se comparatae differentiae diuisibiles sunt, ad ipsas
uero maximas propositiones differentiarum continentiae uelut generis loco sunt.
Nam propositionis ex tolo uenientis genus est idipsum quod uocatur ex toto. Item propositiones a partibus
ductae, quamuis notae sint atque manifestae genus est, quod a partibus, et caeterae differentiae earum propositionum
quae cum sint maximae, tamen eisdem uidentur includi, uelut quaedam genera sint. Quae uero sint hae differentiae
paulo posterius disseram.
De his igitur nunc locis tractare Tullius instituit [1053A] qui maximas propositiones quas superius diximus, id
est per se notas atque uniuersales, continent atque includunt. Hae uero sunt maximarum differentiae propositionum. De
uniuersalium igitur enuntiationum per seque notarum differentiis disserit, ut fit integer locus argumenti sedes. Nam si
argumentum omne per propositiones ad conclusionem usque perducitur, omnes uero reliquae propositiones in prima
maximaque propositione continentur, ipsaque prima ac maxima propositio, tum pars est argumentationis, id est
syllogismi, tum extraposita argumentationi uires ministrat, ut utroque modo quoniam perficit argumentum, pars
argumentationis quaedam esse uideatur, non est dubium quin hae differentiae, quae propositiones maximas continent,
eaedem omnes [1053B] etiam contineant argumentationes, ut maximarum propositionum differentiae iure loci
argumentorum et quasi quaedam ultimae sedes esse uideantur.
Nam ex his quatuor significationibus appellationum duarum, argumentationis scilicet atque argumenti, unam
quamlibet esse nec esse est. Aut enim elocutio et contextio ipsa propositionem cum maximis propositionibus, uel extra
syllogismum positis, uel in eodem inclusis, argumentatio uocatur. Argumentum uero mens et sententia syllogismi, aut
elocutio ratiocinationis cum maximis propositionibus et sententia syllogismi argumentum esse dicetur, ut idem sit
argumentum quod argumentatio. Aut argumentatio quidem uocabitur tota contextio syllogismi cum sententia sed
argumentum maxime propositio, aut integer [1053C] ratiocinationis ordo praeter maximas propositiones argumentatio,
sententia uero argumentationis argumentum. Reliqua uero maxima propositio, locus.
Sed cum haec ita sint, siue quis ipsarum propositionum contextionem, et usque ad conclusionem continuum
ductum cum maxima propositione, uel extra posita, uel propositionibus ratiocinationis inclusa, argumentationem uocare
uelit, argumentum uero sententiam mentemque ratiocinationis, nihilominus locos intelligimus maximarum
propositionum differentias; siue quis ratiocinationis totius uim atque sententiam totam cum maxima propositione, uel
intra, uel extra posita, argumentum uocet, non est dubium quin totius ratiocinationis locus ille sit qui est maximae
propositionis differentia, continet enim [1053D] maximam propositionem, in qua propositiones caeterae continentur:
siue argumentationem quidem totam ratiocinationis contextionem uocari placeat, argumentum uero maximam
propositionem, recte rursus locus putabitur maxime propositionis differentia, quae argumentum claudit et continet.

