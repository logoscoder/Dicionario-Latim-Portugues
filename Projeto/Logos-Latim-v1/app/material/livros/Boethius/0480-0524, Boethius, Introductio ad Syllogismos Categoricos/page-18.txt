uero reliquorum fuerit praedicatum uni uerum, alteri faciet adesse mendacium. Nunquam uero in his concors ueritas
inuenitur.
In particularibus uero affirmationibus siquidem ea praedicentur, quae [792A] cum separari possint, tum uel
maiora sunt ut iustus homine, uel minora ut grammaticus homine, communis affirmationes ueritates obtinebit. Alia uero
quaelibet praedicatio unam ueram, alteram semper faciet esse mendacem sed nunquam communiter mentientur.
In negationibus uero particularibus hic modus est, ut siue ea quae adesse non rossunt, ut lapis homini, siue
quae possum ac poterunt segregari, cum tamen eorum aliud maius sit, ut iustitia homine, aiitld minus, ut grammaticus
homine, praedicentur, ueritas utrisque constabit. Quidquid uero absque hic praedicabitur, ueritatem uni, alteri diuides
falsitatem, simul tamen falsas esse non euenit. Item descriptio supponatur quae priore parte simplicibus collocatis, eas
quae conuerso ordine subiectum cum negatione proponunt contraria fronte constituat.
SIMPLICES
Omnis homo animal est.
Nullus homo animal est.
Quidam homo animal est.
Quidam homo animal non est.
Omnis homo risibilis est.
Nullus homo risibilis est.
Quidam homo risibilis est.
Quidam homo risibilis non est.
Omnis homo lapis est.
Nullus homo lapis est.
Quidam homo lapis est.
Quidam homo lapis non est.
Omnis homo iustus est.
Nullus homo iustus est.
Quidam homo iustus est.
Quidam homo iustus non est.
Omnis homo grammaticus est.
Nullus homo grammaticus est.
Quidam homo grammaticus est.
Quidam homo grammaticus non est.

CONVERSAE DE SUBIECTO INFINITO
Omne non animal homo est.
Nullum non animal homo est.
Quoddam non animal homo est.
Quoddam non animal homo non est.
Omne non risibile homo est.
Nullum non risibile homo est.
Quoddam non risibile homo est.
Quoddam non risibile homo non est.
Omnis non lapis homo est
Nullus non lapis homo est.
Quidam non lapis homo est.
Quidam non lapis homo non est.
Omnis non iustus homo est.
Nullus non iustus homo est.
Quidam non iustus homo est.
Quidam non iustus homo non est.
Omnis non grammaticus homo est.
Nullus non grammaticus homo est.
Quidam non grammaticus homo est.
Quidam non grammaticus homo non est.

[793A] Superius igitur descriptarum enuntiationum affirmationes quidem uniuersales, siue de subiecto
praedicentur quae ab eo nunquam ualeant amoueri, siue illud maius sit, ut animal homine, seu aequale ut risibile
homini, seu tale quod subiecto nullo modo possit obtingere ut lapis homini, uni ueritatem dispartient, alteri falsitatem.
At si quod absque his praedicabitur, utrasque falsitas obtinebit, communi autem propositionum ueritati locus esse non
poterit.
At in negationibus quidem uniuersalia et maiora praedicentur, seu ea quae relinquere subiectum nequeant ut
animal hominem, seu quae possint ut iustitia hominem, utrisque falsitas inhaeredit. Aliae quaelibet praedicamenta
unam ueram faciunt, alteram falsam, ita ut communis utraeque ueritatis non possint esse [793B] participes.
At in particularibus affirmationibus quidem, siquidem maiora de subiecto praedicentur, quae uel nunquam
subiecti coniunctione diicedant ut animal homine, uel etiam segregentur ut iustitia ab homine, respondebit utraque
ueritatem; caeterae uero [794A] praedicationes ueritatem propositionibus falsitatemue distribuunt in commune
participantibus falsitatem.
Particulares uero negationes, siquidem ea praedicent quae possint a subiecto separari, siue illud maius sit ut
iustitia homine, seu minus ut grammaticus homine, ueras utrasque esse recesse est. Si quid uero extra praedicabitur, uni
oportet uerum, alteri adesse mendacium, ut simul falsae nequeant inueniri.
Atque haec quidem de his propositionibus quae cum determinatione proferuntur dicta sunt.
Quae uero indefinitae sunt, quoniam particularium proprietatibus adaequantur, eadem omnia comparatae
uniuersalibus obtinebunt quae in superiore descriptione particularium propositionum ordo seruauit.
Restarent subiectorum singularium propositiones, de quibus, quoniam [794D] et longum est dicere, et nihil ad operis
propositi affert utilitatem, et sibi ipse exemplo earum quas superius proposuimus easdem lector inueniet,
praetereundum uidetur.
This Text fits in with PL 64: 761C - 794D.

