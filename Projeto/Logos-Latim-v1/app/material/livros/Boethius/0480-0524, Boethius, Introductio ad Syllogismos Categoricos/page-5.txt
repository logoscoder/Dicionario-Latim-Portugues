Socrates quidem ac sapiens terminos esse manifestom est. Est uero uerbum non est terminus sed designatio
qualitatis, et qualis propositio sit negatiuam affirmatio significat, et nunc quidem solo est uerbo propositioni
accommodato facta est affirmatio. At si non, quod est abuerbium negatiuam esset ad iunctum ita diceretur:
Socrates sapiens non est
atque hoc modo mutata qualitate fieret de affirmatione negatio.
"Est" igitur et "non est" non sunt termini sed, ut dictum est, significatio qualitatis. Eadem omnia etiam in
indefinita propositione conueniunt; quod si sint tales orationes: [769B]
Socrates est, dies est
"est" ui gemina fungitur, scilicet praedicati, est enim uerbum de Socrate et die praedicatum, et signi qualitatis,
idem namque est solum positum affirmationem efficit, cum negatiuo aduerbio negationem. At si sint propositiones
quae differentias secum habeant quantitatum, ut sunt uniuersales ac particulares, eadem uis permanet terminorum;
"omnis" enim ac "nullus" et "quidam" terminis non annumerantur sed enuntiationem significant qualitatem.
Atque ideo recte quod subiicitur ac praedicatur termini nuncupati sunt, quoniam in eos tantum resoluitur
propositio. Caetera enim quae simplicibus enuntationibus adiunguntur, aut qualitatem propositionum retinent, aut
quantitatem significant.
Propositionum uero simplicium aliae sunt quae in nulla [769C] parte conueniunt, ut:
Plato philosophus est
et:
Virtus bona est
utraque enim aliud quiddam de alio praedicatur, nec babent aliquid in proponendi ratione commune. Illa enim
Platonem philosophum dicit, illa uirtutem bonam esse pronuntiat. Aliae uero sunt quae aliqua terminorum
participatione iunguntur. Id autem duobus fieri modis potest, aut enim ordine eodem, aut per ordinis commutationem.
Eodem uero ordine duplici modo, si uel simplices terminos in utriusque constituas uel si per oppositionem fiat
participatio terminorum: quod tribus neque amplius continget modis, nam uel praedicato, uel subiecto, uel utriusque
terminis negatio copulatur. Ordinis etiam commutatione conueniunt duobus modis, aut enim per simplicem terminorum
praedicationem, aut [769D] per eorumdem terminorum oppositionem. Haec quoque oppositio terminorum triplicem
recipit modum, cum negatio uel praedicato, uel subiecto, uel utrisque coniungitur; illae uero quae altero termino
participant et tribus modis, uel cum in una propositione quod praedicatur in altera subiectum est, uel cum idem in
utriusque praedicatur, uel cum idem in utrisque subiectus est. Et quoniam omnium sibimet conuenientium
propositionum ordinatissimam fecimus diuisionem, nunc de singulis quibusque tractemus, ac primum de ea
propositionum conuenientia, quae cum utrisque participet terminis, participandi tamen ordinem seruent, ea est
huiusmodi:
Omnis homo sapiens est Nullus homo sapiens est.
Utraque [770A] enim propositio hominem subiicit, et praedicat sapientiam, et cum utroque termino congruant,
sunt tamen diuersae, quoniam haec affirmatio est, illa negatio. Et hoc quidem exempli gratia dictum sit, plenius uero
fiet de tali participatione tractatus hoc modo.
Cunctarum simplicium propositionum differentias, uel in qualitate, uel in quantitate sitas esse ostendimus; in
quantitate cum uniuersaliter pronuntiat [F. pronuntiantur] uel particulariter uel indefinite, uel singulariter proferuntur, in
qualitate uero cum hae quidem affirmatiuae sunt, illae uero negatiuae. Si igitur duas affirmatiuas aggregamus fiunt
mixtae cum utrisque octo differentiae, quae simul qualitatem quantitatemque contineant. Sunt autem mixtae hae,
affirmatio uniuersalis, negatio uniuersalis, affimatio particularis, [770B] negatio particularis, affirmatio indefinita,
negatio indefinita, affirmatio singularis, negatio singularis.
Quarum quidem indefinitas singularesque segregemus, et de uniuersalibus ac particularibus disseramus.
Describatur ergo uniuersalis primum affirmatio:
Omnis homo iustus est
cuius aduersum tenet locum negatiua propositio uniuersalis:
Nullus homo iustus est
item sub uniuersali affirmatione ponatur particalaris affirmatio, quidam homo iustus est, hanc aduersa fronte
respiciat, sitque uniuersali negatiuae supposita particularis negatio:
Quidam homo iustus non est.
Uniuersalis affirmatio:
Omnis homo iustus est.
Uniuersalis negatio:
Nullus homo iustus est. [770C]
Particularis affirmatio:
Quidam homo iustus est
Particularis negatio:
Quidam homo iustus non est
Harum igitur affirmatio atque negatio uniuersalis qualitate quidem discrepant sed quantitate concordant; nam
quod haec quidem affirmatio est, illa uero negatiua est, sunt in qualitate diuersae, quia uero utraque unuersalis est

