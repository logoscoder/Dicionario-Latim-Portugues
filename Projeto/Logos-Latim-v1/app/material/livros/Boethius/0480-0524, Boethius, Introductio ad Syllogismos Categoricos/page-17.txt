Eadem quoque ratio est in affirmatione simplici particulari. Nam in hoc quoque saepe error deprehenditur, ut
certae propositionum conuersiones putentur, si quis non ad falsitatis quoque sed ad solam conuenientiam ueritatis
aspiciat. Nam cum affirmatio simplex particularis uera sit, ut est:
Quidam homo animal est
si huius termini cum oppositione conuertantur, fiatque propositio:
Quoddam non animal non homo est
a ueritate non discrepat. Quid enim aliud enuntiatio ista designet quam esse rem aliquam quae cum [790B]
animal non sit, ne homo quidem sit, ut lapis simul et animalis et hominis natura deficiat. Sed hic in ueritate consensus
ad falsitatem usque non tendit. Quid enim si sit falsa simplex affirmatio particularis, ut est:
Quidam homo lapis est
non erit eius per oppositionem falsa conuersio:
Quidam non lapis non homo est?
Atqui haec firma ueritate consistit, id enim ex hac propositione datur intelligi quod sit quidam quod cum lapis
non sit, ne homo quidem sit, ut equus atque arbor, quae neque hominis, neque lapidis definitione clauduntur. Quod si
particularis affirmatio, dum per oppositionem conuertitur, in ueritate quidem tenet secum ipsam concordiam, in falsitate
autem sibimet ipsa dissentit, rectum est pronuntiare quod termini negatione coniuncta conuersionem firmam [790C]
stabilemque non teneant.
Quare cum in simplicibus, ac praeter oppositionem conuersionibus, uniuersalis quidem negatio particulurisque
affirmatio pernetua fidaque terminorum permutatione uertantur, affirmamatio uero uniuersalis particularisque negatio
minime, dum per terminorum oppositionem simplex propositio sibi ipsa conuertitur, omnia, ut dictum est, aduersa
ratione contingunt, uniuersalia namque affirmatio et particularis negatio firmam negatarum partium retinent
conuersionem.
Uniuersalis autem negatio in falsitate quidem recte sibi ipsa conuertitur. In ueritate autem sibi ipsa discordat.
Particularis autem affirmatio in ueritate quidem sibi conuenit sed in falsitate dissentit.
Similis autem contemplatio est in his quae, conuerso ordine terminorum, [790D] praedicato tantum uel
subiecto sibi copulant negationem: in quibus, ut in superioribus quoque fecimus, propositionum tantum ordinem
describemus, et quid eueniat sub breuilate monstrabimus, perquirenda atque examinanda singula lectoris diligentiae
derelinquentes.
Descriptis ergo simplicibus ex aduersa parte, quae, conuerso ordine praedicatum cum negatione pronuntiant,
conferantur.
SIMPLICES
Omnis homo animal est.
Nullus homo animal est.
Quidam homo animal est.
Quidam homo animal non est.
Omnis homo iustus est.
Nullus homo iustus est.
Quidam homo iustus est.
Quidam homo iustus non est.
Omnis homo grammaticus est.
Nullus homo grammaticus est.
Quidam homo grammaticus est.
Quidam homo grammaticus non est.
Omnis homo lapis est.
Nullus homo lapis est.
Quidam homo lapis est.
Quidam homo lapis non est.
Omnis homo risibilis est.
Nullus homo risibilis est.
Quidam homo risibilis est.
Quidam homo risibilis non est.

CONVERSAE DE PRAEDICATO INFINITO
Omne animal non homo est.
Nullum animal non homo est.
Quoddam animal non homo est.
Quoddam animal non homo non est.
Omnis iustus non homo est.
Nullus iustus non homo est.
Quidam iustus non homo est.
Quidam iustus non homo non est.
Omnis grammaticus non homo est.
Nullus grammaticus non homo est.
Quidam grammaticus non homo est.
Quidam grammaticus non homo non est.
Omnis lapis non homo est
Nullus lapis non homo est.
Quidam lapis non homo est.
Quidam lapis non homo non est.
Omne risibile non homo est.
Nullum risibile non homo est.
Quoddam risibile non homo est.
Quoddam risibile non homo non est.

[791A] Harum igitur in affirmationibus quidem uniuersalibus si ea de subiecto praedicentur quae et adesse et
abesse contingent, siue illud subiecto maius sit ut iustitia homine, siue minus ut grammaticus homine, uel si ea quae
omnino adesse non possum ut lapis homini, simul semper falsas esse necesse est. Si quid uero praeter haec fuerit
praedicatum, unam ueram, falsam alteram esse proueniet, nunquam uero utrique ueritas consonabit.
In negationibus uero uniuersalibus siquidem ea de subiecto praedicentur quae a subiecto ualeant segregari, siue
illa maiora sint ut iustitia homine, siue minora ut eodem homine grammaticus, utrisque aderit falsa sententia. Quidquid

