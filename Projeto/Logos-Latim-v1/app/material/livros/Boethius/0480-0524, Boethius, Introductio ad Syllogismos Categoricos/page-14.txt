Particularium uero affirmationes quidem simul uerae sunt, si id quod uel adesse possit [784B] uel abesse
praedicetur, siue illud maius sit ut iustitia homine, seu minus ut grammaticus ab homine. Si quid uero aliud fuerit
praedioatum, ueritas in eas ac falsitas distribuitur, ita ut nunquam communem consonent falsitatem. Particulares
quoque negatiuae in similibus terminis ueritate concordant. Nam si quod adesse uel abesse potest, siue illud maius sit ut
iustus ab homine, siue minus, ut grammaticus ab homine, de subiecto praedicetur, ueritas utrisque constabit. In aliis
uero cunctis praedicationibus uni ueritas, alteri falsitas cedit. Nunquam tamen utraeque in prodenda falsitate
consentient.
Praeter hanc autem inter se conuenientiam propositionum, habent aliquid hae proprium quae praedicatum
adiecia negatione pronuntiant, quod caeteris inesse non possit. [784C] Affirmationes namque negationibus,
negationesque affirmationibus, quarum uniuersalis est propositio, [785A] itemque particulares affirmationes
negationibus, negationes affirmationibus ita conueniunt, ut nunquam neque in falsitate, neque in ueritate discordent.
Conuenientium [786A] autem ordinem seriemque describimus quas si quis in superius posita respexerit; uidebit
angulariter conuersas.
Omnis homo rationalis est
--- Nullus homo non rationalis est.
Omnis homo non rationalis est --- Nullus homo rationalis est
Quidam homo non rationalis est --- Quidam homo rationalis non est.
Quidam homo rationalis est --- Quidam homo non rationalis non est.
[785A] Quod idcirco in his tantum uidetur euenire, quod de eodem subiecto uterque intelligitur ordo
oppositionis. Nam quae dicit:
Omnis homo rationalis est
de homine rationale praedicauit; item quae proponit:
Omnis homo non rationalis est
de eodem homine rationale seiunxit, ut merito simplices affirmationes negationi consentiant. At non in aliis
intelligitur idem [785B] esse subiectum. Nam et illa quae proponit omnem non hominem esse rationalem, et illa quae
enuntiat omnem non hominem esse non risibilem, de homine non loquantur sed quolibet alio quod hominis negatione
relinquitur. Atque ideo uelut extraneae atque a semet alienae, nec in ueritate possidet aliquam nec in falsitate
concordiam.
Indefinitas autem propositiones, quoniam particularibus similes esse monstrauimus, adiungendas superioribus
non putaui. Id enim indefinitis necesse est euenire, quod particularibus solet incurrere.
Expeditis igitur his propositionibus quae ex utrisque communicant terminia atque eodem ordine collocatis,
nunc eam propositionum conuenientiam uel participationem loquimur, quae in utrisque quidem terminis conuenientia
sed [785C] ordinis commutatione consistunt, cuius disceptationis hic finis est, de propositionum conuersione docuisse,
quid enim est aliud propositiones mutato ordine conuenire utrisque terminis, nisi propositiones conuerti? Conuerti
autem uel sibi uel aliis propositiones dicuntur, quoties, mutato ordine terminorum, id est quod subiectum fuerat
praedicato et quod praedicabatur ante subiecto, ueritatem simul obtinent uel falsitatem. De quibus plenissime hic
disputandi sumemus exordium.
Quatuor propositiones esse praediximus, quae habeant differentias quantitatum et utrisque terminis absque
ordinis permutatione participant. Hae uero sunt affirmatio uniuersalis, negatio uniuersalis, affirmatio particularis,
negatio particularis.
Harum igitur particularis [785D] affirmatio particulariter quidem sibi ipsa conuertitur, uniuersali autem
affirmationi per accidens, et rursus uniuersalis negatio, loco principe sui recipit conuersionem, ad particularem uero
negationem per accidens conuerti potest.
Affirmationis uero uniuersalis ad se ipsam perpetua non potest esse conuersio, ad particularem uero
affirmationem per accidens potest. Nec uero negationis particularis ad se ipsam principaliter stabilis ac firma conuersio
est sed negationi uniuersali secundo loco atque accidentaliter. Quae omnia facilius declarantur exemplis.
Affirmatio enim particularis, ut ea quae proponit:
Quidam homo albus est
facile sibi ipsa conuertitur, si dicamus, quoddam album homo est, atque in utrisque simul ueritas constat. At si
quis proponat quendam hominem esse lapidem, [786A] eamque conuertat dicens quemdam lapidem esse hominem,
mansit in utrisque mendacium. Hoc igitur modo affirmatio particularis sui recipit conuersionem.
Item negatio uniuersalis conuerti potest, ut si quis enuntiet nullum hominem esse lapidem, eamdemque
conuersis terminis dicat nullum lapidem esse hominem, simul ueritatem tuentur. At si quis [786B] dicat nullum
hominem esse animal, atque eamdem sub terminorum conuersione proponat dicens nullum animal esse hominem;
neutra suam perdidit falsitatem. Hoc igitur modo uniuersalis quoque negatio sibi ipsa conuertitur, uniuersalis uero
affirmatio non tenet perpetuam conuersionem: quamuis enim quoties de speciebus propria praedicentur conuerti
uniuersales affirmationes queant, ut si quis dicat:
Omnis homo risibilis est
poterit terminorum ordinem permutare, omne risibile esse hominem, tamen non est haec aequalis atque in
omnibus terminis fida conuersio. Quid enim cum quis ita proponit:
Omnis homo animal est

