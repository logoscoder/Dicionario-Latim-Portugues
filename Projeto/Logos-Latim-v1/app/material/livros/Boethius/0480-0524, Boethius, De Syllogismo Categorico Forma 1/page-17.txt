quodam c termino praedicetur, potest a terminus de quodam c termino praedicari. Sed quoniam particularis affirmatio
sibi ipsi conuertitur, per conuersionem fit conclusio, et dicitur c terminus de quodam a termino praedicari, ut sit sic:
Omne bonum uirtus est, Quoddam iustum bonum est;
posset equidem concludi, quoniam:
Quoddam iustum uirtus est
sed quia particularis affirmatio conuertitur, dicimus quoniam:
Quaedam uirtus iusta est.
<I-8: FAPESMO> Octauus modus primae figurae est, quoties ex uniuersali affirmatione et uniuersali
negatione particulariter colligitur. Si enim a terminus de omni b termino praedicatus fuerit, b uero terminus de nullo c
termino praedicetur, non posset [816B] colligi quoniam a terminus de nullo c termino praedicatur. Cur autem non
possit, in resolutoriis dictum est. Sed quoniam uniuersalis negatiua sibi ipsa conuertitur, potest dici et conuerti,
quoniam c terminus de nullo b termino praedicatur, b uero terminus de quodam a termino dicitur, quoniam uniuersalis
affirmatiua purtioulariter sibi ipsa conuertitur: quare c terminus de quodam a termino non praedicabitur, ut sit sic:
Omne bonum iustum est, Nullum malum bonum est;
non posset colligi, quoniam:
Nullum malum iustum est,
sed conuertitur sic:
Nullum bonum malum est, Quoddam iustum bonum est; Quoddam igitur iustum malum non est.
<I-9: FRISESOMORUM> Nonus modus primae figurae est, qui ex particulari [816C] affirmatiua et uniuersali
negatiua particularem colligit negatiuam per conuersionem. Si enim a terminus de quodam b termino, b uero terminus
de nullo c termino praedicetur, non potest quidem dici quoniam a terminus de quodam c termino non praedicabitur. Cur
autem non possit, hoc quoque in resolutoriis diximus; sed quoniam uniuersalis negatio conuerti potest, dicitur quoniam
c terminns de nullo termino praedicatur, et b terminus de quodam a praedicatur; c igitur terminus de quodam a non
praedicabitur, ut sit sic:
Quoddam bonum iustum est, Nullum malum bonum est; Quoddam igitur iustum malum non est. [816D]
Expeditis igitur nouem primae figurae modis, ad secundae figurae quatuor modos ueniamus. lllud tantum
constet, quod quemadmodum in prima figura per nouem supradictos modos et affirmatio uniuersalis, et negatio
uniuersalis, et affirmatio particularis, et negatio particularis, in conclusione colligitur, in secunda figura affirmatiuam
neque generalem neque particularem posse colligi sed tantum uel particulariter, uel uniuersaliter solas colligi negatiuas.
<II-1: CESARE> Est autem secundae figurae primus modus hic, quoties ex uniuersali negatione, et uniuersali
affirmatione, uniuersalis negatiue colligitur. Si enim a terminus de nullo b termino et de omni c termino praedicetur,
terminus de nullo c termino praedicabitur. Sit enim a bonum, sit b malam, c iustum. Si quis igitur sic dicat: [817A]
Nullum malum bonum est, Omne iustum bonum est;
concludit:
Nullum iustum malum est.
Liquet igitur maiorem extremitatem de minore in conclusione praedicari. Sed omnes secundae fgurae
syllogismis quam uis ueri sint, uerum tamen ex seipsis non probatur sed ex primae figurae modis implentur. Namque si
a terminos de nullo b termino praedicetur, et in omni c termino sit, nondum probatum est quoniam omnino b terminus
de nullo c termino praedicetur. Sed si quis ex isto secundae figurae primo modo primae figurae secundum modum
faciat, per conuersionem totus syllogismus conclusioque probata est. Si quis enim in hoc syllogismo qui est a terminus
in nullo b, et idem a terminus de omni c praedicetur, [817B] et a b propositionem conuertat, ut faciat esse b a, nam
omnis uniuersalis negatiua conuertitur; si quis igitur dicat quoniam a terminus de nullo b termino praedicatur, et b igitur
de nullo a termino praedicabitur sed a terminus de omni c termino praedicabitur. Fit igitur primae figurae secundus
modus ex uniuersali negatiua et uniuersali affirmatiua uniuersalem colligens negatiuam, ut sit conclusio. De nullo igitur
c termino b praedicabitur. His igitur conuersionibus omnis secundae et tertiae figurae syllogismus conclusioque
colligitur et probatur. Atque ideo quoniam ex seipsis non sunt probati nisi ex superioribus comprobentur, id est, primae
figurae modis, quicumque in secunda uel tertia figura inuentus fuerit, imperfectus uocatur syllogismus.
<II-2: CAMESTRES> Secundus [817C] uero modus secundae figurae est quoties ex uniuersali affirmatiua et
uniuersali negatiua commutatis ordinibus uniuersalibus rursus negatiua concluditur, Si enim a terminus in omni b
termino fuerit, et de nullo c termino praedicetur, b term in us de nullo c termino praedicabitur. Sit enim a bonum, b
iustum, c malum. Si quis igitur sic dicat:
Omne iustum bonum est, Nullum malum bonum est;
concludit:
Nullum igitur malum iustum est.
Sed haec complexio coniunctioque propositionum duplicem conuersionem habet. Ostenditur enim de secundo
primae figurae modo sic. Nam si a terminus in omni b termino est, et de nullo c termino praedicatur, [817D] hic
uniuersalis negatiua conuertitur. Erit igitur ut c terminus de nullo a termino praedicetur. Quod si ita est, erit huiusmodi
syllogismus: c terminus de nullo a termino praedicatur, a terminus in omni b termino est, c igitur terminus de nullo b
termino praedicabitur. Ecce una conuersio facta est propositionis negatiuae.

17

