[809B] Superioris series uoluminis quod ad categoricorum syllogismorum propositiones attinebat explicuit.
Nunc autem, quantum introductionis patitur temperamentum, de ipsa categoricorum syllogismorum ratione tractabitur;
et quoniam omnium compositorum firmitudo uel uitium, aut in his maxime reperitur ex quibus est compositum, aut
penes bonam malamue compositionem eius laus uituperatioque tenetur: [809C] namque domus si fortibus lapidibus
debilibusue constructa, ipsa quoque est fortis aut debilis; porro autem si artificis compositionem aequabilem
solertemque fuerit nacta, ipsa quoque constructio, merito stabilitatis erit laudabile fundamentum; si uero insolertior
compositio fiat, tota quoque quamuis ex bonis ordinata lapidibus, nulla sese gerens fabrica stabilitate nutabit; nos
quoque hanc eamdem imaginem secuti, prius de his quibus ipse syllogismus constat, id est propositionibus
explicuimus.
Nunc uero de ipsa inter se syllogismorum coniunctione compositioneque tractubimus. Illud uero meminisse
debebis, introducendis hic me praestitisse docendis, non introductis.
Et prius quid sit esse in omni uel non esse, paucis ostendam. Si qua enim [809D] res alterius generis fuerit,
omnem intra se speciem continebit, et in toto species genere illa esse dicetur. Sit enim genus animal, homo uero
species. Homo ergo quoniam minus est quam animal, in toto animali esse dicetur. Omnis enim homo animal est. Si quis
ergo sic dicat aliquam rem de omni alia re praedicari, conuersa uice nihil interest. Nam sicut in toto animali homo est,
sic etiam animal de omni homine praedicatur. In toto uero non esse est, quoties alia res ab alia re omni disiuncta est: ut
si dicas:
Animal in nullo lapide est
nullum enim animal lapis est; et si dicas:
Animal de nullo lapide praedicatur
de nulloenim lapide animal dicitur. Definimus ergo in toto esse, uel in toto non esse sic: in toto esse, uel de
omni praedicari dicitur, quoties non potest [810B] inueniri aliquid subiecti ad quod illud quod praedicatur dici non
possit. Namque nihil hominis inuenitur ad quod animal dici non possit. In toto uero non esse, uel de nullo praedicari
dicitur, quoties nihil subiecti poterit inueniri ad quod illud quod praedicatur dici possit. Nihil enim lapidis inueniri
potest de quo possit animal praedicari.
Illud sane notandum est, quod esse in toto uersa uice dicitur. Nam si aliquid [810C] de omni aliquo
praedicatur, illud de quo illud praedicatur in toto illo esse dicitur quod praedicatur, ut animal de omni homine dicitur.
Homo uero in toto est, id est uelut quaedam pars intra totum animal latet. Et si quid in alio omni fuerit, in eo toto res
illa de quo superius dicebatur esse dicitur, ut idem animal cum in omni sit homine, et de eo omni praedicetur, homo in
toto est animali.
His igitur ita positis, quotiescumque ita dicimus, ut litteras pro terminis disponamus, pro breuitate hoc et
compendio facimus, id quod per litteras demonstrare uolumus uniuersaliter demonstrarnus. Nam fortasse in terminis
aliquibus falsum ingerendum necesse sit. In litteris uero nunquam fallimur, quoniam ad hoo utimur litteris quasi
terminos poneremus. In litteris [810D] uero ipsis, nisi terminorum coniunctio per se firma ualensque fuerit, ulla neque
ueritas, neque falsitas reperietur. Quoties igitur aliud de alio omni predicari uolumus ostendere, sic ponimus. Sit primus
terminus a, secundus b, et praedicetur a de omni b. Hoc autem ita accipito tanquam si posuerimus a animal, b hominem.
Eodem modo et de negatiuis. Nam si dicamus, a de nullo b praedicatur, tale est ac si dicamus, a, quod est animal, de
nullo lapido praedicatur, quod est b, et alia quaecumque eis fuerint consimilia. Omnis autem syllogismus simplex tribus
terminis demonstratur atque concluditur.
Sed prius ipsorum syllogismorum figurae aspiciumus, post uero do modis ordinibusque eorum tractabimus.
Tribus igitur terminis ita positis, ut prope se et sibi [811A] connexi sint, tres non ultra fieri complexiones
necesse est hoc modo: sit enim a, sit b, sit c; aut enim a de b praedicabitur, et b de c, aut certe a et de b praedicabitur et
de c, uel iisdem ipsis a et b c terminus uidebitur esse subiectus. Sit enim a bonum, sit b iustum, sit c uirtus, aut enim a,
id est bonum erit in omni b, id est iusto, et dicetur:
Omne iustum bonum est
et item b iustum in omni c, id est uirtute, et dicetur:
Omnis uirtus iusta est.
Et erunt huiusmodi propositiones:
Omne iustum bonum est
et:
Omnis uirtus iusta est
aut a, id est bonum, de b, quod iustum est, et de c, quod uirtus est, predicabitur, ut sit:
Omne iustum bonum est
Omnis uirtus bona est
aut certe a bonum, b iusto, et c uiriuti subiacebit, ut dicatur:
Omne bonum iustum est
et: [811B]
Omne bonum uirtus est.
In hac enim complexione b et c de solo a termino praedicantur. Ubi uero a de omni b termino, et b item
predicatur de omni c. Hanc figuram uoco primam quae definitur sic:
13

