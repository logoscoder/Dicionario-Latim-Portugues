affirmatiua conuertitur. Concluditur igitur in quarto primae figurae modo, a terminum de quodam b termino non
praedicari. Sit enim a malum iustum, c bonum. Si quis sic dicat:
Nullum bonum malum est, Omne bonum iustum est;
concludat necesse est:
Quoddam igitur iustum malum non est.
Ex quo considerandum est maiorem extremitatem [819D] in conclusione praedicari.
<III-3: DISAMIS> Tertius modus tertiae figurae est, quoties ex particulari et uniuersali affirmatiua particularis
affirmatio concluditur. Si enim a terminus de quodam c, et b terminus de omni c termino praedicetur, concluditur a
terminum de quodam b termino praedicari per duplicem conuersionem. Quoniam enim b terminus de omni c termino
praedicatur, et a terminus de quodam c termino praedicatur, et particularis affirmatiua semper sibi ipsi conuertitur, c
terminus de quodam a termino praedicabitur. Sunt igitur propositiones sic: b terminus de omni c termino, c uero
terminus de quodam a termino praedicatur: quod si ita est, colligitur in primae figurae modo tertio b terminum de
quodam a [820A] termino praedicari. Atque ita particularis affirmatiua conuertitur, et a terminus de quodam b termino
praedicabitur, eruntque duplices couuersiones, una propositionis, alia conclusionis. Sit enim a iustum, b uirtus, c
bonum. Si quis igitur sic dicat:
Quoddam bonum iustum est, Omne bonum uirtus est;
concludat necesse est:
Quaedam uirtus iusta est.
<III-4: DATISI> Quartus modus tertiae figurae est quoties ex uniuersali affirmatione et particulari
affirmatione affirmatio particularis colligitur. Nam si a terminus de omni c termino praedicetur, b uero terminus in
quodam c termino sit, concluditur a terminum de quodam b termino praedicari per conuersionem. Si enim b terniinus
de quodam c termino praedicetur, et c terminus [820B] de quodam b termino praedicatur, quonium particularis
affirmatiua sibi ipsi conuertitur, et fit syllogismus in primae figurae tertio modo, qui at ex uniuersali affirmatiue et
particulari affirmatiue, particularem colligens affirmatiuam, ut sit syllogismus hoc modo: a terminus in omni c, et c
terminus in quodam b. Igitur b terminus in quodam b. Sit n uirtus, h iustum, c bonum. Si quis igitur sic dicat:
Omne bonum uirtus est, Quoddam bonum iustum est;
concludet quoniam:
Quoddam iustum uirtus est.
<III-5: BOCARDO> Quintus modus tertiae figurae est quoties ex particulari negatione et uniuersali
affirmatione particularis colligitur negatiua. Sed hic modus per conuersionem probari non potest sed per
impossibilitatem, sicut [820C] quartus secundae figurae probatus est modus. Si enim a terminus de quodam c termino
non praedicetur, b uero terminus de omni c termino praedicetur, a terminus de quodam b termino non praedicabitur;
nam si non ita est, erit illud uerum, a terminum de omni b termino praedicari; sed b terminus de omni c termino
praedicatur, a igitur terminus de omni c termino praedicabitur, quod fieri non potest. Prius enim ita positus est a
terminus, ut de quodam c termino non praedicaretur. Quod si generalis affirmatio in conclusione syllogismi non est, ut
sit a terminus in omni b termino, erit huic contraiacans particularis negatio, ut a terminos de quodam b termino non
praedicetur. Sit enim a malum, b iustum, c bonum. Si quis igitur sic dicat: [820D]
Quoddam bonum malum non est, Omne bonum iustum est;
concludat necesse est:
Quoddam igitur malum non est.
<III-6: FERISON> Sextus modus tertiae figurae est quoties ex uniuersali negatiua et particulari affirmatiua
particularis negatio colligitur per conuersionem. Nam si a terminus in nullo c termino sit, b uero terminus de quodam c
termino praedicetur, fit conclusio a terminus de quodam b termino non praedicari. Nam si a terminus de nullo c termino
praedicatur, b uero termimis de quodam c termino praedicabitur, et c terminus de quodam b termino praedicabitur,
quoniam particularis affirmatiua potest conuerti. Fit igitur talis syllogismus, ut a terminus de nullo c termino
praedicetur, c terminus [821A] de quodam b termino praedicetur, et a terminus de quodam b termino non praedicetur.
Sit a malum, b iustum, c bonum. Si quis igitur dicat:
Nullum bonum malum est, Quoddam bonum iustum est;
concludit:
Quoddam iustum malum non est.
* * * * *
His igitur expeditis, quid ipse syllogismus sit definiendum est. Definitur autem sic:
Syllogismus est oratio in qua positis quibusdam atque concessis, aliud quiddam quam sint ea quae posita et
concessa sunt, necessaria contingit per ipsa quae concessa sunt.
Orationem diximus esse syllogismum idcirco quoniam omnis definitio a generali trahitur, genus autem
syllogismi EST ORATIO. Quod autem dictum IN QUA POSITIS QUIBUSDAM ET CONCESSIS, ita intelligendum
est, [821B] quasi sic dictum esset, secundum quam positis et concessis; ut enim syllogismus fiat, ante aliquid a
proponente dicitur, quod audiens concedat, quod si ille concesserit, concludit et perficit syllogismum, idoirco, quia
dubiae res per quaedam CONCESSA et probata monstrantur, conceditur autem aequaliter et negatio uera. Caetera uero
in syllogismi definitione talia sunt quae non integre dispositos syllogismos a syllogismorum definitione uerorum
19

