In nocte non lucet
fieri potest ut utraeque uerae sint. Nam in nocte lucerna lucere potest, et sol lucere non potest: hoc ideo euenit
quia lucere aequiuoce et ad lucernae lumen [803D] et ad solis dicitur.
Amplius si aliud est aliud in subiectis et praedicatis tempus fuerit, uerum falsumque inter se affirmatio
negatioque non diuidunt. Nam si quis dicat:
Socrates ambulat
et respondeatur:
Socrates non ambulat
possunt utraeque uerae esse, potest enim fieri ut Socrates alio tempore ambulet, alio tempore non ambulet; sed
aut stet aut sedeat, aut quodlibet aliud: in talibus ergo propositionibus quales sunt:
Socrate ambulat
Socrates non ambulat
illae inter se uerum falsumque diuidunt quae ad idem subiectum, ad idem praedicatum, ad idem tempus
dicuntur.
Sunt etiam aliae quae contradictoriae uocantur, quae sunt huiusmodi, quoties affirmationem uniuersalem tollit
negatio particularis: [804A]
Omnis homo iustus est
Non omnis homo iustus est
et rursus:
Nullus homo iustus est
et:
Quidam homo iustus est
in his enim uniuersalis determinatio tollitur. Sed de his alias.
Et quoniam dictum est de his quae eodem ordine participant, dicamus nunc de his quae ordinis commutatione
participant. Harum quoque propositionum quae ad comnmutationem ordinis participant duplex modus est. Est enim per
contrapositionem conuersio, ut si dicas:
Omnis homo animal est
Omne non animal non homo est
simplex conuersio est, ut si dicas:
Omnis homo <est> risibile
et conuertas:
Omne risibile <est> homo
sed in illis terminorum tantum commutatio conuersionem facit, in quibus neque praedictum subiecto, neque
subiectum praedicato abundat. In hac enim propositione quae [804B] dicit:
Omnis homo <est> risibile
homo subiectum, risibile praedicatum, aequam uim habet, et ideo conuerti potest ut si risibile subiectum et
homo praedicatum, et dicatur omne risibile homo. In quibus uero unus terminus alio abundauerit, conuerti propositio
non potest. Nam si dicas:
Omnis homo animal est
uera est; non tamen potest ueri ut conuersa haec propositio terminis commutatis uera sit: falsum est enim
dicere:
Omne animal homo est.
Sed hoc cur euenit? Quia homine animal abundat.
Illa uero conuersio, quae per contrapositionem fit hoc modo fit quoties in affirmatiua subiectum fuerit, idem
mutatum et factum praedicatum ad negatiuam particulam ponitur, ut est:
Omnis homo animal est.
Hic homo subiectum est et ad hoc animal praedicatur. Si uero quis [804C] per contrapositionem conuertat, et
faciat animal subiectum hominem praedicatum, et ad hominem particulam negatiuam ponat, hoc modo faciet:
Omne non animal non homo est
et erit ista conuersio:
Omnis homo animal est
Omne non animal non homo est.
Sed de his posterius tractabimus.
Nunc ad simplices reuertamur. Cum sint igitur quatuor propositiones quarum quae uniuersales sunt, id est
affirmatiua et negatiua, duae uero particulares, id est affirmatiua et negatiua, particularis affirmatiua, et uniuersalis
negatiua commutatis terminis sibi ipsa conuertitur. Conuertuntur autem illae (ut dictum est) quoties, commutatis
terminis, uel simul uerae sunt, uel simul falsae. Nam si quis dicat:
Quidam homo animal est
uera est. Conuersio uero eius:
Quoddam [804D] animal homo est
8

