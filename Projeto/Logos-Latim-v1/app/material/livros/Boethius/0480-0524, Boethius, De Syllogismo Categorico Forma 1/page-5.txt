[ FIGURA]

<< Square of Opposition >>

[800B] In superiori igitur descriptione uniuersalis affirmatiua et uniuersalis negutiua contrariae sunt,
subcontrariae uero particularis affirmatiua et particularis negatiua, subalternae uero dicuntur uniuersalis affirmatiua et
particularis affirmatiua, et item uniuersalis negatiua et particularis negatiua. Contraiacentes sunt angulares, id est
uniuersalis affirmatiua et particularis negatiua. Et item uniuersalis negatiua et particularis affirmatiua, ut:
Omnis homo iustus est
Quidam homo iustus non est
Nullus homo iustus est
Quidam homo iustus est
et sunt ut hoc modo definiri possint. Contrariae sunt quae uniuersaliter eidem idem haec affirmat, haec negat.
Subcontrariae sunt [800C] quae particulariter eidem idem haec affirmat, haec negat.
Subalternae sunt quae eidem idem affirmant uel negant, haec particulariter, illa uniuersaliter. Contraiacentes
sunt quando eidem eamdem rem haec affirmat, haec negat, uel haec negat, haec affirmat, illa generaliter, haec
particulariter, et uocantur contrariae, quis quod affirmatio uniuersaliter ponit negatio uniuersaliter tollit.
Subalternae uero, quoniam quod illa uniuersaliter ponit, etiam haec particulariter ponit. Subcontrariae uero
dictae sunt, uel quod naturaliter sub ipsis contrariis positae sunt, ut descriptio docet, uel quod a contrariis diuersae sunt,
et ipsis contrariis quodammodo contrariae. Nam contraria, ut utraeque simul sint fieri non potest, ut utraeque omnino
non sint fieri potest, contrariam uim obtinebunt subcontrariae. [800D] Nam ut utraeque omnino non sint fieri non
potest, ut utraeque simul sint fieri potest, quod in sequentibus melius explicabitur. Contraiacentes dicuntur, quoniam
uniuersalis affirmatio uel negatio, particularem affirmationem uel negationem angulariter respiciunt.
Cum autem singulae propositiones habeant duas differentias, unam ad qualitatem, alteram ad quantitatem, ut
quae uniuersalis, affirmatiua est, habeat differentiam ad quantitatem quod uniuersalis est, et aliam ad qualitatem quod
affirmatiua est; eodem modo caeterae propositiones binas habeant differentias, unam secundum qualitatem, alteram
secundum quantitatem.
Subalternae quae sunt, una tantum differentia distant quantitatis, quod haec particularis, illa uniuersalia [801A]
est. Nam qualitatis differentiam nullam retinent. Utraeque enim affirmatiuae sunt. Hae uero aliae, id est contrariae et
subcontrariae ad qualitatem, quod illa affirmatiua, illa negatiua est, nam ad quantitatem nihil differunt. Utraeque enim
contrariae uniuersales, utraeque subcontrariae particulares sunt, illae autem quae contraiacentes dicuntur utrisque
differentiis differunt. Nam et illa uniuersalis affirmatio est, haec particularis negatio, et illa uniuersalis negatio, est,
haec particularis affirmatio.
Nunc quoniam quae secundum qualitatem uel secundum quantitatem et quomodo differant dictum est, earum
proprietates, qus secundum uerum falsumque sunt, explicemus.
Igitur earum quae subalternae sunt, si fuerit uera uniuersalis affirmatio uera erit particularis affirmatio. [801B]
Si enim:
Omnis homo iustus est
uera est, uera erit etiam quae dicit:
Aliquis homo iustus est.
Nam si omnis homo iustus est, et quidam. Eodem modo negatiuae subalternae nam si uniuersalis negatiua uera
fuerit, erit etiam uera negatiua particularis, ut si:
Nullus homo iustus est
uera fuerit, etiam erit uera:
Quidam homo iustus non est.
Nam si nullus homo iustus est, nec quidam. Conuerti autem non potest, nam si particularis uera fuerit, non
necesse erit ueram esse etiam uniuersalem. Ut si:
Quidam homo iustus est
uera fuerit, non necesse erit ueram esse:
Omnis homo iustus est.
Possunt enim esse non omnes. Et eodem modo de negatiua. Nam si particularis negatiua uera fuerit, ut est:
Quidam homo non est iustus
non necesse erit uniuersalem:
Nullus homo iustus [801C] est
ueram esse. Potest enim fieri ut quidam iusti sint. Ergo dicamus in subalternis propositionibes si uniuersales
uerae sint, ueras esse necesse est particulares sed non conuertitur. Nam si particulares uerae fuerint non necesse est
ueras etiam uniuersales esse.
Particulares uero ad uniuersales contrariam conuersionem habent. Nam ut superius si uniuersales uerae essent,
etiam particulares uerae essent; et si particulares uerae essent, non omnino uere essent etiam uniuersales in
particularibas; si particulares falsae fuerint, falsae erunt etiam uniuersales. Nam si particularis:
Quidam homo iustus est
falsa fuerit, uniuersalis etiam:
5

