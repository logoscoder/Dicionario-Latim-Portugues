Omnis homo iustus est
falsa erit. Nam si quidam homo iustus est falsa est, uera est nullus homo iustus est. Si uera est:
Nullus [801D] homo iustus est
falsa est:
Omnis homo iustus est.
Falsa igitur particulari, falsa erit uniuersalis.
Item si negatiua particularis falsa fuerit, quae est:
Quidam homo iustus non est
falsa erit etiam:
Nullus homo iustus est.
Nam si falsum est quia quidam homo iustus non est, uera est quia omnis homo iustus est. Si uera est haec,
falsa est:
Nullus homo iustus est
falsa igitur particulari, falsa erit etiam uniuersalis. Sed non conuertitur, ut si uniuersales falsae sint, falsas
necesse sit esse particulares: nam si uniuersalis:
Omnis homo iustus est
falsa fuerit, non necesse est particularem:
Quidam homo iustus est
falsam esse. Potest enim fieri ut si omnis homo iustus non fuerit, sit quidam iustus. Et item si uniuersalis
negatiua:
Nullus [802A] homo iustus est
falsa fuerit, non necesse erit:
Quidam homo non est iustus
falsam esse. Nam si falsa est nullus homo iustus est, uerum est esse aliquos iustos, uera est etiam quae dicit:
Quidam homo iustus non est
quod sint quidam etiam non iusti.
Repetens igitur a capite dicat quod in subalternis. Si uniuersales uerae fuerint, uerae erunt etiam particulares.
Sed non conuertitur.
Item si particularea falsae fuerint, falsae erunt etiam uniuersales; sed non conuertitur, contrariae uero simul
eese uerae nunquam possunt.
Potest autem fieri ut alias utraeque falsae sint, alias una uera, altera falsa. Utraeque falsae sunt, ut si quis dicat:
Omnis homo grammaticus est
falsa est, nam non omnis; et:
Nullus homo grammaticus est
falsa est, nam non nullus; est autem una uera, altera [802B] falsa, ut si quis dicat:
Omnis homo bipes est
haec affirmatiua uera est;
Nullus homo bipes est
haec negatiua falsa est. Et item:
Omnis homo quadrupes est
haec affirmatiua falsa est;
Nullus homo quadrupes est
haec negatiua uera est. Sunt ergo contrariae aliquoties utraeque falsae, aliquoties inter se uerum falsumque
diuidentes; ut utraeque autem uerae sint fieri nunquam potest, subcontrariae uero contraria patiuntur. Nam falsae
nunquam reperiri queunt. Sed alias uerae utraeque sunt, ut est:
Quidam homo grammaticus est
uera est, et:
Quidam homo grammaticus non est
etiam haec uera est. Potest enim alius esse grammaticus et alius non esse. Alias una uera est, altera falsa. Vera
est enim affirmatio:
Quidam homo bipes est
falsa est autem negatio:
Quidam homo bipes non [802C] est.
Item falsa est affirmatio:
Quidam homo quadrupes est
uera est negatio:
Quidam homo quadrupes non est
ut uero utraeque falsae sint fieri nunquam potest.
Restat igitur ut de contreiacentibus dicamus, quae neque falsae simul aliquando esse possunt neque uerae sed
semper una uera est, altera falsa, quod facilius liquet, si quis sibi quaecumque fingat exempla.
6

