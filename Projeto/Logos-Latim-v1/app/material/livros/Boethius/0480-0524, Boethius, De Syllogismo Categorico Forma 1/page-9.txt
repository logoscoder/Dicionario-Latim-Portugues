uera est. Item:
Quidam homo lapis est
falsa est, quemadmodum et eius conuersio:
Quidam lapis homo est
nam et ista falsa est. Est igitur particularis affirmatiua quae commutatis terminis sibi ipsa conuertitur. Idem
uere patitur uniuersalis negatio. Si quis enim dicat:
Nullus homo lapis est
uera est, et potest conuerti:
Nullus lapis homo est
nam et ista uera est. Item:
Nullus homo rhetor est
falsa est, et eius conuersio:
Nullus rhetor homo est
falsa est. In quatuor igitur his propositionibus quae tantum contraiacentes sibi ipsae conuertuntur, id est
particularis affirmatio et uniuersalis negatio. Aliae uero duae sibi ipsis non conuertuntur.
Nam neque uniuersalis affirmatio, neque particul&ris negatio sibi ipsa [805A] conuertitur. Si quis enim dicat:
Omnis homo animal est
uera est. Si quis uero conuertat:
Omne animal homo est
falsum est. Non igitur sibi ipsi conuerti potest, quoniam conuersa prioris ueritatem non recipit. Neque uero
particularis negatio sibi conuertitur. Nam si quis dicat:
Quidam homo grammaticus non est
uera est; si uero conuertat:
Quidam grammaticus homo non est
falsa est: omnis enim grammaticus homo est.
Repetendum est igitur a capite quod cum quatuor propositiones sint, affirmatio uniuersalis, negatio uniuersalis,
affirmatio particularis, negatio particularis, particularis affirmatio et uniuersalis, negatio quae contraiacentes sunt, sibi
[805B] ipsis conuerti possunt. Uniuersalis uero affirmatio et particularis negatio, quae ipsae contraiacentes sunt,
nunquam possunt sibi ipsis conuerti. Nec hoc nos turbet quod quaedam affirmationes uniuersales et quaedam
particulares negationes conuerti possunt. Potest enim dici:
Omnis homo risibilis est
Omne risibile homo est
et utraeque uerae sunt. Et item:
Omnis homo hinnibilis est
falsa est; et:
Omne hinnibile homo est
et haec quoque falsa est. Item in particulari negatione:
Quidam homo non est lapis
uera est; et:
Quidam lapis non est homo
uera est. Item:
Quidam homo non est risibile
falsa est;
Quoddam risibile homo non est
et haec quoque falsa est. Ergo uidentur posse uniuersales affirmationes et particulares negationes conuerti, et
conuertuntur quidem sed non uniuersaliter.
Generaliter autem dico propositiones posse conuerti, quoties uniuersaliter, id est in omnibus conuertuntur.
Istae [805C] autem in duabus solis materiebus conuerti possunt. Si quis enim proprium cuiuslibet speciei ad ipsam
speciem cuius est proprium uelut ad subiectum praedicet, potest conuertere. Nam quia risibile proprium est homini, si
praedices risibile, et subiicias hominem, ut est:
Omnis homo risibile est
potes iterum subiicere risibile et hominem praedicare, ut si dicas:
Omne risibile est homo.
In illis uero simul falsae sunt generalium affirmationum conuersiones, in quibus id quod praedicatur ad
subiectum nullo tempore uere dici potest, ut si quis dicat:
Omnis homo lapis est
falsa est. Et iterum:
Omnis lapis homo est

9

