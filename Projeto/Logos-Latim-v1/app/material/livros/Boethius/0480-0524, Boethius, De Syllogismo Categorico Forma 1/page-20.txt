discernant. Nam quod dictum est IN QUA POSITIS QUIBUSDAM, sumptorum scilicet et propositionum multitudo
monstratur. Sunt enim qui putantur esse huiusmodi syllogismi, in quibus tantum una propositio est et una conclusio.
Qualis est hic:
Vides; Viuis igitur.
Homo es; Animal igitur es.
et alia huiusmodi, quos scilicet ueteres in syllogismis [821C] non acceperunt, syllogismos enim est aliquorum
collectio. At uero collectio non nisi plurimorum est, et quicumque unam posuit propositionem, ille non colligit. Nullum
igitur faciet syllogismum.
Debet enim syllogismus, ut angustissimus sit, duabus propositionibus comprobari. Quod autem dictum est,
aliud quiddam necessario euenire quam sint ipsa quae concessa sunt, quoniam freqaenter tales ab aliquibus flunt
syllogismi, ut ea quae proposuerunt, ipsa etiam in conclusione concludant, ut est hic:
Si homo es, homo es; Homo autem es; Homo igitur es.
Idem enim conclusit quod ante proposuit. Atque ideo, ad istorum discretionem, aliud quiddam contingere
debere dictum est QUAM SINT EA QUAE CONCESSA SUNT, [822A] ut in superioribus omnibus syllogismis quos
in trium figurarum modis et demonstratione posuimus. Tales uero syllogismi quales nunc dicti sunt per ridiculi sunt,
quod id quod ante concessum est quasi dubium quiddam in conclusione colligitur. Nam quod positum est, necessario
contingere, ad hoc pertinet, quoniam frequenter ad inductionem uerae quaedam propositiones sunt quarum conclusio
nullo modo uera est, ut si quis sic dicat:
Qui musicam nouit musicus est
et concedatur; et:
Qui arithmeticam arithmeticus est
et:
Qui medicinam medicus est
et:
Qui bonum bonus est.
Cum igitur haec omnia concessa sunt, dicat:
Et qui malum, malus est
quod quasi superioribus simile uidetur sed omni modo falsum est: boni enim homines non aliter cauent, nisi
[822B] mala nouerint. Atque ideo propter eas conclusiones quae sunt per eas propositiones quae per inductionem
dicuntur, additum est conclusiones in syllogismis necessarias contingere, id est ex necessitate contingere.
Est etiam alia exposilio sed in Analyticis nostris iam dicta est. Illud uero quod dictum est, PER IPSA QUAE
POSITA SUNT, hoc propter eos dictum est qui tales faciunt syllogismis, in quibus aut minus aliquid, aut plus, aut aliud
propositum est quam proponi debuerat. Fiunt enim huiusmodi syllogismi. Si quis enim ita dicat:
Socrates homo est, Omnis homo animal est;
et concludat:
Socrates igitur animatus est
minus proposuit, quod non dixit omne animal esse animatum. Nunc si sic proposuisset, recte Socrates
animatum esse concluderet, ita dicendo:
Socrates [822C] homo est, Omnis homo animal est, et: Omne animal animatum est; Socrates igitur animatus
est.
Plus autem proponere hoc est, ut si quis sic dicat:
Omnis homo animal est, Omne animal animatum est, sed et: Sol in Ariete est; Omnis igitur homo animatus est
hic uero superfluum est quod solem in Ariete esse interposuit. Aliud autem quam necesss est quidam
proponunt hoc modo, ut si quis sic dicat:
Omne homo animal est, Virtus autem bonum est; Omnis igitur homo animatum est.
Nulla igitur harum propositionum ad rem pertinet quod concludere cupiebat.
Expedita igitur syllogismi definitione, ad priorum modorum naturam resolutionemque ueniamus, et prius
omnes in ordinem disponatur.
PRIMAE FIGURAE MODI
PRIMUS
SECUNDUS
TERTIUS
QUARTUS
QUINTUS
SEXTUS

Omne iustum bonum est, Omnis uirtus iusta est; Omnis igitur uirtus bona est.
Nullum bonum malum est, Omne iustum bonum est; Nullum igitur iustum
malum est.
Omne bonum uirtus est, Quoddam iustum bonum est; Quoddam igitur iustum
uirtus est.
Nullum bonum malum est, Quoddam iustum bonum est; Quoddam igitur
iustum malum non est.
Omne iustum bonum est, Omnis uirtus iusta est; Quoddam igitur bonum uirtus
est.
Nullum bonum malum est, Omne iustum bonum est; Nullum igitur malum
20

