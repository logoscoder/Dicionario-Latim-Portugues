<I-3: DARII> Tertius uero modus primae figurae est, quoties ex uniuersali affirmatiua, et particulari
affirmatiua, particularis affirmatiua colligitur. Nam si a uirtus de omni b, id est bono, praedicetur, et b bonum de
quodam c, id [814B] est iusto, fuerit praedicatum particulariter, erit quoque conclusio particularis, hoc modo, ut a uirtus
de quodam c iusto particulariter praedicetur. Si igitur fuerit a terminus in omni b, et b terminus in aliquo c
particulariter, erit a terminus in aliquo c particulariter, ut sit:
Omne bonum uirtus est, Quoddam iustum bonum est; Quoddam igitur iustum uirtus est.
<I-4: FERIO> Quartus modus primae figurae est talis, quoties ex uniuersali negatione et particulari
affirmatione paricularis negatiua colligitur. Nam si a terminus de nullo b termino praedicetur, b uero termimis de
quodam c termino praedicetur, a terminus de quodam c termino non praedicabitur, quod monstrat [814C] subiecta
descriptio.
Nam sunt huiusmodi propositiones:
Nullum bonum malum est, Quoddam iustum bonum est; Quoddam igitur iustum malum non est.
Hos ergo quatuor in prima figura modos in Analyticis suis Aristoteles posuit. Caeteros uero quinque modos
Theophrastus et Eudemus addiderunt, quibus Porphyrius, grauissimae uir auctoritatis, uisus est consensisse, qui sunt
huiusmodi. Nam quoniam particularis affirmatiua sibi ipsi conuertitur, quisquis ostenderit in conclusione a terminum de
quodam c termino particulariter praedicari, in eadem ipsa conclusione monstrauit quod c terminus de a termino [814D]
rursus particulariter praedicetur. Nam si sibi particularis propositio in coliclusione conuertitur, si a terminus in quodam
c termino fuerit, c terminus de quodam a termino praedicabitur. Item quisquis uniuersalem negatiuam in conclusione
probauerit, necesse est eum ipsius quoque conuersionem in eadem conclusione probasse. Uniuersalis enim negatio
semper sibi couuertitur. Nam si quis probauit quod a terminus de nullo c termino praedicatur, non est dubium quin in
hac conclusione illud quoque probatum sit, quod c terminus de nullo a termino praedicetur.
Semper enim, ut dictum est, uniuersalis negatiua sibi ipsi conuertitur. Uniuersalis quoque affirmatiua duplici
conclusione continetur: nam quisquis ostendit a terminum de omni c termino praedicari, illud [815A] quoque ostendit
quod c terminus de quodam a termino particulariter praedicetur. Si quis enim probauerit animal de omni homine
praedicari, ita dicens, omnis homo animal est, illud quoque necessario monstrauit particulariter, quoniam quoddam
animal homo est. Ita semper uniuersalis negatio, et uniuersalis affirmatio, uel particularis affirmatiua dupliciter
concluduntur. Aliae enim sibi ipsis conuertuntur, quae particularis est particulariter, quae uniuersalis uniuersaliter. Alia
uero, cum ipsa uniuersalis affirmatiua sit, particulariter sibi ipsi conuertitur. Particularis autem negatio nunquam sibi
ipsi conuertitur, atque ideo simplicem in se retinet conclusionem.
Hoc autem quod nuper diximus, in secundo priorum Analyticorum libro ab Aristotele monstratur, [815B] quod
scilicet Theophrastus et Eudemus principium capientes ad alios in prima figura syllogismos adiiciendos animum
adiecere, qui sunt huiusmodi qui *kata anaklasin* uocantur, id est, per refractionem quamdam conuersionemque
propositionis.
<I-5: BARALIPTON> Et est quintus modus ex duabus uniuersalibus affirmationibus, particularem colligens
affirmatiuam hoc modo: Si a fuerit in omni b, et b fuerit in omni c, posset equidem concludi quod a terminus esset in
omni c termino. Sed quoniam ista uniuersalis propositio, ut dictum est, particulariter conuertitur, praetermisso eo quod
a terminus de omni c termino praedicatur, conclusio esse dicitur quod c terminus de quodam a termino praedicatur,
quod hoc exemplo monstrandum est. Si enim sint propositiones sic:
Omne iustum [815C] bonum est, Omnis uirtus iusta est;
posset concludi equidem quoniam:
Omnis uirtus bonum est.
Sed quoniam illa propositio sibi conuertitur, ut sit:
Quoddam bonum uirtus est
particulariter, particularis syllogismus conclusioque colligitur ex duabus uniuersalibus affirmatiuis. Eius uero
forma talis est, a terminus in omni b, b terminus in omni c; igitur c terminus in quodam a, ut est:
Omne iustum bonum est, Omnis uirtus iusta est; Quoddam bonum iustus est.
Per conuersionem refractionemque dicitur, quoniam quod uniuersaliter colligebatur conuersum, particulariter
collectum est.
<I-6: CELANTES> Sextus modus est primae figurae [815D] qui fit ex uniuersali negatiua et uniuersali
affirmatiua uniuersalem conclusionem per conuersionem colligens. Nam si a terminus in nullo b fuerit, b uero terminus
in omni c termino fuerit, posset equidem colligi quoniam a terminus in nullo c termino est: se quoniam uniuersalis
negatiua conuertitur, dicimus quoniam c terminus in nullo a termino est, ut sit hoc modo:
Nullum bonum malum est, Omne iustum bonum est;
posset colligi:
Nullum iustum malum est
sed ex his per conuersionem colligimus:
Nullum malum iustum est.
<I-7: DABITIS> Septimus modus primae figurae est, qui ex uniuersali affirmatiua et particulari affirmatiua
per conuersionem [816A] particularem colligit affirmatiuam. Si enim fuerit a terminus in omni b, et b terminus de

16

