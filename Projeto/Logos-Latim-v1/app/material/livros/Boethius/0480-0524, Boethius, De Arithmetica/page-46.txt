indeterminata potentia ab aequalitatis natura et a suis se finibus continente substantia discedens aut in maius
exuberat aut in minora decrescit.
Quod principaliter eiusdem quidem sit substantiae unitas, secundo vero loco inpares numeri, tertio
quadrati, et quod principaliter dualitas alterius sit substantiae, secundo vero loco pares numeri, tertio parte altera
longiores
Constat igitur primo quidem loco unitatem propriae inmutabilisque substantiae eiusdemque naturae,
dualitatem vero primam alteritatis mutationisque esse principium; secundo vero loco omnes inpares numeros
propter unitatis cognationem eiusdem atque inmutabilis substantiae esse participes, pares vero ob binarii numeri
consortium alteritatibus esse permixtos; tetragonos quoque ad eundem modum considerari manifestum est. Nam
quod eorum compositio et coniunctio ex inparibus fit, inmutabili eos naturae pronuntiabo coniunctos. Quod vero
parte altera longiores ex copulatione parium procreantur, nunquam ab alteritatis varietate separantur.
Alternatim positis quadratis et parte altera longioribus qui sit eorum consensus in differentiis et in
proportionibus
Illud igitur perspiciendum est, quod, si idem tetragoni et parte altera longiores disponantur, ita ut
alternatim sibi permixti sint, tanta in his est coniunctio, ut alias sibi in eisdem proportionibus communicent,
discrepent autem differentiis, alias vero differentiis pares sint, proportionibus distent. Disponantur enim in
ordinem idem illi superiores tetragoni et parte altera longiores ab uno: j ij iiij vj viiij xij xvj xx xxv xxx. Ergo in
superiore formula hoc maxime intuendum est. Namque inter j, qui est tetragonus, et ij dupla proportio est; inter ij
et iiij dupla. Hic ergo tetragonus cum parte altera longiore atque hic cum sequente tetragono eadem proportione
iunguntur, differentiis vero non isdem. Namque duorum atque unius sola unitas differentia est, sed idem duo a
quaternario solo binario relinquuntur. Rursus si ij ad iiij speculeris, dupla est proportio, si iiij ad vj, habitudinem
sesqualteram recognosces. Hic ergo in proportionibus discrepant, in differentiis pares sunt. Namque et iiij a
duobus et vj a iiij eodem binario distant. In sequentibus etiam eodem modo, sicut in primis fuit, ratio constat.
Nam eadem proportio est, differentiis non eisdem. Nam iiij ad vj et vj ad viiij sesqualtera proportione iunguntur,
vj autem quaternarium duobus, viiij vero senarium tribus praetereunt. In sequentibus etiam eadem ratio
speculabitur et semper alternatim, nunc quidem eaedem proportiones, aliae differentiae sunt, nunc autem ordine
permutato eisdem differentiis aliae proportiones, semperque, in quibus differunt, secundum naturalis numeri
ordines tetragoni et parte altera longiores sese superabunt, tantum quod geminatis summulis naturalis numeri fit
progressio. Quod mirum videri non debet. Nos enim ipsas summas tetragonorum et parte altera longiorum
geminavimus ad primas secundasque proportiones.
Proportiones
s
upla

esqua

a

ltera
j

ltera

iij

j

iiij

i
j

j

s
esquit
ertia

s

esqu-

upla

ij
ij

s
esquiq
uarta
vj

i

i
ij

s
esquit
ertia

x

i
iij

s
esquiq
uarta

i
iij

s
esquiq
uinta
xv

v

s
esquiq
uinta
xx

v

xxvj
v
j

Differentiae
Eaedem quoque differentiae mirabilem in modum a toto per sequentes partes et per easdem unitates,
quibus superius creverunt, progrediuntur. Namque inter unum et duo tantum unitas intercedit, quae unitatis, cui
aequalis est, totum est; binarii vero medietas. Eodemque modo inter ij et iiij tantum ij sunt, qui binarii totum
sunt, quaternarii medietas. Inter quaternarium vero et senarium idem ij sunt, ad quaternarium medietas, ad
senarium pars tertia iij vero, qui sequuntur, qui inter vj et viiij constituti sunt medii, sunt quidem senarii
46

