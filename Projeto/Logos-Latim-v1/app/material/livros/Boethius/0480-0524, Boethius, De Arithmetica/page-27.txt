De inveniendo in unoquoque numero quot numeros eiusdem proportionis possit praecedere eorumque
descriptio descriptionisque expositio.
Est autem quaedam in hac re profunda et miranda speculatio et ut ait Nicomachus enmusotaton theorema
proficiens et ad Platonicam in Timaeo animae generationem et ad intervalla armonicae disciplinae. Ibi enim
iubemur producere atque extendere tres vel quattuor sesqualteros vel quotlibet sesquitertias proportiones et
sesquiquartas comparationes easque secundum propositum ordinem saepe continuas iubemur extendere. Ne
autem hoc labore quodam, semper quidem maximo, frequentius inferaci fiat, hac nobis ratione in quot numeris
quanti possint esse superparticulares vestigandum est.
Omnes enim multiplices tantarum similium sibimet proportionum principes erunt, quoto ipsi loco ab
unitate discesserint. Quod autem dico sibimet similium, tale est, ut dupli semper multiplicitas, ut superius
destinatum est, sesqualteros creet et dux sit triplex sesquitertiorum, quadruplus sesquiquartis. Primus ergo duplex
unum solum habebit sesqualterum, secundus duo, tertius tres, quartus quattuor et secundum hunc ordinem eadem
fit in infinitum progressio, neque unquam fieri potest, ut vel superet proportionum numerum vel ab eo sit
deminutior aequabilis ab unitate locatio. Primus ergo duplex est binarius numerus, qui unum solum sesqualterum
recipit, id est ternarium, binarius enim contra ternarium comparatus sesqualteram efficit proportionem. Ternarius
vero quoniam medietatem non recipit, non est alter numerus, ad quem in ratione sesqualtera comparetur.
Quaternarius vero numerus secundus duplus est. Hic ergo duos sesqualteros praecedit. Est enim ad ipsum
quidem comparatus senarius numerus, ad senarium vero, quoniam medietatem habet, novenarius, et sunt duo
sesqualteri, ad iiij scilicet vj, ad vj vero viiij; novenarius vero, quoniam medietate caret, ab hac comparatione
seclusus est. Tertius vero duplex est viij. Hic ergo tres sesqualteros antecedit. Comparatur enim ad ipsum
duodenarius numerus, ad duodenarium xviij, ad xviij rursus xxvij. At vero xxvij medio carent. Idem quoque in
sequentibus evenire necesseest, quod nos cum propria ordinatione subdidimus. Semper enim hoc divina quadam
nec humana constitutione speculationibus occurrit, ut quotienscunque ultimus numerus invenitur, qui loco
duplicis ab unitate sit par, talis sit, ut in medietates dividi secarique non possit.
x
xxij

j iij

iij

vj

ij j

ij

xiiij lviij

x
l
iiij viij

xxvj xxij
c

xvij iiij

viij
c

xxxj lxij
c
cxliij
Idem contingit etiam in triplicibus. Ex illis enim sesquitertii procreantur. Nam quoniam primus triplex est
ternarius numerus, habet unum sesquitertium, id est iiij, cuius quaternarii tertia pars non potest inveniri. Atque
ideo hic epitrito caret. Secundus vero, qui est viiij, habet ad se duodenarium numerum sesquitertium,
duodenarius autem, quoniam habet tertiam partem, in sesquitertia proportione comparatur ad eum numerus xvj,
qui tertiae partis sectione solutus est xxvij autem, quoniam tertius est triplex, habet ad se sesquitertium xxxvj et
hic rursus ad xlviij eadem proportione comparatur. Cui si lxiiij appositi fuerint, eandem rursus vim proportionis
explebunt, quos lxiiij ad nullum sesquitertium rursus aptabis, quoniam parte tertia non tenentur. Atque hoc in
cunctis triplicibus invenitur, ut extremus eiusdem proportionis numerus tantos ante se praecedentes habeat,
quanto primus eorum ab unitate discesserit et qui tot super se eiusdem proportionis habuerit numeros, quotus ab
unitate primus eorum iacet. Eius pars, qua illi comparatus numerus possit eandem facere proportionem, inveniri
nequeat. Et triplicis quidem haec est descriptio.
ccx
27

