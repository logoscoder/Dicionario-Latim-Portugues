dimidium, pars vero tertia novenarii. Et rursus ternarius, qui novenarii pars tertia est, duodenarii quarta est; et ad
eundem modum usque in finem descriptionis geminatis huiusmodi partibus, sicut ipsa quoque summarum
comparatio geminata est, aequas partium progressiones aspicies.
Probatio quadratos eiusdem esse naturae
Illud autem apertissimum signum est, omnes tetragonos inparibus esse cognatos, quod in omni dispositione
ab uno vel in duplicibus vel in triplicibus talis naturae ordo conseritur, ut nunquam, nisi secundum inparem
locum tetragonus inveniatur. Disponamus enim in ordinem numeros, primo quidem duplos, deinde triplos.
lxii

x
j

iij

iij

vj

xxij

ij

xvij

xxxj cxliij

c
ij iiij

cxxvi
ij

cclvj

dcc
mmcl
mmmm
xxviiij
xxxvij
mmdlxj

Si igitur in utrisque versibus primos aspicias, singulos quos invenis, quoniam tetragoni sunt, in inpari loco
sunt constituti, quoniam primi sunt. Si vero tertium locum respexeris, iiij et viiij notabis, quorum hic a duobus
proficiscitur, illum ternarius creat; qui sunt loco inpari constituti. Quintum deinde si videas locum xvj et lxxxj
respicies, sed unus a quaternario nascitur, alterum novenarius creat. Et si nonum locum rursus adspicias,
tetragonos pernotabis cclvj et mmmmmmdlxj; quorum superior fit a xvj, inferior vero ab lxxxj. Idem si in
infinitum facere libeat, indiscrepanter incurrit.
Cybos eiusdem participare substantiae, quod ab inparibus nascantur
Ipsi vero cybi, qui quamquam tribus intervallis sublati sint, tamen propter aequalem multiplicationem
participant inmutabilis substantiae eiusdemque naturae sunt socii, non aliorum quam inparium coacervatione
producuntur, nunquam vero parium. Nam si omnes ab unitate inpares disponantur, iuncti figuras cybicas
explicabunt.
j iij v vij viiij xj xiij xv xvij xviiij xxj
In his igitur qui primus est, potestate et virtute primum cybum faciet; iuncti vero duo qui sequuntur,
ternarius scilicet et quinarius, secundum efficiunt cybum, qui est octonarius. Iuncti autem tres, qui sequuntur,
septenarius novenariusque et xj cybum facient, qui xxvij numero continetur, qui est tertius. Et sequentes quattuor
quartum, et qui sequuntur quinque quintum, et ad eundem modum quotus quisque cybus efficitur, tot
coniunctione inpares apponuntur. Hoc autem diligentius subiecta descriptio docet.

ij
iij

ij iiij
xvij

j

iij v vij

viiij

xiiij

xxj xxiij xxv xxvij xxviiij
cxxv
De proportionalitatibus
Et de his quidem sufficienter dictum est; nunc res admonet quaedam de proportionibus disputantes, quae
nobis vel ad musicas speculationes vel ad astronomicas subtilitates vel ad geometricae considerationis vim vel
etiam ad veterum lectionum intellegentiam prodesse possint, arithmeticam introductionem commodissime
terminare. Est igitur proportionalitas duarum vel trium vel quotlibet proportionum adsumptio ad unum atque
47

