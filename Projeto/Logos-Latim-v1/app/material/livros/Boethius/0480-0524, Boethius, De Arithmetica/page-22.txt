De multiplici superpartiente.
Multiplex vero superpartiens est, quotiens numerus ad numerum comparatus habet in se alium numerum
totum plus quam semel et eius vel duas vel tres vel quotlibet plures particulas secundum numeri superpartientis
figuram. In hoc quoque propter causam superius dictam non erunt duae medietates neque duae quartae neque
duae sextae, sed duae tertiae vel duae quintae vel duae septimae ad priorum similem consequentiam. Non est
autem difficile secundum priorum exempla positorum hos quoque et praeter nostra exempla numeros invenire.
Vocabunturque hi secundum proprias partes duplex superbipartiens, vel duplex supertripartiens, vel duplex
superquadripartiens, et rursus triplex superbipartiens et triplex supertripartiens et triplex superquadripartiens et
similiter, ut, viij ad iij comparati faciunt duplicem superbipartientem, et xvj ad vj et omnes, quicunque ab viij
incipientes octonario sese numero transgrediuntur, comparati ad eos, qui a tribus inchoantes ternaria sese
quantitate praetereunt. Nec erit difficile alias eius partes secundum praedictum modum diligentibus repperire.
Hic quoque illud meminisse debemus, quod minores et comitesnon sine sub praepositione nominantur, ut sit
subduplex superbipartiens, subduplex supertripartiens.
Demonstratio quemadmodum omnis inaequalitas ab aequalitate processerit.
Restat autem nobis profundissimam quandam tradere disciplinam, quae ad omnem naturae vim rerumque
integritatem maxima ratione pertineat. Magnus quippe in hac scientia fructus est, si quis non nesciat, quod
bonitas definita et sub scientiam cadens animoque semper imitabilis et perceptibilis prima natura est et suae
substantiae decore perpetua, infinitum vero malitiae dedecus est, nullis propriis principiis nixum, sed natura
semper errans a boni definitione principii tamquam aliquo signo optimae figurae inpressa componitur et ex illo
erroris fluctu retinetur. Nam nimiam cupiditatem iraeque immodicam effrenationem quasi quidam rector animus
pura intellegentia roboratus adstringit, et has quodammodo inaequalitatis formas temperata bonitate constituit.
Hoc autem erit perspicuum, si intellegamus, omnes inaequalitatis species ab aequalitatis crevisse primordiis, ut
ipsa quodammodo aequalitas matris et radicis obtinens vim ipsa omnes inaequalitatis species ordinesque
profundat. Sint enim nobis tres aequales termini, id est tres unitates, vel ter bini vel ter terni vel ter quaterni vel
quantos ultra libet ponere. Quod enim in unis tribus terminus evenit, idem contingit in ceteris. Ex his igitur
secundum praecepti nostri ordinem videas primum nasci multiplices et in his duplices prius, dehinc triplos, inde
quadruplos et ad eundem ordinem consequentes. Rursus multiplices si convertantur, ex his superparticulares
orientur, et ex duplicibus quidem sesqualteri ex triplis sesquitertii, ex quadruplis sesquiquarti et ceteri in hunc
modum. Ex superparticularibus vero conversis superpartientes nasci necesse est, ita ut ex sesqualtero nascatur
superbipartiens, supertripartientem sesquitertius gignat et ex sesquiquarto superquadripartiens procreetur. Rectis
autem positis neque conversis prioribus superparticularibus multiplices superparticulares oriuntur; rectis vero
superpartientibus multiplices superpartientes efficiuntur. Praecepta autem tria haec sunt, ut primum numerum
primo facias parem, secundum vero primo et secundo, tertium primo, secundis duobus et tertio. Hoc igitur cum
in terminis aequalibus feceris, ex his qui nascentur, duplices erunt, de quibus duplicibus si idem feceris, triplices
procreantur et de his quadruplices atque in infinitum omnes formas numeri multiplicis explicabit. Iaceant igitur
tres termini aequales.
jjj
Ponatur itaque primo primus aequalis, id est unus, secundus vero primo et secundo, id est ij, tertius vero
primo, duobus secundis et tertio par sit, id est uni et duobus unis et uni, quod sunt iiij ut est descriptio.

j iij
Videsne ut duplici proportione sequens ordo texatur? Fac rursus idem de duplicibus, ut sit primus primo
aequalis, id est uni, secundus primo et secundo, id est uni et duobus, qui sunt tres, tertius primo, id est uni,
duobus secundis, id est iiij, et tertio, id est iiij, qui simul viiij fiunt, et venit haec formula.

22

