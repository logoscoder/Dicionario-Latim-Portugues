monstravimus. Ipsarum quoque musicarum consonantiarum, quas symphonias nominant, proportiones in hac
paene sola medietate frequenter invenies. Namque symphonia diatessaron, quae princeps est et quodammodo
vim obtinens elementi,—constituitur scilicet in epitrita proportione, ut est quaternarius ad ternarium—in
eiusmodi armonicis medietatibus invenitur. Sint enim eiusmodi armonicae medietatis termini, quorum extremi
dupli sint, et rursus alia huiusmodi dispositio, quorum extremi tripli.
iij iiij vj

ij iij vj

Senarius igitur ad ternarium duplus est, idem autem senarius in alia dispositione ad binarium triplus.
Horum igitur si differentias colligamus et ad se invicem comparemus, epitrita proportio colligetur, unde
diatessaron symphonia resonabit. Inter iij enim et vj ternarius est et inter binarium et senarium quaternarius, qui
sibimet comparati sesquitertiam efficient proportionem.

In eadem quoque medietate et diapente symphonia componitur, quam sesqualtera habitudo restituit. Nam
in utrisque dispositionibus his, quae subiectae sunt, in duplici senarius ad quaternarium sesqualter est et in
triplici ternarius ad binarium. Ex quibus utrisque diapente symphonia coniungitur

Post hanc autem diapason consonantia, quae fit ex duplici, ut est subiecta formula.

In triplici quoque dispositione simul diapente et diapason symphonia componitur servans sesqualteram et
duplicem rationem, quod subiecta descriptio docet.

Et quoniam triplus duas continet consonantias, diapente scilicet et diapason, in huius triplicis dispositione
in differentiis eundem rursus triplum repperiemus, secundum subter descriptum modum.

55

