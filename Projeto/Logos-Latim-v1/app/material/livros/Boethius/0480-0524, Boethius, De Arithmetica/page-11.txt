Et primus quidem et incompositus est, qui nullam aliam partem habet nisi eam, quae a tota numeri
quantitate denominata sit, ut ipsa pars non sit nisi untias, ut sunt iij v vij xj xiij xvij xviiij xxiij xxviiij xxxj. In his
ergo singulis nulla unquam alia pars invenietur, nisi quae ab ipsis denominata est, et ipsa tanum untias, ut supra
iam dictum est. In tribus enim una pars sola est, id est tertia, quae a tribus scilicet denominata est, et ipsa terita
pars unitas; eodemque modo quinarii sola quinta pars est et haec untias, atque idem in singulis consequens
repperietur. Dicitur autem primus et incompositus, quod nullus eum alter numerus metiatur praeter solam, quae
cunctis mater est, unitatem. Namque ternarium ij non numerant, idcirco, quoniam si solos duos contra iij
compares puciores sunt, sin vero binarium bis facias, amplior est tribus, cum crescit in iiij. Metitur autem
numerus numerum, quotiens vel semel vel bis vel tertio vel quotienslibet numerus ad numerum comparatus
neque deminuta summa neque aucta ad comparati numeri terminum usque pervenerit, ut ij si ad vj compares,
binarius numerus senarium tertio metietur. Primos ergo et incompositos nullus numerus metietur praeter
unitatem solam, quoniam ex nullis aliis numeris compositi sunt, sed tantum ex unitatibus in semet ipsis auctis
multiplicatisque procreantur. Ter enim unus iij et quinquies unus v et septies unus vij fecerunt, et alii quidem,
quos supra descrpsimus, eodem modo nascuntur. Hi autem in semet ipsos multiplicati faciunt alios numeros
velut primi, eosque primam rerum substantiam vimque sortitos cunctorum a se procreatorum velut quaedam
elementa repperies, quia scilicet incompositi sunt et spmplici generatione formati atque in eos omnes, quiunque
ex his prolati sunt numeri, resolvuntur, ipsi vero neque ex aliis producuntur neque in alios reducuntur.
De secundo et composito
Secundus vero et compositus et ipse quidem inpar est, propterea quod eadem inparis proprietate formatus
est, sed nullam in se retinet substantiam principalem compositusque est ex aliis numeris habetque partes et a se
ipso et ab alieno vocabulo denominatas; sed a se ipso denominatam partem solam semper in his repperies
unitatem, ab alieno vero vocabulo vel unam vel quotlibet alias, quanti fuerint scilicet numeri quibus ille
compositis procreatur, ut sunt hi: viiij xv xxj xxv xxvij xxxiij xxxviiij. Horum ergo singuli habent quidem a se
denominatas partes proprias, scilicet unitates, ut viiij nonam,id est unum, xv quintam decimam eandem rursus
unitatem et in ceteris, quos supra descripsimus, idem convenit.
Habent etiam ab alieno vocabulo partem, ut viiij tertiam, id est ternarium, et xv tertiam, id est quinque, et
quintam, id est tres; xxj vero tertiam vij, septimam iij; et in omnibus aliis eadem consequentia est.
Secundus autem vocatur hic numerus, quoniam non sola unitate metitur sed etiam alio numero, a quo
scilicet coniunctus est, neque habet quicquam in se principalis intellegentiae. Nam ex aliis numeris procreatur
viiij quidem ex tribus, xv vero ex tribus et v, at xxj ex tribus et vij et ceteri eodem modo. Compositus autem
dicitur eo, quod resolvi potest in eosdem ipsos, a quibus dicitur esse compositus, in eos scilicet, qui compositum
numerum metiuntur. Nihil autem, quod dissolvi potest, incompositum est, sed omni rerum necessitate
compositum.
De eo, qui per se secundus et compositus est, ad alium primus et incompositus
His vero contra se positis, id est primo et incomposito et secundo et composito, et naturali diversitate
disiunctis alius in medio consideratur, qui ipse quidem compositus sit et secundus et alterius recipiens
mensionem atque ideo et partis alieni vocabuli capax, sed cum fuerit ad alium eiusdem generis numerum
comparatus, nulla cum eo communi mensura coniungitur; nec habebunt partes aequivocas; ut sunt viiij ad xxv
Nulla hos communis numerorum mensura metitur, nisi forte unitas, quae omnium numerorum mensura
communis est. Et hi quidem non habent aequivocas partes. Nam quae in viiij tertia est, in xxv non est, et quae in
xxv quinta est, in novenario non est. Ergo hi per naturam utrique secundi et compositi sunt, comparati vero ad se
invicem primi incompositique redduntur, quod utrosque nulla alia mensura metitur, nisi unitas, quae ab utrisque
denominata est; nam in novenario nona est, in xxv vicesima quinta.
De primi et incompositi et secundi et compositi et ad se quidem secundi et compositi, ad alterum vero
primi et incompositi procreatione

11

