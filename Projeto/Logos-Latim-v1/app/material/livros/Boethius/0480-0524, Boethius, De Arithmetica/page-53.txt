civitatis est. Namque vel in maioribus vel in minoribus aequali omnium proportionalitate componitur, et est inter
omnes paritas quaedam medietatis aequum ius in proportionibus conservantis.
Quod superficies una tantum in proportionalitatibus medietate iungantur, solidi vero numeri duabus
medietatibus in medio collocatis
Post haec igitur tempus est, ut expediamus nunc quiddam nimis utile in Platonica quodam disputatione,
quae in Timaei cosmopoeia haud facili cuiquam vel penetrabili ratione versatur. Omnes enim planae figurae,
quae nulla altitudine crescunt, una tantum medietate geometrica continuantur; alia, quae iungat, non potest
inveniri; unde duo tantum in his intervalla sunt constituta, a primo scilicet ad medium et a medio ad tertium. Si
vero fuerint cybi, duas tantum habebunt medietates, ubi tertia inveniri non poterit secundum geometricam
scilicet proportionem; unde formae solidae tria intervalla dicuntur habere. Est enim unum intervallum a primo ad
secundum et a secundo ad tertium et a tertio ad quartum, quae est scilicet postrema distantia. Recte igitur et
planae figurae duobus intervallis et solidae tribus contineri dicuntur. Sint enim duo tetragoni iiij scilicet et viiij.
Horum igitur unus tantum medius in eadem proportione constitui potest. Namque senarius ad iiij sesqualter est et
viiij ad senarium eodem modo sesqualter. Hoc autem idcirco evenit, quod singula latera singulorum
tetragonorum efficiunt senariam medietatem. Nam quaternarii tetragoni latus binarius est, novenarii ternarius. Hi
ergo multiplicati senarium perfecerunt; bis enim iij senarius est. Et quotienscunque datis duobus tetragonis
eorum medietatem volumus invenire, latera eorum multiplicanda sunt, et qui ex his procreabitur, medietas est. Si
autem cybi sunt, ut viij et xxvij, duae tantum inter hos eadem proportione medietates constitui queunt, xij scilicet
et xviij. Namque xij ad viij et xviij ad xij et xxvij ad xviij sesqualtera tantum proportione iunguntur. In his
quoque eadem laterum ratio est. Namque exuno cybo, qui propinquior est, una medietas duo latera colligit, ex
alternatim vero posito unum. In alia quoque medietate idem est. Ponanturenim duo cybi et in medio eorum duae
medietates, quas superius diximus: viij xij xviij xxvij. Octonarii igitur latus est binarius; bis enim bini bis
octonarium referunt: ternarius vero xxvij cybi latus est; ter enim tres ter xxvij restituunt. Medietas igitur, quae
iuxta octonarium est, id est xij, mutuatur duo latera ex propinquo sibi octonario et aliud unum latus ex altrinsecus
posito xxvij cybo. Bis enim bini ter xij pandunt. Et xviij eadem ratione duo latera a propinquo sibi xxvij cybo
colligit et unum ab altrinsecus posito octonario. Tres enim ter bis xviij concludunt. Hoc autem universaliter
speculandum est. Si tetragonus tetragonum multiplicet, sine dubio tetragonus provenit; sin vero parte altera
longior tetragonum multiplicet vel tetragonus parte altera longiorem nunquam tetragonus, semper parte altera
longior crescit. Rursus si cybus cybum multiplicaverit, cybi forma conficitur, si vero parte altera longior cybum
vel cybus parte altera longiorem, nunquam cybus procreabitur. Hoc scilicet secundum similitudinem paris atque
inparis. Par enim parem si multiplicet, semper par nascitur et inpar inparem si multiplicet, inpar continuo
procreabitur. Si vero inpar parem vel si par inparem multiplicet, par semper exoritur. Hoc autem facilius
cognoscitur ex lectione Platonis in libris de republica eo loco, qui nuptialis dicitur, quem ex persona musarum
philosophus introducit. Sed nunc ad tertiam medietatem redeundum est.
De armonica medietate eiusque proprietatibus
Armonica autem medietas est, quae neque eisdem differentiis nec aequis proportionibus constituitur, sed
illa, in qua quemadmodum maximus terminus ad parvissimum terminum ponitur, sic differentia maximi et medii
contra differentiam medii atque parvissimi comparatur; ut si sint iij iiij vj vel si ij iij vj. Senarius enim
quaternarium sua tertia parte superat, id est duobus, quaternarius vero ternarium sua quartaparte supervenit, id
est uno, et senarius ternarium sua medietate, id est tribus, ternarius vero binarium sua parte tertia, id est unitate
transcendit. Quare in his neque eadem proportio terminorum est, neque sunt eaedem differentiae, est autem
quemadmodum maximus terminus ad parvissimum terminum, sic differentia maximi et medii ad differentiam
medii atque postremi. Namque in hac proportione, quae est iij iiij vj, maior terminus, id est senarius, ad
parvissimum terminum, id est ternarium, duplus est et differentia maximi et medii, id est senarii et quaternarii,
duo scilicet, ad differentiam medii et ultimi, id est quaternarii atque ternarii, quae est unitas, dupla perspicitur.
Sed hoc quoque subiecta descriptione monstratur.
Differentiae duplae

Differentiae triplae

j
53

ij

