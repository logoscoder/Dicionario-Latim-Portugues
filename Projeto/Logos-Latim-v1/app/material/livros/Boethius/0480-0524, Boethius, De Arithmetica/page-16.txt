quater, subquadruplus et fit per haec in infinitum progressio, additaque eos semper sub praepositione nominabis,
ut unus duorum subduplus, trium subtriplus, iiij subquadruplus appelletur et consequenter.
Cum autem naturaliter multiplicitas et submultiplicitas infinita sit, eorum quoque species per proprias
generationes in infinita consideratione versantur. Si enim positis in naturali constitutione numeris singulos per
suas sequentias pares eligas, omnium ab uno parium atque inparium sese sequentium duplices erunt et huius
speculationis terminus deficit. Ponatur enim naturalis numerus hoc modo: i ij iij iiij v vj vij viij viiij x xj xij xiij
xiiij xv xvj xvij xviij xviiij xx. Horum ergo si primum sumas parem, id est ij, primi duplus erit, id est unitatis; si
vero sequentem parem, id est iiij, secundi duplus est, id est duorum; si vero tertium parem sumas, id est vj, tertii
numeri in naturali constitutione duplus est, id est ternarii; si vero quartum parem inspicias, id est. viij quarti
numeri, id est quaternarii, duplus est. Idemque in ceteris in infinitum sumentibus sine aliquo inpedimento
procedit. Triplices autem nascuntur, si in eadem dispositione naturali duo semper intermittantur, et qui post duos
sunt, ad naturalem numerum comparentur, excepto ternario, qui, ut unitatis triplus sit, solum binarium
praetermittit. Post unum enim et duo tres sunt, qui triplus unius est; rursus post iiij et v sunt vj., qui secundi
numeri, id est duorum, triplus est; rursus post vj sunt vij. et viij et post hos viiij, qui tertii numeri, id est ternarii
triplus est; atque hoc idem in infinitum si quis faciat, sine ulla offensione procedit. Quadruplorum vero generatio
incipit, si quis tres numeros intermittat. Post unum quippe et duo et iij sunt iiij, qui primi, id est unius,
quadruplus est; rursus si intermisero quinarium, senarium et septenarium, octonarius mihi quartus occurrit, tribus
scilicet intermissis, qui binarii, id est secundi numeri quadruplus est; at vero si post viij tres terminos intermisero,
id est viiij vel x vel xj. duodenarius, qui sequitur, ternarii numeri quadruplus est; atque hoc idem in infinitum
progressis necesse est evenire, semperque una terminorum intermissione si crescat adiectio, ordinatas te
multiplicis numeri vices invenire miraberis. Si enim iiij intermittas, quincuplus invenitur, si v sescuplus, si vj
septuplus, semperque ipsius multiplicationis nomine uno minus intermissionis vocabulo procreantur. Nam
duplus unum intermittit, triplus ij quadruplus iij quincuplus iiij et deinceps ad eundem ordinem sequentia est. Et
omnes quidem dupli secundum proprias sequentias parium numerorum pares sunt; tripli vero unus semper par
terminus, inpar alius invenitur; quadrupli vero rursus semper parem custodiunt quantitatem constituunturque a
quarto numero uno ex prioribus per ordinem positis paribus intermisso, primo pari binario, post hunc viiij
intermisso senario, post hunc xij transmisso denario, atque hoc idem in ceteris. Quincupli vero propositio
secundum triplicis similitudinem alternatim paribus atque inparibus positis ordinatur.
De superparticulari eiusque speciebus earumque generationibus.
Superparticularis vero est numerus ad alterum comparatus, quotiens habet in se totum minorem et eius
aliquam partem; qui si minoris habeat medietatem, vocatur sesqualter, si vero tertiam partem, vocatur
sesquitertius, si vero quartam, sesquiquartus, et si quintam, vocatur sesquiquintus; atque his nominibus in
infinitum ductis in infinitum quoque superparticularium forma progreditur. Et maiores quidem numeri hoc modo
vocantur, minores vero, qui habentur toti et eorum aliqua pars, unus subsesqualter, alter subsesquitertius, alius
subsesquiquartus, alius vero subsesquiquintus, atque idem secundum maiorum normam multitudinemque
protenditur. Voco autem maiores numeros duces, minores comites. Superparticularium quoque infinita est
multitudo ob eam rem, quod eiusdem species interminabili progressione funguntur. Namque sesqualter habebit
quidem duces omnes post ternarium numerum naturaliter triplices, comites vero omnes post binarium numerum
naturaliter pares, hoc modo ut primus primo, secundus secundo, tertius tertio comparetur et deinceps.
Describantur enim longissimi versus triplicium naturalis numeri atque duplicium et sit hoc modo:

j
ij j

ij

iij

iiij ij

j iij j

iij

j

ij

v viij xj
ij

iij

iiij

xiiij xvij xx

iiij vj

iiij

x

Primus igitur versus continet numerum naturalem, secundus eius triplicem, tertius vero duplicem. Atque in
eo si ternarius binario, vel si senarius quaternario, vel novenarius senario comparetur, vel omnes triplices
superiores si duplicibus numeris consequentibus opponantur, hemiolia id est sesqualtera proportio nascetur. III
16

