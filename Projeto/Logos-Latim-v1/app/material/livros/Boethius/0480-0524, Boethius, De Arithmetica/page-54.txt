ij
Termini dupli

iij

j

j

ij

j

Termini tripli

Habet autem proprietatem, quemadmodum dictum est, contrariam arithmeticae medietati. In illa enim in
minoribus terminis maior erat proportio, in maioribus minor. In hac vero in maioribus quidem terminis maior est
proportio, in minoribus vero minor. Namque in hac dispositione iij iiij vj tres ad quattuor comparati
sesquitertiam habitudinem, sex vero ad quattuor, sesqualteram reddunt. Sed maior est proportio sesqualtera a
sesquitertia tantum, quantum pars tertia medietate transcenditur. Iuste igitur medietas quaedam geometrica
proprieque esse proportionalitas iudicatur, scilicet inter eam, ubi in maioribus terminis minor est proportio et in
minoribus maior, et inter eam, ubi in maioribus maior est, in minoribus minor. Illa est enim vere proportionalitas,
quae medietatis quodammodo locum obtinens et in maioribus et in minoribus aequalibus proportionum
comparationibus continetur. Hoc quoque signum est duarum extremitatum mediam esse quodammodo
geometricam proportionem. Namque in arithmetica proportione medius terminus eadem sua parte et minorem
praecedit et a maiore praeceditur, sed alia parte minoris, alia vero parte maioris. Sit enim arithmetica dispositio ij
iij iiij. Ternarius igitur numerus binarium tertia sua parte praecedit, id est uno, et a quaternario tertia sua parte
praeceditur, id est uno. At vero ternarius non eadem parte minoris minorem vincit vel maioris a maiore
superatur. Namque minorem, id est binarium, uno superat, id est ipsius medietate binarii, a quaternario vero uno
relinquitur, quae pars quaternarii quarta est. Recte igitur dictum est, medium terminum in huiusmodi medietate
eadem sui parte et minorem vincere et a maiore superari, sed non eisdem partibus vel minoris minorem
transgredi vel maioris a maiore transcendi. Contrarie armonica medietas proportiones habet. Namque non eadem
parte sua medius terminus in hac proportione vel minorem vincit vel a maiore superatur, sed eadem parte minoris
minorem superat, qua parte maioris a maiore superatur. In hac enim dispositione armonica, quae est ij iij vj
ternarius binarium tertia sui parte vincit, idem ternarius a senario tota sui quantitate superatur, id est tribus,
idemque ipse ternarius medietate minoris vincit minorem, id est uno, et medietate maioris a maiore termino
vincitur, id est tribus. Senarii enim medietas ternarius est. In geometrica vero medietate neque eisdem suis
partibus medius vel vincit minorem vel a maiore vincitur, neque eadem parte vel minoris minorem superat vel
maioris a maiore relinquitur, sed qua parte sua medius terminus minorem superat, eadem parte sua maior
terminus medium vincit, quod est ut medietas atque extremitas aequalibus medietatem et extremitatem reliquam
suis partibus supervadant. In hac enim dispositione, quae est iiij vj viiij tertia sui parte medius senarius
quaternarium superat, id est duobus, et tertia sui parte rursus novenarius senarium vincit, id est tribus. Habet
autem aliam proprietatem armonica medietas, ut cum duas extremitates in unum redactas medietas
multiplicaverit, dupla quantitas colligatur, quam si se multiplicent duae extremitates. Sint enim hi termini: iij iiij
vj. Si igitur ternarium et senarium iungas, novenarium facies, qui per quaternarium ductus xxxvj efficit. Quod si
se ipsae extremitates multiplicent et fiant tres sexies, xviij conficiunt, quod est prioris summae dimidium.

viij
xxvj
ij iij

j

iiij
Quare dicta sit armonica medietas ea, quae digesta est
Considerandum forsitan videatur, cur hanc armonicam medietatem vocemus. Cuius haec ratio est, quoniam
arithmetica dispositio aequas tantum per differentias dividit quantitates, geometrica vero terminos aequa
proportione coniungit, at vero armonica ad aliquid quodammodo relata consideratione neque solum in terminis
speculationem proportionis habet neque solum in differentiis, sed in utrisque communiter. Quaerit enim, ut
quemadmodum sunt ad se extremi termini, sic maioris ad medium differentia contra differentiam medietatis ad
ultimum. Ad aliquid autem considerationem armonicae proprie esse, in primi libri rerum omnium divisione
54

