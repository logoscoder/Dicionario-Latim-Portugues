participes, illos vero numeros, quos parte altera longiores paritas creat, alterius dicemus esse substantiae. Nam
quemadmodum unus a duobus uno tantum alter est, sic horum latera a se tantum uno sunt altera et una tantum
differunt unitate. Quare disponantur in ordinem omnes ab uno inpares et sub his omnes a binario numero pares.

ij

ij

j iij j iij

iiij j

iij

ij iiij

Est ergo princeps inparis ordinis unitas, quae ipsa quidem effectrix et quodammodo forma quaedam est
inparitatis, quae in tantum eiusdem nec mutabilis substantiae est, ut, cum vel se ipsa multiplicaverit vel in
planitudine vel in profunditate, vel si alium quemlibet numerum per se ipsa multiplicet, a prioris quantitatis
forma non discrepet. Namque si unum semel facias, vel si semel unum semel, vel si duo semel, vel si tres semel,
vel si quattuor semel, vel quemlibet alium numerum multiplicet, a quantitate sua is, quem multiplicat, numerus
non recedit, quod circa alium numerum non potest inveniri. Paris vero ordinis binarius numerus princeps est,
quae dualitas, cum in eodem ordine paritatis sit, tum principium totius est alteritatis. Namque si se ipsa
multiplicet vel per latitudinem vel etiam per profunditatem vel si quem numerum in suam conglobet quantitatem,
continuo alter exoritur. Nam bis unum vel bis duo si facias, vel bis tres vel bis quattuor vel bis quinque vel
quemlibet alium multiplicet, quisquis hinc nascitur, alius quam primo fuerat, invenitur. Nascuntur autem ex
superiore descriptione et ex primo ordine omnes tetragoni hoc modo. Unum enim si respexeris, primus potestate
tetragonus est. Sin vero unum tribus coacervaveris, quattuor tetragonus exoritur. Huic si quinarium iungam,
novenarius rursus occurrit. Huic si copules septem, sedecim quadrati forma se suggerit. Idemque si in ceteris
facias, omnes conpetenter quadratos videas procreari. At vero ex secundo paritatis ordine idem cuncti parte altera
longiores fiunt. Namque si duos primo respexero, huiusmodi mihi numerus occurrit, qui fit ex bis uno. Cum vero
duobus sequentes quattuor iunxero, parte altera longior rursus erit, senarius scilicet, qui fit ex bis tribus. Cui si
sequentem adgregavero, nascetur mihi duodenaria forma, quae fit ex quater tribus. Quod si continuatim quis
faciat, cunctos huiusmodi numeros in conpetenti ordine procreatos videbit, quam descriptionem scilicet inferior
forma demonstrat.
Radices
j
j iij v
j iij v vij
iij iij v iij v vij vij viiij
viiij xj
Tetragoni id est quadrati

iij iiij vj xv xxvj
Radices
i
ij iiij
ij
j iiij j iiij vj vj viij
vj viij x
Parte altera longiores

j ij x xx lij
De generatione laterculorum eorumque definitione
40

iiij

ij iiij vj
viij x xij

