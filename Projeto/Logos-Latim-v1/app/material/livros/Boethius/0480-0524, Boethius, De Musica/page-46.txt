superius dictum modum consonantias dissonantiasque perpendo; item si diapason consonantiam temptare uoluero,
totum tribus partibus seco, atque in unam duasque distribuens easdem simul uel alterutram pulsans quid consonet, uel
quod dissonet utraque cognosco. Triplex uero, quae ex permixtis consonantiis nascitur, ita redditur, ut si totam in
quatuor partium diuisionibus partiamus, atque in tres et unam tota nerui prolixitas diuidatur, ita semisphaerium tribus
appositum triplae proportionis dissonantiam et consonantiam reddat.

