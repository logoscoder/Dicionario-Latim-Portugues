conferatur octaua, qui sunt 243, fient 2187. Rursus 256 per octonarium crescant, fient igitur 2048. Atque hic
suprascriptorum terminorum in medio collocetur.
[PLLXIII:1220,2; text: Semitonium minus, Apotome, 104, 139, 1944, 2048, 2187, primus secundus tertius,
tonus sesquioctaua] [BOEDIM2 07GF]
[1221] Tertius igitur terminus ad primum toni retinet proportionem.
Secundus ad primum semitonii minoris. Apotomes uero tertius ad secundum. Atque in bisdem primis
apotomes uidetur constare proportio, cum semitonii in 256 et 243, minimis numeris spatium contineatur.
Idcirco autem 1944 et 2048 in eadem proportione sunt qua 243 ad ducentos 56, quoniam 256 et 243 octonario
multiplicati sunt. Si enim unus numerus duos quoslibet numeros multiplicet, qui ex ea multiplicatione nascuntur, in
eadem erunt proportione qua fuerunt hi numeri quos prior numerus multiplicauit.
XXX
Quibus proportionibus diapente, diapason constent. et quoniam diapason sex tonis non constet.
Sed quoniam de diatessaron consonantia latius diximus, breuius et pene puris numeris de diapason ac diapente
consonantiis disseramus.
Diapente enim constat ex tribus tonis ac semitonio, id est ex diatessaron et tono. Disponantur enim numeri
quos superior descriptio comprehendit, 192, 216, 253, 256.
[PLLXIII:1221,1; text: Diatessaron ex duobus tonis et Hemitonio minore, 192, 216, 243, 256, Tonus,
Hemitonius] [BOEDIM2 07GF]
In hac igitur dispositione primus terminus ad secundum, et secundus ad tertium tonorum retinet proportiones.
Sed tertius ad quartum semitonii minoris, ut supra monstratum est. Si igitur 256 octaua eisdem quorum octaua est
apponatur, fient 288. Quibus 192 comparati, sesquialterum spatium proportionis efficiunt.
[PLLXIII:1221,2; text: 192, 288, diapente secupla] [BOEDIM2 07GF]
Quocirca tres quidem toni sunt, si primus ad secundum, secundus ad tertium, quintus conferatur ad quartum.
Semitonium uero minus tertii ad quartum terminum comparatio tenet; quod si diatessaron quidem duorum tonorum est
ac semitonii minoris, diapente uero trium tonorum ac semitonii minoris, iunctae uero diatessaron ac diapente unum
diapason uidentur efficere, erunt quinque toni et duo spatia semitoniorum minora, quae unum tonum non uideantur
implere. Non est igitur diapason consonantia constans sex tonis, ut Aristoxenus arbitratur, quod in numeris quoque
dispositum euidenter apparet.
[1222] Sex enim toni in ordinem disponantur, scilicet in sesquioctauis proportionibus constituti, sex uero
sesquioctauae proportiones a sexto octuplo procreantur. Disponantur igitur sexoctupli hoc modo:
[PLLXIII:1222,1; text: 1, 8, 64, 512, 4096, 32768, 262144] [BOEDIM2 08GF]
Ab hoc igitur ultimo numero sex toni in sesquioctaua proportione constituti locentur, hoc modo dispositis,
primum octuplis terminis, ut octauae terminorum partes ipsorum terminorum, lateribus adiungantur; sit autem
descriptio talis:
[PLLXIII:1222,2; text: Sexoctupli, 1, 8, 64, 512, 4096, 32768, 262144, Sesquioctaui, 294912, 331776,
373248, 419904, 472392, 531441, Partes octauae, 36864, 41472, 46656, 52488, 59039] [BOEDIM2 08GF]
Huius igitur dispositionis haec ratio est. Continuus enim uersus, qui limes dicitur, octuplus numeros tenet. A
sexto uero octuplo sesquioctauae proportiones ducuntur. Ubi uero octauas partes scripsimus, octauae sunt eorum
numerorum partes, quibus adiacent. Quae si eisdem quibus adiacent apponantur, posteriores numeros creant, ut in
primo, qui est 262144. Huius octaua 32768; hi sibimet si coniungantur posteriorem efficit numerum qui est 294912.
Idemque in caeteris inuenitur. Si igitur ultimus numerus qui est 531441 duplus esset prioris numeri qui est 262144,
recte diapason sex tonis constare uideretur. Nunc autem si minimi numeri, id est prioris, duplicem conquiramus, minor
erit eo numero qui est maximus ac supremus. Nam 262144 numeri duplus est qui ad eum scilicet diapason
consonantiam tenet 524288; hic igitur minor est eo numero qui sextum retinet tonum, eo scilicet qui est 541441. Minor
est igitur diapason consonantia sex tonis. Atque id quod sex toni diapason consonantiam superuadunt, uoco comma,
quod constat in minimis numeris 524288 et 531441.
[PLLXIII:1222,3; text: Differentia. 7153, 5242888, 531441, comma seu spatium quo maiores sunt sex toni
diapason.] [BOEDIM2 08GF]
Sed de his quid Aristoxenus sentiat, qui auribus dedit omne iudicium, alias commemorabo. Nunc uoluminis
seriem fastidii uitator astringam.

