accipiuntur loco. Sed sese iam ratio ipsa demonstret. Sit propositum toni spatium per consonantiam sumere, in acutum
scilicet atque grauem. Sit sonus B, ab hoc intendo alium sonum qui diapente spatio ab eo quod est B distet ad eum qui
est C Ad hoc remitto diatessaron consonantiam ad id quod est D, et quoniam inter diapente ac diatessaron tonus
differentiam facit, D B spatium tonus repertus est.
[PLLXIII:1233,1; text: Diapente intensa, Tonus in acuto, Diatessaron remissa, B, D, C] [BOEDIM3 06GF]
Ad grauiorem uero partem ita modulabimur tonum. Ab eo quod est B diatessaron intendo ad F, et ab F
diapente remitto ad K. Erit K B tonus. Animaduertet igitur diligens lector ad D B quidem ad acutam partem effectum
tonum, ad K B autem ad grauem.
[PLLXIII:1233,2; text: K, B, F, Tonus in grauium, Diatessaron intensa, Diapente remissa] [BOEDIM3 06GF]
Sit propositum minorem toni partem per consonantiam sumere in acutam partem atque grauem. Minor uero
toni pars est spatium quo duos tonos diatessaron consonantia transcendit. Sit enim sonus A, intendo ab A diatessaron ad
B. Rursus intendo ab B diatessaron ad C, ab C remitto diapente ad D. Tonus est igitur B D. Rursus ab D intendo
diatessaron ad E. Remitto iterum ad E diapente ad F. Tonus est igitur D F. Duo igitu unt toni B D, DF. Et erat B A
integrum diatessaron. Erit igitur F A minor toni pars, quod semitonium nuncupatur.
[1234] [PLLXIII:1234,1; text: Diatessaron intensa. Tonus, A, B, C, D, E, F, Semitonium in acuso, Diapente,
Diapente remissa] [BOEDIM3 07GF]
Ad grauiorem uero partem hoc modo: sit sonus A, intendo duos tonos per consonantiam ad C, diatessaron uero
ad G remitto ad K; erit igitur K A minor semitonii pars, quod oportebat efficere.
[PLLXIII:1234,2; text: semitonium, duo toni intensi, K, A, G, diatessaron intensa] [BOEDIM3 07GF]
Si ergo a tribus tonis diatessaron auferamus, apotome fit reliqua.
Sint enim tres toni A B, B C, C D; ab his auferatur A E diatessaron.
Erit igitur E C semitonium minus; apotome igitur est E D.
[PLLXIII:1234,3; text: Diatessaron, Semitonium minus, Apotome, A, B, C, E, D, Tonus] [BOEDIM3 07GF]
Hanc igitur apotomen si sit commodum sic sumemus. Ac primum quidem ad acutum intendo tres tonos, ab A
eos qui sunt ad B, et ab eo quod est B ad C diatessaron consonantiam remitto, fit C A apotome reliqua.
[PLLXIII:1234,4; text: Tres toni intensi, Apotome acuta, A, C, B, Diatessaron remissa.] [BOEDIM3 07GF]
Quod si idem spatium ad grauem sonum uelimus efficere fit hoc modo: sit sonus A, intende semitonium
[1235] minus, id quod est A D, remitto ad D tonum qui est D E. Erit igitur E A ea quam requirimus apotome.
[PLLXIII:1235,1; text: apotome grauis, semitonium minus intensum, B, A, D, tonus remissus] [BOEDIM3
08GF]
Sit propositum in acutam partem comma sumere, fit sonus A; intendo apotomen A B, remitto semitonium
minus B C, et quoniam semitonium apotome minus est commate, comma erit C A.
[PLLXIII:1235,2; text: Apotome intensa, Comma, A, C, B, Semitonium minus remissum] [BOEDIM3 08GF]
Rursus ad grauem partem hoc modo intendo: ab A sono semitonium minus, id quod est A D, ad D uero remitto
apotomen, id quod est D E. Erit igitur comma C A.
[PLLXIII:1235,3; text: comma grauis, semitonium minus intensa, B, A, D, apotome remissa] [BOEDIM3
08GF]
X
Regula sumendi semitonii.
Oportet uero has omnes consonantias rite esse animo atque auribus notas; frustra enim haec ratione et scientia
colliguntur; nisi fuerint usu atque exercitatione notissima. Ut uero id quod institutione musicae adorsi sumus non mox
auribus, quod iam prouectorum in musica est sed ratione interim censeatur, unum dabimus exemplum inueniendi spatii,
quod uidetur esse paulo difficilius, scilicet semitonii minoris, ut in utramque partem, acutam scilicet atque grauem, rato
possit ordine reperiri. Sit diatessaron A B: oportet igitur circa A B consonam minus semitonium ad grauiorem partem
acutioremque deducere.
Intendo igitur B C diatessaron. Remitto rursus diapente C D. Erit igitur tonus B D; diatessaron enim
consonantia a diapente consonantia tono superatur, et C B spatium ab C D spatio B D spatio transcenditur.
Rursus intendo diatessaron D E, remitto autem diapente E F. Tonus est igitur D F. Sed D B tonus erat.
Semitonium igitur minus est A F, quod, substractis duobus touis F D, B D ab A B diatessaron [1236] spatio relinquitur.
Rursus remitto diatessaron A G, intendo diapente G H.
Erit igitur A H tonus. Sed erat A F semitonium. Erit igitur F H apotome. Rursus remitto diatessaron A K,
intendo diapente K L: tonus igitur est H L Erat autem tonus H A. Semitonium igitur minus est L B.
Sed erat tonus B D. Erit igitur I D apotome. Rursus intendo diatessaron F M. Semitonium igitur est B M.
Remitto diatessaron L N; semitonium igitur est N A. Per consonantiam igitur sumpta sunt circa A B diatessaron, dua
semitonia, B M quidem ad acutum; N A uero ad grauem partem; totumque M N minus est quam diapente. Constat enim
ex quinque semitoniis, et apotome geminata ex duobus igitur tonis et tribus semitoniis minoribus; et quoniam duo
semitonia unum tonum implere nequeunt sed relinquitur comma, totum M N spatium minus est spatio diapente
consonantiae uno commate. Quod facillime diligens lector intelliget.
[PLLXIII:1236; text: Diatessaron remissa, Diatessaron intensa, Diapente remissa, Semitonium minus, Tonus,
Apotome, Semitonium, Coma, G, K, N, A, F, H, D, L, B, M, E, C, Diapente intensa] [BOEDIM3 09GF]

