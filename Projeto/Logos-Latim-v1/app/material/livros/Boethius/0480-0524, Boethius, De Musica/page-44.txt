Stabiles O nete hyperboleon
[PLLXIII:1277; text: Diapason septem speciebus et octophthongus, Diapente 4 speciebus, Diatessaron 3
species, Species, Proslambanomenos, A, Hypate hypaton, Stans, B, Parhypate hypaton. Mobilis, C, Lichanos hypaton.
D, Hypate meson, Stans phthongus, E, Parhypate meson, F, Lichanos meson, Mobilis phthongus, G, Mese. H,
Paramese. I, Paranete diezeugmenon, K, L, Nete diezeugmenon, M, Trite hyperboleon, N, Paranete hyperboleon, O,
Nete hyperboleon] [BOEDIM4 16GF]
[1278] XIV
De modorum exordiis, in quo dispositio notarum per singulos modos ac uoces.
Ex diapason igitur consonantiae speciebus existunt qui appellantur modi, quos eosdem tropos uel tonos
nominant. Sunt autem tropi constitutiones in totis uocum ordinibus, uel grauitate, uel acumine differentes, constitutio
uero est plenum ueluti modulationis corpus ex consonantiarum coniunctione consistens, quale est uel diapason, uel
diapason et diapente et diatessaron, uel bis diapason. Est enim diapason constitutio, a proslambanomenos in meson
caeteris quae sunt mediae uocibus annumeratis, uel a mese rursus in neten hyperboleon cum uocibus interiectis, uel ab
hypate meson in neten diezeugmenon, cum his quas extremae uoces medias claudunt. Diapason et diatessaron uero
constitutio ea est quae a proslambanomenos in neten synemmenon, cum his quae mediae sunt interiectae constat. Bis
diapason autem a proslambanomenon in neten hyperboleon, cum his quae in medio sunt interpositae consideratur. Has
igitur constitutiones si quis totas faciat acutiores uel in grauius totas remittat, secundum supradictas diapason
consonantiae species efficiet modos septem, quorum nomina sunt haec: hypodorius, hypophyrygius, hypolydius,
dorius, phrygius, lydius, mixolydius; horum uero sic ordo procedit. Sit in diatonico genere uocum ordo dispositus a
prolambanomene in neten hyperboleon, atque hic sit hypodorius modus. Si quis proslambanomenon in acumen intendat
tono, hypatenque hypaton eodem tono attenuet, caeterasque phthongorum omnes faciat acutiores, acutior totus ordo
proueniet, quam fuit prius quam toni susciperet intensionem. Erit igitur tota constitutio acutior effecta hypophrygius
modus, quod si in hypophrygio toni rursum intensionem uoces acceperint, hypolydii modulatio nascentur. At si
hypolydium quis semitonio intendat, dorium faciet, et in aliis quidem similis est in acumen intensionemque processus.
Quorum, non ut intelligentiam solummodo ratio comprehendatur, uerum oculis quoque forma possit agnosci,
ab antiquis tradita musicis descriptio supponenda est; sed quoniam per singulos modos a ueteribus musicis unaquaeque
uox diuersis notulis insignita est, descriptio prius notularum uidetur esse ponenda, ut his primum per se cognitis in
modorum descriptione facilis possit esse dispectio.
[1279-80] [PLLXIII:1279-80; text: Hypermixolydius, Mixolydius, Lydius, Phrygius, Dorius, Hypolydius,
Hypophrygius, Hypodorlus, Proslambanomenos, Hypate hypaton, Parhypate hypaton, Lichanos hypaton, Hypate
meson, Parhypate meson, Lichanos meson, [MESE], Trite synemmenon, Paranete synemmenon, Nete synemmenon,
Paramese, Trite diezeugmenon, Paranete diezeugmenon, Nete diezeugmenon, Trite hyperboleon, Paranete hyperboleon,
Nete hyperboleon, A, [sqb], C, D, E, F, G, a, b, c, d, e, f, g, Aa] [BOEDIM4 17GF]
[1279] XV
Descriptio continens modorum ordinem ac differentias.
Superior igitur descriptio chordarum nomina tenet ascripta, notulas uero iuxta positas, et quae cuiusque sit
modi, siue lydii, siue phrygii, siue dorii uocabulorum [1280] signat adiectio. Sed quoniam hos modo diximus in
speciebus diapason consonantiae reperiri, age eosdem in diatonico tantum genere describamus, ut qui eorum ordo sit,
sub aspectu cadens intelligentiam non moretur.
[1281-82] [PLLXIII:1281-82; text: Acutissimus Tetrardus Hypermixolydius, Plagis Tetrardi Mixolydius,
Tritus Lydius, Deuterus Phrygius, synemmenon, paramese, Dorius Protus, Hypolydius Plagi triti, Hypophrygius Plagis
deuteri, Hypodorius Plagis proti] [BOEDIM4 18GF]
[1281] XVI
De superius disposita modorum descriptione.
Septem quidem praediximus esse modos sed nihi uideatur incongruum quod octauus super annexus est. Huius
enim adiectionis rationem paulo posterius eloquemur. Nunc illud est considerandum quod hae paginulae, quas inter se
rectus linearum ordo distinguit, aliae quidem habent notulas musicas, aliae uero minime, uelut in eo modo qui scribitur
hypermixolydius. Prima quidem paginula [Omega] tertia [Phi] litteris adnotatur. Secunda notula uacat. In hac igitur
inter [1282] capedine notularum tonus interesse monstratur. Quod uero [Phi] tertiae atque [Gamma] quartae paginae
notam non paginula diuidit sed uersus recto ordine diductus, semitonium eas differre pronuntiat, quod probatur hoc
modo: nam si [Omega] proslambanomenos est, [Phi] hypate hypaton, [Gamma] parhypate hypaton, necesse est inter
proslambanomenon quod est [Omega] et inter hypaten hypaton, quod est [Phi] toni esse distantiam, inter hypaten autem
hypaton quod est [Phi] et parhypaten hypaton, quod est [Gamma], semitonii differentiam contineri iamque hoc
regulariter in cunctis est considerandum, ut si uocum [1283] notulas integra pagina disgregauerit, toni inter eas sciamus
esse distantiam. Sin uersus notulas, ac non pagina distinguit, semitonii non ignoremus esse distantiam. His igitur ita
praemissis, si duo ordines in bis diapason consonantia constituti sibi inuicem comparentur, ut qui ordo sit grauior possit
agnosci, si proslambanomenos proslambanomene fuerit grauior uel quaelibet alia uox eiusdem loci uoce grauior
pernotetur, in eodem scilicet genere constituta, totum quoque ordinem necesse est esse grauiorem. Tamen id melius
sumetur ad mediam quae est mese.

