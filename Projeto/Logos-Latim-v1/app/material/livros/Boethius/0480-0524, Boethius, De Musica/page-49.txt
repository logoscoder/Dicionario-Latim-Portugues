diezeugmenon. Utraque haec ita sibi consentit, et coniungitur sono, ut una uox quasi unius nerui, non quasi duorum
mixta pellat auditum. Quamcumque igttur huic diapason consonantiae consonantiam iunxerimus, seruatur integra, quia
ita iungitur tamquam uni uoculae ac neruo. Si igitur hypate meson et neten diezeugmenon duae in acutum deatessaron
fuerint iunctae, si coniungitur nete quidem diezeugmenon ea quae est nete hyperboleon, hypate autem meson ea quae
est mese, utraque ad utramque consonabit, et mese ad neten diezeugmenon, et eadem mese ad hypaten meson. Item
nete hyperboleon ad neten diezeugmenon et ad hypaten meson. Item si ad grauiorem partem utriusque diatessaron
consonantiae relaxentur, erit ad meses quidem hypaton diatessaron retinens consonantiam hypate hypaton, ad neten
autem diezeugmenon paramese. Consonabitque et hypate hypaton ad hypaten meson, et ad neten diezeugmenon ad
paramesen et nete diezeugmenon, et ad hypate meson. Sed eo modo ut grauior quae est ad sibi quidem proximam
diatessaron retineat consonantiam, ad ulteriorem uero diatessaron ac diapason, ut hypate hypaton, ad hypaten meson
diatessaron, ad neten diezeugmenon diatessaron ac diapason. Item nete hyperboleon, quae est acutior, ad sibi proximam
neten diezeugmenon diatessaron consonantiam, ad hypaten meson diatessaron ac diapason.
[1291] [PLLXIII:1291; text: Disdiapason systema immobile, Diapason et diatessaron, Diapason, Diatessaron,
Diapente, Nete hyperboleon, Paranete hyperboleon, Trite hyperboleon, Nete diezeugmenon, Paranete dizeugmenon,
Trite diezeugmenon, Paramese, Mese, Lichanos meson, Parhypate meson, Hypate meson, Lychanos hypaton,
Parhypate hypaton, Hypate hypaton, Proslambanomenon] [BOEDIM5 02GF]
IX
Quae sit proprietas diapason consonantiae.
Hoc uero idcirco euenire contendit, quoniam diapason pene una uocula est, talisque consonantia est, ut unum
quodammodo effingat sonum, et sicut denario numero, qui fuerit additus intra eum positus integer inuiolatus seruatur;
cum in caeteris ad ita minime eueniat, ita etiam in hac consonantia. Nam si duo tribus adiicias, quinque continuo reddis,
et numeri species immutata est. Si uero eosdem denario addas, duodecim feceris, et binarius iunctus denario
conseruatus est. Item ternarius caeterique eodem modo: ita igitur symphonia diapason quamcumque aliam susceperit
consonantiam seruat, nec immutat, nec ex consona dissonam reddit. Nam sicut diapente symphonia iuncta diapason
consonantiae in tripla scilicet proportione diapason ac diapente consonantiam seruat, ita etiam diatessaron cum sit
consonantia iuncta cum diapason, aliam consonantiam reddit, et fit secundum Ptolemaeum alterius consonantiae additio
eiusque est diapason ac diatessaron [1292] in multiplici superpartiente constituta. Estque ea proportio dupla
superbipartiens, ut octo ad tres; habent enim ternarium octo bis, duasque eius partes, id est duas unitates.
X
Quibus modis Ptolemaeus consonantias statuat.
Et de Pythagoricorum quidem opinione Ptolemaeus ita diiudicat: quibus uero modis ipse consonantiarum
proportiones numerosque uestiget, hinc ordiendum est. Voces, inquit, inter se uel unisonae sunt, uel non unisonae. Non
unisonarum autem uocum aliae quidem sunt aequisonae, aliae emmelis, aliae dissonae, aliae ecmelis. Et unisonae
quidem sunt quae unum atque eumdem sigillatim pulsae reddunt sonum. AEquisonae uero quae simul pulsae unum ex
duobus atque simplicem quodammodo efficiunt sonum, ut est diapason, eaque duplicata quae est bis diapason.
Consonae autem sunt quae compositum permixtumque suauem tamen efficiunt sonum, ut diapente ac diatessaron.
Emmelis autem sunt quaecumque quidem consonae non sunt, possunt aptari tamen recte ad melos, ut sunt hae quae
consonantias iungunt. Dissonae uero sunt quae non permiscent sonos, atque insuauiter feriunt sensum. Ecmelis uero
quae non recipiunt in consonantiarum coniunctione, de quibus paulo posterius in diuisione tetrachordorum dicemus.
Quoniam igitur uniuocis quidem comparationibus proxime sunt aequiuocae, necessarie est ut aequis numeris ea
numerorum inaequalitas adiungatur, quae est proxima aequis. Est autem iuxta aequalitatem numerorum ea quae est
dupla. Nam et prima multiplicitatis species est, et maior numerus cum minorem numerum superuenit, aequo cum ipsi
minori transcendit, ut duo unum uno transgrediuntur, qui eidem unitati aequalis est; iure igitur duplex proportio
aequisonis aptatur, id est diapason. Bis diapason uero bis duplici, id est quadruplo. Quae autem proportiones diuidunt
duplicem proportionem primae ac maximae, his aptandae sunt consonantiis quae diuidunt diapason aequiconsonantiam.
Unde fit ut diapente quidem sesquialterae, diatessaron uero sesquitertiae comparationi copulentur.
Iunctae uero consonantiae cum aequisonis alias efficiunt consonantias, ut diapente ac diapason in triplo,
diatessaron ac diapason in ea proportione quae est octo ad tres Emmelis autem sunt quae diapente ac diatessaron
diuidunt, ut tonus caeteraeque proportiones, de quibus paulo posterius in diuisione tetrachordorum loquemur, simplices
earum scilicet partes.
XI
Quae sint aequisonae, uel quae consonae, uel quae hemmelis.
Igitur aequisonae quidem sunt diapason ac bis diapason, quoniam earum temperamento mixturaque unus atque
simplex quodammodo efficitur sonus.
Consonantiae autem sunt, primae quidem insuper particularibus sesquialtera et sesquitertia, id est diapente ac
diatessaron, et diapason ac diapente, et [1293] diapason ac diatessaron, hae sunt compositae atque coniunctae ex
aequisonis et consonantibus. Emmelis autem reliqui inter has poni possunt, ut inter diatessaron ac diapente differentia
tonus, iungunturque quodammodo aequisonae quidem ex consonantibus, ut diapason ex diatessaron et diapente.
Consonantiae autem ex his qui emmelis soni uocantur, ut eadem diapente et diatessaron tonis caeterisque posterius
dicendis proportionibus; sed quomodo quidem horum omnium proportio colligi possit, ex eo loco sumendum est quem

