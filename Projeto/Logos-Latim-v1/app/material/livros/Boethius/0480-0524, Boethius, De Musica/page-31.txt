quam inter D atque F. Namque A atque B numerus, uno E addito, effecti sunt D atque F. Minor igitur proportio est inter
D atque F quam inter A atque B. Sed inter D atque F eadem proportio est quae inter 75 et 74. Inter A igitur atque B
maior proportio est quam inter 75 et 74. Ac A atque B comma continent. Maior igitur proportio est commatis quam 75
atque 74.
[PLLXIII:1239; text: A numerus maior, B numerus minor, maior quam 75 ad 74, 531226, Proportio commatis,
524288, Differentia, C, 7153, E, Septuagesies 5, Septuagesies 4, eadem proportio quae inter genie, 536475, 52972, F]
[BOEDIM3 10GF]
Quoniam igitur ostendimus commatis proportionem maiorem esse quam eam quam 75 continent ad 74
comparati; nunc ostendendum est quemadmodum minorem inter se proportionem contineant numeri spatium commatis
continentes, quam 74 ad 73 comparati. Id uero monstrabitur hoc modo: reminiscendum prius est quod secundo
uolumine dixerimus, cum de mensura differentiae loquebamur. Si enim ex qualibet proportione differentiam eorum
numerorum, qui eam continent, auferamus, hi qui relinquuntur maiorem obtinebunt proportionem his numeris qui erant
ante differentiae diminutionem. Sint euim 8 et 6. Ab his propriam aufero differentiam, id est 2, fiunt 6 et 4, Sed in
superioribus sesquitertia, in hac sesquialtera proportio continetur. Maior uero est sesquialtera proportio sesquitertia
proportione. Sint igitur iidem A atque B. Qui sunt superius descripti, quorum est differentia C Multiplico differentiam
C numeri septuagies quater, sit mihi numerus, F, scilicet 529322. Qui A numero comparatus uincitur mumero G,
scilicet 2119. Rursus idem [1240] C multiplicetur septuagies ter, efficiet numerum K, id est 522169. Qui comparatus B
numero uincitur eodem G, scilicet 2119. Sublato igitur G de numeris A atque B, effecti sunt F atque K. Minorem igitur
proportionem retinebit A atque B quam F atque K. Sed F atque K eam retinent proportionem quam 74 ad 73, hi enim
multiplicato C effecti sunt. Minor est igitur proportio A atque B numerorum comma continentium quam 74 ad 73. Sed
paulo ante monstratum est eamdem commatis proportionem maiorem esse quam 75 ad 74. Monstrati sunt igitur numeri
qui comma continent, maiorem quidem inter se habere proportionem quam 75 ad 74, minorem uero quam 74 ad 75,
quod oportebat ostendere.
[PLLXIII:1240; text: A numerus maior, proportio minor quam 74, B numerus minor, 531441, 5242883, C,
52119, 7153, G, 2119, septuagies, F, proportio 74 ad 74, E, septuagies ter, Differentia, 529322, 522169 Differentia C]
[BOEDIM3 10GF]
XIII
Quod semitonium minus maius quidem sit quam 20 ad 19, minus quam 19 1/2 ad 18 1/2.
Quod si ad semitonium minus talis speculatio conuertatur, eius quoque proportionem facillime reperiemus.
Quae constat inter 256 et 243. Sit igitur 256 A, 243 B, horum differentia 13 C Dico quoniam A ad B minorem retinet
proportionem quam 19 1/2 ad 18 1/2; metiatur enim C 19 semis, id quod est A fiunt 253 1/2 quod sit D, qui scilicet
comparatus ad A, eodem A duobus semisque transcenditur. Sitque haec differentia F, scilicet et 1/2, rursus eadem C
differentia B numerum metiatur octies decies semis, fient 249 quod sit E. Igitur E comparatus ad B eodem F
transcenditur, id est duobus et semis. D igitur ab eo quod est A, et rursus E ab eo quod est B, eadem F differentia sunt
minores.
Subtracto igitur F ab eo quod est A atque B, facti sunt D atque E.
Maiorem igitur proportionem tenent inter se D atque E, quam A atque B.
Sed D atque E eamdem retinent proportionem inter se quam 19 1/2 ad 18 1/2. A igitur ad B minorem retinet
proportionem quam 19 1/2 ad 18 1/2, quod oportebat ostendere.
[1241] [PLLXIII:1241,1; text: A numerus maior, proportio maior quam 19 1/2 ad 18 1/2, ab minor, B numerus
minor, 256, Doties nouies 1/2, Deties octies 1/2, Proportio semitonii minoris, 243, F, 2 1/2, Differentia, C, D, E, 253
1/2, Proportio 19 1/2 ad 18 1/2, 240 1/2] [BOEDIM3 11GF]
Videtur tamen eadem proportio 256 ad 243 maior esse ab ea quam continent 20 et 19. Sint enim A B C idem
qui superius descripti sunt.
Metiatur igitur C differentia A terminum uigies, fient 260, qui sunt D, qui comparati ad id quod est A eumdem
quaternario transcendunt, hic sit F. Rursus idem C metiatur B decies nouies, fient 247, hic sit E, qui comparati ad B
eodem F transcendunt. D igitur numerus, A numerum, et E numerus numerum B, eodem F transcendunt. Adiecto igitur
F his qui sunt A atque B, facti sunt D atque E. Maior igitur est proportio eorum qui sunt A atque B, quam eorum qui
sunt D atque E. Sed D atque E uigies atque decies nouies multiplicatus, C numerum efficit. Maior igitur est proportio
eorum qui sunt A atque B, qui scilicet semitonium continent, quam ea quae est 20 ad 19. Demonstratum igitur est
semitonium minus maiorem quidem habere proportionem quam 20 ad 16, minorem uero quam 19 1/2 ad 18 1/2. Nunc
idem minus semitonium commati comparemus quod est ultimum, auditui subiacens ultimaque proportio.
[PLLXIII:1241,2; text: A, Proportio maior quam 20 ad 19, B, 256, 243, F, 4, Differentia, Differentia 13, C,
Vigies, decies nouies, 260, proportio 20 ad 19, 247] [BOEDIM3 11GF]
XIV
Semitonium minus maius quidem esse tribus commatibus, minus uero quatuor.
Igitur demonstrandum proponimus semitonium [1242] minus, maius quidem esse commatibus tribus, minus
uero quatuor, quod hinc facillime possis agnoscere. Sint tres numeri ita dispositi, ut inter se proportionem contineant
diapason, et eam quae dicitur sex tonorum. Sint enim A 262144. Intendantur igitur ab B quidem quinque toni continui,
et sit B. 472392; ad C autem diapason consonantia referatur, et sit C 524288.

