His octauam Samius Lichaon adiunxit, atque inter paramesen, quae etiam trite dicitur, et paraneten neruum
medium coaptauit, ut ipse tertius esset a nete. Et paramese quidem uocata est solum, quae post mediam collocabatur.
Trites uero nomen perdidit, posteaquam inter eam atque paraneten tertius a nete locatus est neruus, qui digne trites
nomen exciperet, ut sit octochordum secundum Lichaonis additionem, hoc modo:
[PLLXIII:1184,2; text: Orthocordum diezeugmenon disiunctum, [Diazenxis] Tonus, 1, mi, Hypate, 2, fa,
Parhypate, 3, sol, Lichanos, 4, la, Mese, 5, Paramese, 6, Trite, 7, Paranete, 8, Nete, tetrachordum] [BOEDIM1 03GF]
[1185] In superioribus igitur duabus dispositionibus heptachordi et octochordi. Heptachordum quidem dicitur
synemmenon, quod est coniunctum. Octochordum uero diezeugmenon, quod est disiunctum. In heptachordo enim est
unum tetrachordum, hypate, parhypate, lichanos, mese. Aliud uero mese, paramese, panarete, nete, dum mesen neruum
secundo numeramus, atque ideo duo tetrachorda per mesen coniunguntur.
In octochordo uero quoniam octo sunt chordae, superiores quatuor, id est hypate, parhypate, lichanos, mese,
unum tetrachordum explent. Ab hoc uero disiunctum atque integrum inchoat a paramese, progrediturque per triten et
paraneten, et finitum ad neten, et est disiunctio, quae uocatur diezeuxis. Tonusque est distantia meses et parameses. Hic
igitur mese tantum quidem nomen obtinuit. Non enim est media positione, quia in octochordo duae quidem semper
mediae reperiuntur sed una media non potest inueniri. Prophrastus autem periotes ad grauiorem partem unam addidit
chordam, ut faceret totum enneachordum.
Quae quoniam super hypaten est addita, hyperhypate est nuncupata. Quae prius quidem dum nouem
chordarum tantum esset cythara, hyperhypate uocabatur. Nunc autem lichanos hypaton dicitur aliis superadditis. In quo
ordine atque instructione, quoniam ad indicem digitum uenit, lichanos appellata est. Sed hoc posterius apparebit. Nunc
uero enneachordi ordo sic se habet.
[PLLXIII:1185; text: Enneachordum, 1, Hyperhypate, 2, Hypate, 3, Parhypate, 4, Lichanos, 5, Mese, 6,
Paramese, 7, Trite, 8, Paranete, 9, Nete] [BOEDIM1 04GF]
Hestiaeus Colophonius decimam in grauiorem partem coaptauit chordam, Timotheus uero Milesius
undecimam. Quae quoniam super hypaten atque parhypaten sunt additae, hypate quidem hypaton uocatae sunt quasi
maximae magnarum et grauissimae grauium, aut excellentes excellentium.
Sed uocata est prima inter undecim hypate hypaton. Secunda uero parhypate hypaton, quoniam iuxta hypaten
hypaton collocata est. Tertia quae dudum in enneachordo parhypate uocabatur, lichanos hypaton est nuncupata. Quarta
uero hypate antiquum tenuit nomen. Quinta parhypate.
Sexta lichanos antiquum scilicet habens uocabulum. Septima mese.
Octaua paramese. Nona trite. Decima paranete. Undecima nete. Est igitur unum tetrachordum hypate hypaton,
[1186] parhypate hypaton, lichanos hypaton, hypate. Aliud uero hypate, parhypate, lichanos, mese, et haec quidem
coniuncta sunt. Tertium uero est paramese, trite, paranete, nete. Sed quoniam inter superius tetrachordum, quod est
hypate hypaton, parhypate hypaton, lichanos hypaton, hypate meson, et inter infimum, quod est paramese, trite,
paranete, fit positione medium tetrachordum, quod est hypate, parhypate. Lichanos, mese, totum hoc medium
tetrachordum meson uocatum est, quasi mediarum, uocaturque cum additamento hoc hypate meson, parhypate meson,
lichanos meson, mese. Quoniam uero inter hoc meson tetrachordum, et inferius, quod est netarum, disiunctio est, meses
scilicet et parameses, inferius omne tetrachordum disiunctarum, id est diezeugmenon, uocatum est, cum additamento
scilicet hoc: paramese diezeugmenon, trite diezeugmenon, paranete diezeugmenon, nete diezeugmenon, ut sit descriptio
hoc modo:
[PLLXIII:1186,1; text: Endecachordum, Tetrachordum diezeugmenon, Tetrachordum nete, Tetrachordum
meson, Tetrachordum, 1, Hypate hypaton, 2, Parhypate hypaton, 3, Lichanos hypaton, 4, Synaphe, Hypate meson, 5,
Parhypate meson, 6, Lichanos meson, 7, Mese, 8, Paramese diezeugmenon, 9, Trite diezeugmenon, 10, Paranete
diezeugmenon, 11, Nete diezeugmenon, Diazeuxis] [BOEDIM1 04GF]
Est igitur hic inter paramesen ac mesen disiunctio, atque ideo diezeugmenon tetrachordum hoc uocatum est.
Quod si paramese auferatur, et sit mese trite, paranete, nete, tunc coniuncta, id est synemmena, erunt tria tetrachorda,
uocabiturque ultimum tetrachordum synemmenon hoc modo:
[PLLXIII:1186,2; text: Decachordum, Tetrachordum synemmenon, Tetrachordum meson, Tetrachordum, 1,
Hypate hypaton, 2, Parhypate hypaton, 3, Lychanos hypaton, 4, Hypate meson, 5, Parhypate meson, 6, Lichanos
meson, 7, Mese synemmen, 8, Trite synemmen, 9, Paranete synemmen, 10, Nete synemmen] [BOEDIM1 04GF]
[1187] Sed quoniam in hac uel in superiore hendecachordi dispositione mese, quae propter mediam
collocationem ita uocata est, nete proxima accedit, et longe ab hypatis ultimis distat, nec proprium distantiae retinet
locum, aliud unum tetrachordum adiunctum est, super neten diezeugmenon, quae quoniam superuadebat acumine netas
superius collocatas, omne illud tetrachordum hyperboleon uocatum est hoc modo:
[PLLXIII:1187; text: Ordo 14 chordorum, Tetrachordum hyperboleon, Tetrachordum diezeugmenon,
Tetrachordum meson, Tetrachordum hypaton, 1, Hypate hypaton. 2, Parhypate hypaton. 3, Lichanos hypaton. 4,
Hypate meson, 5, Parhypate meson, 6, Lichanos meson, 7, Mese, 8, Paramese, 9, Trite diezeugmenon, 10, Paranete
diezeugmenon, 11, Nete diezungmenon, 12, Trite hyperboleon, 13, Paranete hyperboleon, Nete hyperboleon]
[BOEDIM1 05GF]
Sed quoniam rursus mese non erat loco media sed magis hypatis accedebat, idcirco super hypatas hypaton
addita est una chorda, quae dicitur proslambanomenos; ab aliquibus autem prosmelodos dicitur, tono integro distans ab

