species procreari mirabitur. Ex non conuersis autem superparticularibus sed ita ut ex multiplici procreati sunt,
manentibus, necesse est multiplices superparticulares creari. Ex manentibus uero superpartientibus, ita ut ex
superparticularibus prodierunt, non alii nisi multiplices superpartientes procreabuntur. Ac de his quidem hactenus,
diligentius enim in Arithmeticae libris de hac comparatione est disputatum.
VIII
Regula quotlibet continuas proportiones superparticulares inueniendi.
Saepe autem accidit ut tres, uel quatuor, uel quotlibet aequas superparticularium proportiones de musica
disputator inquirat. Sed ne in casu atque inscitia facientes, error ullus difficultatis impediat, hac regula quotlibet aequas
proportiones ex multiplicitate ducemus.
Unusquisque multiplex ab unitate scilicet computatus, tot superparticulares habitudines praecedit, suae scilicet
in contrariam partem denominationis, quotus ipse ab unitate discesserit. Hoc modo ut duplex sesquialteras antecedat,
triplex sesquitertias, quadruplex sesquiquartas, ac deinceps in hunc modum. Sit igitur duplorum subiecta descriptio.
1 2 4 8 16 32
3 6 12 24 48
9 18 36 72
27 54 108
81 162
243
In superiore igitur descriptione binarius primus multiplex, unum ad se ternarium habet, qui possit facere
sesquialteram proportionem.
Ternarius uero non habet talium qui eius possit esse sesquialter, quoniam medietate deficit. Rursus
quaternarius secundus est duplex, hic duos sesquialteros antecedit senarium et nouenarium, qui medietate caret. Atque
idcirco nullus ei habitudine sesquialtera comparatur, et in caeteris idem est. Tripli uero eodem modo sesquitertios
creant; sit enim similis in triplo descriptio.
[PLLXIII:1201; text: Latitudo. In latitudine et unoquoque ordine tripli. 1, 3, 9, 27, 81, 4, 12, 36, 108, 16, 48,
144, 64, 192, 236, Superas ad proximos inferos sesquitertii. Quadruplares omnes et diagonii] [BOEDIM2 02GF]
In superiore igitur descriptione sesquitertias proportiones ita natas uidemus, ut primus triplex unum
sesquitertium antecedat, secundus duos, tertius tres, [1202] semperque pars tertia in ultimo numero naturali quodam
fine claudatur. Quod si quadruplum statueris eodem modo, sesquiquartos inuenies, si quincuplum sesquiquintos. Ac
deinceps singuli denominationis multiplicis tot superparticulares praecedunt, quoto loco ipsi a se unitate discesserint.
Unam uero tantum quadrupli dispositionem ponemus, ut in ea sicut in caeteris lector diligens acumen mentis exerceat.
[PLLXIII:1202; text: Latitudo, Quadrupli in latitudine. 1, 4, 16, 64,
236, 5, 20, 80, 320, 25, 100, 400, 125, 500, 625, Sesquiquarti superni ad inferos proximos. Quincupli omnes
diagonii] [BOEDIM2 03GF]
Haec igitur speculatio ad hanc utilitatem uidetur inuenta, ut quotienscunsque 4 uel 5, uel quotlibet
sesquialteros, uel sesquitertios, uel sesquioctauos, uel quotlibet alias proportiones quis inuestigare uoluerit, nullo errore
labatur, utque non ei numero primo tales proportiones quaerat aptare, qui quanti sint propositi, tot praecedere, et post se
habere non possit. Sed disponat potius multiplices, uideatque quantos superparticulares requirit, eumque multiplicem
respiciat, qui eo loco ab unitate recesserit, ut est in superioribus descriptionibus, si tres sesquialteros fortasse quaesierit,
non a quaternario ingrediatur inuestigationem. Hic enim, quoniam secundus est duplus, duos tantum praecedit,
tertiumque ei aptare non poterit sed ut ab octonario medietates tentet apponere. Hic enim quoniam tertius est, tres quas
quaerit sesquialteras proportiones efficiet, et in caeteris eodem modo. Est etiam alia augendi proportiones uia hoc
modo: Radices proportionum dicuntur in eisdem comparationibus minimae proportionis. Disponatur enim numerus
naturalis, unitate multiplicatus.
234567
Minimae igitur proportiones sunt, ut in sesqualtera 3 ad 2, in sesquitertia 4 ad 3, in sesquiquarta 5 ad 4, et
deinceps in infinitum, et quaecumque se proportiones unitate praecesserint. Propositum igitur sit duas sesquialteras
proportiones continua comparatione producere.
Sumo radicem sesquialteram, eamque dispono, 2 et 3. Multiplico igitur binarium per binarium, fiunt 4. Item
ternarius per binarium crescat, erunt 6. Rursus lernarium in semetipsum ducemns, fiunt 9, qui disponuntur hoc modo:
23469
Inuenimus igitur duas propositas sesquialteras proportiones 6 ad 4, et
9 ad 6. Sit nunc propositum tres inuenire. Dispono eosdem numeros quos supra in exquirendis duabus
sesquialteris habitudinibus proposueram, ipsasque sesquialteras proportiones [1203] Multiplico binario quaternarium,
fiunt octo. Rursus senarium binario, fiunt 12. Rursus nouenarium binario, fiunt 18. Rursus nouenarium ternario, fiunt
27.
Disponantur igitur hoc modo:
23
466
8 12 18 28

