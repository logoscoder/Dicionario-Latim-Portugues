LIBER QUARTUS
primum
Vocum differentias in quantitate consistere.
[1245] Etsi omnia quae demonstranda erant superioris libri tractatione digessimus, non poenitet tamen rursus
eadem breuiter memoriae recolligenda praestare cum quadam diuersitate tractatus, ut his rursus ad memoriam
redeuntibus ad regulae diuisionem, quo tota tendit intentio, ueniamus. Si foret rerum omnium quies, nullus auditum
sonus feriret. Id autem fieret, quoniam cessantibus cunctis motibus nullae inter se res pulsum cierent: ut igitur sit uox,
pulsu est opus. Sed u sit pulsus, motus necesse est antecedat. Ut ergo sit uox, motum esse necesse est. Sed omnis motus
habet in se tum uelocitatem, tum etiam tarditatem. Si igitur sit tardus in pellendo motus, grauior redditur sonus. Nam ut
tarditas proxima stationis est, ita grauitas continua taciturnitati. Velox uero motus acutam uoculam praestat. Praeterea,
quae grauis est, intensione decrescit ad medium. Quae uero aucta, remissione decrescit ad medium. Unde fit ut omnis
sonus quasi ex quibusdam partibus compositus esse uideatur. Omnis autem partium coniunctio quadam proportione
committitur. Sonorum igitur coniunctio proportionibus constituta est. Proportiones autem principaliter in numeris
considerantur, proportio uero simplex numerorum uel in multiplicibus, uel in superparticularibus, uel in
superpartientibus inuenitur. Secundum uero multiplices proportiones, uel superparticulares, consonae uel [1246]
dissonae uoces exaudiuntur.
Consonae quidem sunt quae simul pulsae suauem permixtum inter se coniungunt sonum; dissonae uero quae
simul pulsae non reddunt suauem neque permixtum sonum. His igitur ita praedictis, de proportionibus pauca dicamus.
II
Diuersae de interuallis speculationes.
Si interuallum multiplex binario multiplicetur, id quod fit ex hac multiplicatione interuallum, multiplex est. Sit
multiplex interuallum B C, et B multiplex eius quod est C, et fiat ut est C ad B, ita B ad D. Quoniam igitur B multiplex
est, eius quod est C metitur C terminus, id quod est B, uel bis, uel tertio, uel deinceps, et est ut C ad B, ita B ad D.
Metitur igitur B terminus id quod est D. Quocirca quia C terminus id quod est B metitur, metietur etiam D. Multiplex
est igitur D eius quod est C, et est C D interuallum, effectum ex composito bis copulatoque sibimet et per binarium
multiplicato B C interuallo. In numeris quoque idem probatur. Sit enim B ad C duplum, ut binarius ad unitatem, et fiat
ut C ad B, ita B ad D. Erit igitur D quaternarius.
Multiplex est autem B ad C, id est binarius ad unitatem. Multiplex est D ad B. id est quaternarius ad binarium.
Multiplex est igitur D quaternarius ad C unitatem. Est autem quadruplus quaternarius unitatis, et binario multiplicata
medietas quod est interuallum B C
[1247] [PLLXIII:1247,1; text: Multiplex internaltum, 1, 2, 4, C, B, D, Multiplex] [BOEDIM4 01GF]
Si interuallum binario multiplicatum, multiplex effecerit, interuallum ipsum quoque multiplex erit. Sit
interuallum B C, et fiat ut C ad B, ita ad D, et D sit ad C multiplex, Dico quia B eius quod est C multiplex est. Quoniam
enim D eius quod est D multiplex est, metietur C id quod est D, metietur et B. Ostensum est uero quoniam si sint
termini proportionaliter constituti, cum primus fuerit ultimo comparatus, si primus ultimum fuerit mensus, metietur et
medium. C igitur metietur id quod est B. Multiplex est igitur B eius quod est C Id rursus ex numeris, sit C unitas, D
uero ex duplicata proportione, B C sit quaternarius, et est multiplex eius quod est C Est enim quadruplus. Quoniam
igitur quadruplus ex duplicata B C proportione generatur, B C proportio dimidium eius erit, igitur B C proportio dupla
est. Sed duplum multiplex est: erit igitur B C proportio multiplex.
[PLLXIII:1247,2; text: Multiplex internaltum, 1, 2, 4, C, B, D, Multiplex] [BOEDIM4 01GF]
Superparticularis interualli medius numerus, neque unus, neque plures proportionaliter interuenient. Sit enim B
C proportio superparticularis, et in eadem proportione minimi sint D F et G.
Quoniam D F et G minimi sunt in eadem proportione, sunt eiusdem proportionis primi. Quo circa eos unitas
metietur. Auferatur igitur G ad D F et relinquatur D, hic est igitur utrorumque mensura communis: haec igitur erit
unitas. Quocirca nullus inter F D atque G incidet numerus, qui sit ab F D quidem minor, maior uero ab G. Sola enim
interest unitas, quanti uero in superparticularibus proportionibus proportionaliter inter eiusdem proportionis minimos
intercident, tot etiam inter caeteros eiusdem proportionis incident. Sed nullus inter F D atque G minimos eiusdem
proportionis interuenire potest. Nullus igitur inter B atque C proportionaliter cadet, et in numeris sit quaelibet [1248]
superparticularis proportio, ut sesquialtera; hi uero sunt 10 et 15, in eadem uero proportione minimi 2 et 3, aufero de 3
binarium; fit reliqua unitas, eadem utrosque metitur- Nullas erit igitur inter binarium ternariumque numerus, qui sit
binario maior, minor uero ternario. Alioquin unitas diuidetur, quod est inconueniens.
Quare ne inter 10 quidem atque 15 quisquam inuenietur numerus qui talem ad 10 obtineat proportionem
qualem ad eum tenent 15.
[PLLXIII:1248,1; text: sesquialtera proportio, in minimis differentia, 10, 2, 1, 3, 15, C, G, D, F, B]
[BOEDIM4 02GF]
Si interuallum non multiplex binario multiplicetur, id quod fit ex hac multiplicatione nec multiplex est nec
superparticulare. Sit enim interuallum non multiplex B C, et fiat ut C ad B, sic B ad D. Dico quoniam E eius quod est
C, neque multiplex est, neque superparticularis. Sit enim, si fieri potest, primum D eius quod est C multiplex, et
quoniam cognitum est. Si interuallum binario multiplicatum sit, et multiplex interuallum creatum, id quod
multiplicatum est bis interuallum esse multiplex. Erit igitur B C multiplex sed non est positum. Non igitur erit D eius

