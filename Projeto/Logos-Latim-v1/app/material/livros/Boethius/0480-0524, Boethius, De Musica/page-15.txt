Superparticularis uero non unitatis comparatione perficitur sed ipsorum, qui post unitatem sunt dispositi
numerorum, ut ternarii ad binarium, quaternarii ad ternarium, et in caeteris ad hunc modum.
Superpartientium uero longe retro formatio est, quae nec continuis numeris comparatur sed intermissis, nec
semper aequali [1199] intermissione. Sed nunc quidem una, nunc uero duabus, nunc tribus, nunc quatuor, atque ita in
infinita succrescit. Amplius multiplicitas ab unitate incipit, superparticularitas a binario, superpartiens proportio a
ternario initium capit. Sed de his hactenus; nunc quaedam quae quasi axiomata Graeci uocant, praemittere oportebit,
quae tum demum quo spectare uideantur intelligemus, cum de uniuscuiusque rei demonstratione tractabimus.
VI
Qui sint quadrati numeri deque his speculatio.
Quadratus numerus est qui gemina dimensione in aequa concreuerit, ut bis duo, ter tres, quater quatuor,
quinquies quinque, sexies sex, quorum est ista descriptio:
2 3 4 5 6 7 8 9 10
4 9 16 25 36 49 64 81 100
Superius igitur dispositus numerus naturalis, latus est quadratorum inferius descriptorum. Continuum enim
naturaliter sunt quadrati, qui sese in subiecto ordine consequuntur, ut 4, 9, 16, et caeteri.
[PLLXIII:1199,1; text: 4, 2, 9, 3, 16, 4, 25, 5, 36, 6, Bases quadratorum.] [BOEDIM2 02GF]
Si igitur continuum quadratum minorem a continuo quadrato maiore sustulero, quod relinquitur tantum erit
quantum est quod ab utrorumque quadratorum lateribus iungitur; ut si quatuor auferam a nouenario, quinque sunt
reliqui, qui ex duobus et tribus, qui sunt utrorumque quadratorum latera, coniunguntur. Item si nouenarium aufero de eo
qui sedecim numeris ascriptus est, 7 sunt reliqui, qui scilicet ex ternario quaternarioque coniunctus est, qui
praedictorum quadratorum latera sunt. Idemque est in caeteris.
[PLLXIII:1199,2; text: 7, 2, 5, 25, 4, 21, senarius, tonus, 16, 12, tonus sedecimus, 9, tonus nouenarius]
[BOEDIM2 02GF]
Quod si non sint continui quadrati sed unus inter eos transmissus sit, fit eius quod relinquitur medietas, id quod
ex utriusque lateribus efficitur, ut si quaternarium de 16 quadrato auferamus, 12 relinquuntur, quorum 12 medietas est
is numerus qui ex utrorumque lateribus conuenti. Sunt autem utrorumque latera, duo et quatuor, quae senarium iuncta
perficiunt Atque in caeteris idem modus est. Sin uero duo irtermittantur, tertia pars erit eius quod relinquitur, id quod
utrorumque latera coniungunt, ut si quatuor de 25 auferam, intermissis duobus quadratis, relinqui 21 sunt. Eorum uero
latera sunt 2 et 5 qui efficiunt 7, qui sunt pars tertia numeri 21. Atque haec regula est, ut si tres intermissi sint, pars
quarta sit, id quod ex utrorumque lateribus efficitur eius [1200] quod subtracto minore a maiore relinquitur. Sin quatuor
transmittantur, quinta, atque uno plus uocabulo numeri partes uenient, quam sit intermissio numerorum.
VII
Ommem inaequalitatem ex aequalitate procedere, eiusque demonstratio.
Est autem quemadmodum unitas pluralitatis numerique principium, ita aequalitas proportionum. Tribus enim
praeceptis (ut in arithmetica dictum est) multiplices proportiones ex aequalitate producimus, ex conuersis uero
multiplicibus superparticulares habitudines procreamus.
Item ex conuersis superparticularibus, superpartientes comparationes efficimus. Ponantur enim tres unitates,
uel tres binarii, uel tres ternarii, uel quotlibet aequi termini, et sit primus primo aequus in sequenti scilicet ordine
constitutus. Secundus uero primo ac secundo, tertius primo, duobus secundis ac tertio, ita enim numero progresso, fit
duplex multiplicitatis prima proportio, ut haec subiecta descriptio monet.
111
124
Nam unitas in secundo ordine constituta, aequa est primae unitati in superiore loco dispositae. Item binarius
aequus est unitati primae ac secundae. Item quaternarius aequus est unitati primae, ac duabus unitatibus secundis atque
unitati tertiae et est 1, 2, 4, dupla proportio. Quod si de his idem feceris, tripla comparatio procreabitur, ac de tripla
quadrupla, de quadrupla quincupla, ac deinceps talis currit habitudinum procreatio. Rursus hisdem tribus praeceptis
superparticulares fiunt, ut uno probamus exemplo.
Conuertamus nunc, et priorem maiorem numerum disponamus 4, 2, 1; ponatur igitur primus primo aequus, id
est 4; secundus primo scilicet et secundo, id est 6; tertius primo, duobus secundi, et tertio, id est 9; quibus dispositis
sesquialtera notatur esse proportio.
[PLLXIII:1200,1; text: 4, 2, 1, 6, 9, Sesquialtera] [BOEDIM2 02GF]
Atque id si de triplis fiat, sesquitertia; se de quadruplis sesquiquarta, consimilibusque in alterutra parte
uocabulis proportionalitas ex multiplicitate nascetur, ex superparticularitate uero conuersa ducitur superpartiens
habitudo. Disponatur enim conuersim sesquialtera comparatio, 9, 6, 4. Ponatur enim primus primo aequus, id est 9;
secundus primo et secundo, id est 15; tertius primo duobus secundis ac tertio, id est 25; ac disponantur in ordinem hoc
modo:
[PLLXIII:1200,2; text: 9, 6, 4, 5, 25, Superbipartiens] [BOEDIM2 02GF]
Superbipartiens igitur ex conuersis sesquialteris habitudo [1201]
producta est; quod si quis ad hanc speculationem diligens scrutator accedat, ex sesquitertiis conuersis
supertripartientem producit, caeterisque similibus uocabulis adaequatis cunctas ex superparticularitate superpartientis

