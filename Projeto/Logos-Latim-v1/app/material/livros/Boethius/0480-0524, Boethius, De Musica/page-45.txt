Duorum enim ordinum bis diapason consonantium cuius mese fuerit grauior, eiusdem totus ordo quoque
grauior erit. Nam caeterae singulae singulis comparatae nihilominus grauiores inuenientur, itaque si media ab alia
media tono aut acutior uideatur, aut grauior, omnes quoque nerui si id eodem genere sint, singuli sibimet comparati
tono acutiores aut grauiores esse uidebuntur. Quatuor autem mediis si prima ad quartam diatessaron distantiam seruet,
prima uero a secunda tono differat, secunda quoque a tertia eodem differat tono, tertia ad quartam semitonii faciet
differentiam hoc modo: sint 4 mediae A B C D, et A ei quae est D comparata seruet ad eam sesquitertiam
proportionem, quae est diatessaron. Item A a B distet tono, B a C distet tono, relinquitur ut C ad D semitonii distantiam
seruet.
[PLLXIII:1283; text: Sesquitertia ratio. Diatessaron, A, B, C, D, Tonus, Semitonium] [BOEDIM4 19GF]
Et si quinque sint mediae eodem modo. Si enim prima a quinta sesquialtera disteterit proportione, primaque a
secunda, ac secunda a tertia, quartaque a quinta, singulis disteterint tonis, tertia ad quartam semitonii faciet
differentiam. Item quaecumque mediae aliorum modorum proslambanomenos accedunt hae grauiores modos operantur.
Quae netis, illae acutiores efficiunt. Quoniam igitur in superiore pagina descriptis modis partem sinistram legentis
proslambanomeni primi tenent. Dextera uero legentis extremis clauditur netis, erit omnibus quidem acutior modis, qui
inscribitur hypermixolydius, omnibus uero grauioris qui hypodorius. Nos uero a grauissimo hypodorio inchoantes,
caeteros quam inter se habent differentiam designabimus. Namque in hypodorio modo mese quae est [Omega] ab ea
mese quae est in modo hypophrygio tono distabit. Quod in hoc facile perspicietur, si quis ad mesen hypophrygii, quae
est [Psi] eiusdem hypophrygii [Omega] comparet, quae est hypodorii quidem mese, in hypophrygia autem lichanos
meson. Nam [Psi] atque [Omega] tono differunt, quod pagina interiecta [1284] demonstrat. Item mese hypolydii ab ea
quae est mese hypophrygii toni differentiam facit. Namque C, quae est mese hypolydii, tono distat a [Psi], quae est
hypolydii quidem lichanos mesen, in hypophrygio autem mese. Item mese hypolydii, quae est C, ab ea quae est mese
dorii semitonio distat. Quod hinc poterit agnosci, quoniam ordinem sursum prodeuntem eius meses, quae est hypolydii,
atque eum ordinem in sursum prodeuntem eius meses quae est dorii, unus uersiculus, non pagina distinguit. Quo fit ut
mese hypodorii ab ea mese quae est dorii, integra diatessaron consonantia distet, idque probatur hoc modo: nam quae
est mese [Omega] in hypodorio, eadam est [Omega] in dorio; hypate meson est ab ea quae est mese, quouis modo uel
genere diatessaron consonantia differens. Item mese dorii quae est [Pi] ab ea mese quae est phrygii, id est M, distat
tono. Nam quae est mese in dorio, [Pi] eadem in phrygio lichanos meson. Rursus mese phrygii quae est M, ab ea mese
quae est lydii, id est I distat tono.
Nam quae in phrygio est M mese, in lydio est lichanos mese. Rursus mese lydii modi ab ea mese quae est
myxolydii; id est H, semitonio distat. Etenim si ordo qui rectus lydii continet mesen ei ordini qui rectus mixolydii
mesen habet comparatus, non paginula sed uersu disiungitur. Ea quoque mese quae est myxolydii H ad eam mesen
quae est hypermixolydii, id est [Gamma], toni differentiam facit; idcirco quoniam H quae in mixolydio mese est eadem
in hypermixolydio lichanos meson est. Unde fit ut mese dorii ab ea mese quae est mixolydii diatessaron consonantia
distet. Id probatur hoc modo: nam meson quae est dorii id est [Pi] eadem est mixolydii, id est [Pi] hypate meson, quae
ad cuiuslibet modi mesen diatessaron consonantiam seruat. Item mese dorii, id est [Pi], ad eam mesen quae est
hypermixolydii quae est r diapente consonantiam seruat. Ea enim mese quae est dorii id est [Pi], in ordine
hypermixolydii lichanos hypaton est; lichanos autem hypaton ad mesem in diatonico genere in quolibet modo si
comparetur, diapente consonantia distat. Cur autem octauus modus, qui est hypermixolydius, adiectus est, hic patet. Sit
bis diapason consonantia haec.
ABCDEFGHIKLMNOP
XVII
Ratio superius dispositae modorum descriptionis.
Diapason igitur consonantiam seruat A ad id quod est H, octo enim uocibus continetur: primam igitur dicimus
esse speciem diapason ea quae est A H, secundam uero B I, tertiam C K, quartam D L, quintam E M, sextam F N,
septimam G O. Relinquitur igitur extra H P, quae ut totus ordo impleatur adiecta est, atque hic est octauus modus, quem
Ptolemaeus super annexuit.
[1285] XVIII
Quemadmodum indubitanter musicae consonantiae aure diiudicari possint.
Ut uero indubitanter consonantiarum ratio colligatur, tali breuissimo ac simplici effici poterit instrumento. Sit
igitur regula diligenter extensa A D, cui duo hemispheria, quas magadas Graeci uocant, insuper apponantur, ita ut ab ea
quae est E curuatura ad id quod est B deducta linea rectos circa se angulos reddat: item ab ea quae est F curuatura ad id
quod est C punctum deducta linea rectos circum se angulos efficiat. Sint uero hae aequaliter undique perpolitae ad
eosdem usus, sint eisdem aliae aequales paratae, super has intendatur neruus aequalis undique, is qui est A E F D. Si
igitur diatessaron consonantiam qualis sit reperire uoluero, hoc modo faciam: ab E puncto, quo neruus semisphaerium
tangit, usque ad F punctum, quo rursus ab alia parte altero neruus semisphaerio iungitur, diuido spatium quod est E F
septem partibus, et ad partem quartam septimarum appono punctum quod est K; est igitur E K ad eam quae est K F
sesquitertia. Si igitur K ad aequum superioribus semisphaeriis apposuero, atque alterutra uicissim E K et K F plectro
adhibito pellantur, diatessaron distantiam consonabit. Sin uero simul partes idem C K et K F utrasque percussero,
diatessaron consonantiam [1286] nosco. Quod si diapente efficere uolumus, quinque partibus totam chordam, id est
spatium ab E ad diuido ac tres uni proportioni, duas uero reliquae dabo, atque ita posito semisphaerio, secundum

