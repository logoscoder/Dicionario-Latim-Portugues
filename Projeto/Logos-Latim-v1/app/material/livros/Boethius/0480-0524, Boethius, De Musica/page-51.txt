Aristoxeno uidentur habere proprietates, ut alia eorum dicantur spissa, alia minime. Spissa sunt, quorum duae grauiores
proportiones: unam eam quae ad acutum apposita est magnitudine non [1296] uincunt. Non spissa uero quorum duae
proportiones unam reliquam poterunt superare; est autem enharmonium et chromaticum spissum, diatonicum uero non
spissum.
Itaque enharmonium secundum Aristoxenum diuiditur sic 6, 6, 48, ut inter grauem neruum ac prope grauem sit
quarta pars toni, quae dicitur diesis enharmonios, cum sit tonus 24 unitatibus constitutus. Item secundum interuallum a
graui neruo ad tertium, sit eadem quarta pars toni. Reliqui uero qui restant ex sexaginta qui totius proportionis sunt inter
tertium a graui neruo atque acutissimum quartum ponuntur 48, et duae proportiones ad grauem positae, id est 6 ac 6,
unam reliquam ad acutum locatam, id est 48, non uincunt. Chromatis uero mollis hanc facit diuisionem 8, 8, 44, ut octo
atque octo sint tertiae partes tonorum; est enim tonus (ut dictum est) 24 unitatum, et dicitur toni pars tertia diesis
chromatis mollis. Item chromatis hemiolii diatessaron ita partitur, 9, 9, 42. Est autem diesis chromatis hemiolii pars
octaua toni cum quarta, id est ex 24 sex cum tribus.
Item chromatis thoniaei talis secundum Aristoxenum partitio est, 12, 12, 36. Scilicet in duobus interuallis
singula semitonia constituat, et quod reliquum est in ultimo. Atque in his omnibus duae proportiones, quae grauiori
neruo sunt proximae, reliquam quae ad acutum posita est, magnitudine minime superant, sunt enim (ut dictum est)
spissorum generum. Spissa quippe genera sunt enharmonium atque chromaticum. Diatonica uero diuisio ipsa quoque
est duplex. Et mollis quidem diatonici diuisio est hoc modo, 12, 18, 30, ut 12 semitonium sit, decem et octo
semitonium, et quarta pars toni, 32 uero quod reliquum est. Quorum decem et octo et 12 efficiunt 30, nec superantur ab
ea parte quae reliqua est. Item diatonici incitati talis partitio est, ut semitonium ac duos habeat integros tonos 12, 24, 24,
ex quibus 24 et 12, id est 36, non superantur a reliqua parte quae ad acutum est sed potius uincunt. Est igitur secundum
Aristoxenum tetrachordorum praedicta partitio, quae subiecta descriptione monstratur.
[PLLXIII:1296; text: Diuisio diatonici incitati, Diatessaron, 60, Tonus, Semitonium, 24, 12, Diuisio diatonici
mollis, 30, 18, Diuisio chromatici thoniaei, 36] [BOEDIM5 03GF]
Glareanus ad lectorem.
Nos totum negotium in tetrachordi hyperboleon ita (ut spero)
declarauimus, ut facile lector consideret quid me Deus uoluit elaborare. Multa tamen ex superioribus
praesupponenda sunt, ut quomodo se diuisio generum habeat, alioqui inutilis erit labor. Caetera, mi lector, [1297] tuae
attentioni consideranda relinquo. Vale, et me ama.
Id tamen uolo te admoneri, in applicatione grauiores chordas uertisse ad maiorem numerum, cum tamen hic
numerus non sit chordarum sed potius interuallorum. Ubi ergo nete diezeugmenon erat, ibi apte potuit poni nete
hyperboleon. Attamen crede parum erroris esse. Nomina enim non omnino speculationem impediant.
[PLLXIII:1298; text: Diuisio chromatis hemiolii, Diatessaron, 60, Diesis et octa pars toni, 42, 9, Diuisio
chromatis mollis, 3 pars toni, 44, 8,Diuisio enharmonii, 4 pars toni, quarta pars toni, 48, 6] [BOEDIM5 04GF]
[PLLXIII:1297-98; text: Hemitonium, 12, Paranete hyperboleon, Tonus,
24, Trite hyperboleon, Nete diezeugmenon, Paranete hyperboleon, Nete hyperboleon, Hemitonium cum quarta
parte, 18, Trite hyperboleon, Tonus cum quarta parte, 30, Nete diezeugmenon, Tonus cum hemitonio, 36, Octaua cum
quarta, 9, Pars octaua cum quarta, Tonus cum 6/8 uel 3/4, 42, Pars tertia, 8, Tonus cum hemitonio et insuper 3/4, 44,
Quatra pars, 6, Pars quarta, Duo toni, 48, Tetrachordos hyperboleon in genere enharmonio partitum. Tetrachordos
hyperboleon in chromate molli disectum, Tetrachordos hyperboleon in genere chromatici hemioli diuisum,
Tetrachordos hyperboleon in chromate tonico separatum, Tetrachordos hyperboleon in genere diatonico molli
disiunctum, Tetrachordos hyperboleon in diatonico incitato scissum, Chromatici generis tria secundum Aritoxenum,
Diatonici generi duo] [BOEDIM5 04GF]
[1297] XVI
Quomodo Archytas tetrachorda diuidat eorumque descriptio.
Archytas uero cuncta in ratione constituens non modo sensum aurium in primis consonantiis obseruare
neglexerit, uerum etiam maxime in tetrachordorum diuisione rationem secutus est. Sed ita, ut neque ea quam quaerebat
efficaciter expediret, neque sensui proposita ab eo ratio consentiret. Ille enim tria esse genera arbitratur, enharmonium,
chromaticum, diatonicum. In quibus eosdem grauissimos statuit atque acutissimos sonos, in omnibus quidem generibus
grauissimos sonos faciens 2016, acutissimos uero 1512; inter hos in tribus generibus neruum grauissimo proximum
collocat, eum scilicet qui sit 1954, ut ad eum 2016, sesquiuicesimam septimam obtineant proportionem. Post haec uero
infra acutum neruum, tertium uero a grauissimo eum collocat in [1298] enharmonio genere, qui sit 1890, ad quem 1944
sesquitricesima quinta proportione iungantur. Idemque 1890 ad acutissimum 1512 in sesquiquarta proportione sit
constitutus. Item in diatonico genere tertium quidem a grauissimo neruo, secundum uero ab acutissimo eum ponit, qui
sit 1701, ad quos 1944 sesquiseptima proportione coniuncti sunt. Ipsi autem 1701 ad acutissimum, 1512 sesquioctaua.
In chromatico uero genere tertium a grauissimo, et secundum ab acutissimo eum ponit, qui ad 1701, qui est tertius a
grauissimo in diatonico genere eam obtineat proportionem quam obtinent 256 et 243; hic autem est 1792, qui est
secundus ab acutissimo appositus, habetque proportionem secundus ab acutissimo in diatonico genere, id est 1701 ad
secundum ab acutissimo in chromatico genere, id est 1762 eam quam habent 243 ad 257, eorumque tetrachordorum,
secundum Archytae sententiam, diuisorum formam monstrat subiecta descriptio.

