[PLLXIII:1229-30; text: Quinque toni, diatessaron intensa, numerus cum sua medietate, 393216, A, 2621444,
131072, medietas A. 524288, B 349525 1/3, 174762 11/26, mediatas B, semis et sextans complent bessem et besse cum
triente coniunctus reintegrat unitatem. differentia BC cum sua medietate, comma quo sex toni superant diapason aut
quod quinque toni superant disdiante ut hic. 7153, C, 4768 2/3, 2384 1/3, medietas differentiae B. C hic triens et
sextans rediti etiam integrum unum faciunt. diatessaron remissa, 531441, 354294, 177147, medietas C 708588, 472392
D, 236196, medietas D. Sex toni.-- Excedent ergo sex toni diapason commate. Diapente ex Diatessaron et Tono,
Numerus A cum sua medietate, Medietas, Numerus B cum sua medietate, 324288, 349525, 7476, 2384 1/3, Medietas
differentiae, Numerus C cum sua medietate, Numerus D cum sua medietate, 47239, Sextussesquiocrauus cum sua
medietate, 797161 1/2, 265720 1/2, Medietas sextus sesquioctauus] [BOEDIM3 04GF]
[1229] V
Quemadmodum Philolaus tonum diuidat.
Philolaus uero Pythagoricus alio modo tonum diuidere tentauit; statuens scilicet primordium toni ab [1230] eo
numero qui primus cubum a primo impari (quod maxime apud Pythagoricos honorabile fuit) efficeret. Nam cum
ternarius numerus primus sit impar, tres tertio 9, atque id ter si duxeris, 27 necessario exsurgent, [1231] qui ad 24
numerum tono distat, eamdem ternarii differentiam seruans. Ternarius enim 24 summae octaua pars est. Quae eisdem
addita primum a ternario cubum 20 ac 7 reddit. Ex hoc igitur Philolaus duas efficit partes: unam quae dimidio sit maior,
eamque apotomen uocat; reliquam quae dimidio sit minor, eamque rursus diesim dicit, quam posteri semitonium minus
appellauere Herum uero differentiam comma ac primum diesim in 13 unitatibus constare arbitratur, eo quod hoc inter
256 et 243 peruisa sit differentia. Quodque idem numerus, id est 13, ex nouenario ternario atque unitate consistat, quae
unitas puncti obtineat locum.
Ternarius uero primae imparis lineae. Nouenarius primi imparis quadrati. Ex his igitur causis cum 13 diesim
ponat, quod semitonium nuncupatur, reliquam 27 numeri partem quae ex 14 unitatibus continetur, apotome esse
constituit. Sed quoniam inter 13 et 14 unitas differentiam facit, unitatem loco commatis censet esse ponendam, totum
uero tonum in 27 unitatibus locat, eo quod inter 216 ac 243 qui inter se distant tono 27 sit differentia.
[PLLXIII:1231; text: Toni diuisio secundum Philolaum. 1, 13, 14, 27, Diesis, Apotome] [BOEDIM3 05GF]
VI
Tonum ex duobus semitoniis ac commate constare.
Ex quibus facile apparet tonum duobus semitoniis minoribus et commate constare. Nam si totus tonus ex
apotome constat ac semitonio, semitonium uero ab apotome differt commate; nihil est aliud apotome nisi semitonium
minus et comma. Si igitur duo semitonia minora de tono quis auferat, comma fit reliquum.
VII
Demonstratio, tonum duobus semitoniis commate distare.
Idem uero hoc quoque probabitur modo. Nam si diapason [1232] quinque tonis ac duobus minoribus
semitoniis continetur, superantque sex toni diapason consonantiam uno commate, non est dubium quin tonis quinis ab
utroque spatio sublatis fiant reliqua ex diapason quidem duo semitonia minora, de sex uero tonis tonus. Atque hic tonus
haec duo semitonia quae relinquuntur uincit commate. Quod si duobus eisdem semitoniis comma reponatur, aequabunt
tonum; constat igitur unum tonum duobus semitoniis minoribus et commati, quod in 7153 primis unitatibus inuenitur,
aequari.
VIII
De minoribus semitonii interuallis.
Philolaus igitur haec atque his minora spatia talibus diffinitionibus includit. Diesis, inquit, est spatium quo
maior est sesquitertia proportio duobus tonis. Comma uero est spatium quo maior est sesquioctaua proportio duabus
diesibus, id est duobus semitoniis minoribus. Schisma est dimidium commatis. Diaschisma uero dimidium dieseos, id
est semitonii minoris. Ex quibus illud colligitur, quoniam tonus quidem diuiditur principaliter in semitonium minus
atque apotomen. Diuiditur etiam in duo semitonia et comma, quo fit ut diuidatur in quatuor diaschismata et comma.
Integrum uero dimidium toni quod est semitonium, constat ex duobus diaschismatibus, quod est unum semitonium
minus, et schismate, quod est dimidium commatis.
Quoniam cum totus tonus ex duobus semitoniis minoribus et commate coniunctus est, si quis id integre
diuidere uelit, faciet unum semitonium minus commatisque dimidium. Sed unum semitonium minus diuiditur iu duo
diachismata. Dimidium uero commatis unum schisma est.
Recte igitur dictum est integre dimidium tonum in duo diaschismata atque unum schisma posse partiri. Quo fit
ut integrum semitonium a minore semitonio uno schismate differre uideatur, apotome autem a minore semitonio
duobus schismatibus differt, differt enim commate; sed duo schismata unum perficiunt comma.
[PLLXIII:1231-32; text: Media toni pars, ex diesi et schismate, diaschisma medium dieseos, schisma,
hemitonium minus diesis, comma, hemitonium maius apotome maior toni pars, hemitonium minus apotome maior toni
pars, toni spatium] [BOEDIM3 05GF]
[1233] IX
De toni partibus per consonantias sumendis.
Sed de his quidem hactenus. Nunc uero illud uidetur esse dicendum, quemadmodum per consonantias musicas
imperata possimus spatia nunc extendere, nunc uero remittere. Id autem linealiter fiat, lineaeque quas describimus uocis

