LIBER TERTIUS
primum
[1223] Aduersus Aristoxenum demonstratio superparticularem proportionem diuidi in aequa non posse, atque
ideo nec tonum.
Superiore uolumine demonstratum est diatessaron consonantiam ex duobus tonis copulari ac semitonio,
diapentes uero ex tribus tonis ac semitonio constare. Sed ea semitonia dimidium toni integrum non posse perficere, si
sigillatim considerata tractentur, atque ideo diapason ad sex tonos nullo modo peruenire. Sed quoniam Aristoxenus
musicus, iudicio aurium cuncta permittens, haec semitonia non arbitratur esse secundum Pythagoricos contractiora
dimidio sed sicut semitonia dicuntur, ita esse dimidietates tonorum, de eisdem rursus paulisper est disputandum,
demonstrandumque prius nullam superparticularem habitudinem noto numero posse diuidi in integram medietatem.
Inter duos enim numeros superparticularem proportionem continentes, siue illi sint principales, quorum est unitas
differentia, siue posteriores, nullus ita poterit medius numerus collocari, ut quam minimus proportionem tenet ad
medium, eam medius teneat ad extremum, scilicet ut in geometrica proportione sed aut differentias aequas facere
potest, ut sit aequalitas secundum arithmeticam medietatem, aut harmonicam inter eosdem terminos medius numerus
collocatus faciet medietatem, aut quamlibet aliam, quarum in arithmeticis fecimus mentionem. Quod si id
demonstrabitur, nec illud quidem constare poterit, sesquioctauam proportionem, quae tonus est in dimidia posse
discerni, quandoquidem sesquioctaua omnis insuperparticulari inaequalitatis genere consistit. Id uero melius inductione
monstrabitur. Nam si per singulas proportiones consideratione deducta, scilicet superparticulares, nulla prorsus occurrit
quae, interposito medio termino, aequis proportionibus diuidatur, non est dubium quod superparticularis comparatio
non possit in aequa partiri. Quod si uidetur consonum auribus aliquid canere, cum cuilibet [1224] uoci duobus tonis ac
semitonio integro distans uocula comparetur, id non esse consonum natura monstratur. Sed quoniam sensus omnis quae
minima sunt comprehendere nequeat, idcirco hanc differentiam, quae ultra consonum procedit, sensum aurium non
posse distinguere, fore autem ut deprehendatur, si frequentissime talis particula per eosdem crescat errores. Nam quod
in minimo haud sane cernitur, compositum coniunctumque cum iam magnum esse coeperit peruidetur. A qua igitur
proportione est ordiendum an compendium dabimus quaestioni, si ab eo de quo quaeritur ordiamur. Id uero est tonus, in
duo aequa possit partiri necne. Nunc igitur de tono est pertractandum, et quemadmodum non possit in duo aequa diuidi
demonstrandum est. Quam demonstrationem si quis ad reliquas superparticulares comparationes transferat, similiter
demonstrabitur superparticularem in aequa noto atque integro numero separari non posse. Primi igitur tonum
continentes numeri sunt 8 atque 9. Sed quoniam se isti ita naturaliter consequuntur, ut medius inier eos numerus non sit,
eosdem binario, quo scilicet minimo possum, mulplico. Fiunt igitur 16 ac 18, inter hos uero naturaliter numerus cadit
qui est 17; igitur 18 ad 16 tonus est. Sed 10 et 8 ad 10 et 7, comparatus habet eum tonum, et eius septimam decimam
partem. Septima decima uero pars minor est sexta decima naturaliter. Maior est igitur proportio quae sub 16 ac 17
numeris continetur, quam ea quae sub 17 ac 18. Qui disponantur hoc modo, et sit A 16, C 17, B 18. Medietas igitur
integra toni inter C ac B nullo modo cadet. Minor est enim C B proportio C A proportione. Ad maiorem igitur partem
medietas rata ponenda est. Sit uero medietas D. Quoniam igitur D B quidem proportio, quod est integrum dimidium
toni, maior est C B proportione, quae est minor pars toni, A C autem proportio quae est maior pars toni A D
proportione maior est, quod est dimidium toni, est autem A C proportio sesquisextadecima, C B autem
sesquiseptimadecima, non est dubium quin integra medietas inter sesquisextamdecimam [1225] ac
sesquiseptimamdeciam cadat. Sed hoc integro numero nullo modo poterit inueniri.
[PLLXIII:1225; text: Integra toni medietas. Integra toni medietas si dari queat. 16, 17, 18, A, D, C, B, Diesis
homiionium minus, Comma, Sesquiseprima decima pportio Diesis hemitoniuminus minor toni pars, Apotome 16
pportirotio, Acotomo mair touu pars, Tonus sesquioctaua proportio. Totum hoc spatium.] [BOEDIM3 01GF]
Quoniam uero ad 16 numerum 17 numerus comparatus, supersesquisextamdecimam obtinet proportionem, si
eiusdem 17 numeri sextam decimam requiramus, erit unitas, atque unitatis pars 16, hanc si eidem 17 numero
coniungamus, fiunt 18 et pars sexta decima. Si igitur 18 et pars sexta decima 16 numero comparetur, recte toni
mensuram uidetur excedere, cum ad eum solus 18 numerus sesquioctauam custodiat proportionem. Unde fit ut quoniam
supersesquisextadecima proportio tonum bis aucta transcendit, non sit integrum toni dimidium.
Quidquid enim bis ductum transcendit aliquid, id ultra dimidium illius esse uidebitur quod transcendit.
Quocirca super sesquisextadecima, non erit toni dimidium. Ac per hoc, nec alia ulla maior sesquisextadecima
proportione toni poterit esse dimidium, cum ipsa sesquisextadecima integro toni dimidio sit maior. Sed quoniam,
sesquisextamdecimam proportionem continua sequitur sesquiseptimadecima, uideamus an ea tonum bis multiplicata
non impleat, 17 igitur numeri sesquiseptimamdecimam partem tenet terminus 18. In eadem igitur proportione si ad 18
numerum alium comparemus, erit 19 et septimadecima pars. Quod si ad 17 terminum in sesquioctaua proportione
positum numerum comparemus, fient 19, et pars octaua. Maior uero est pars octaua parte septima decima. Maior igitur
est proportio numerorum 17 ac 19 et octaua quam ea quae in 17 ac 19 et parte septima decima continetur, quae sunt
scilicet bis sesquiseptimaedecimae proportiones.
Duae igitur sesquiseptimaedecimae unum tonum non uidentur implere. Non est igitur sesquiseptimadecima
toni dimidium, quoniam quae duplicata non implet integrum non continet dimidium. Semper enim dimidium
duplicatum e cuius dimidium est coaequatur.

