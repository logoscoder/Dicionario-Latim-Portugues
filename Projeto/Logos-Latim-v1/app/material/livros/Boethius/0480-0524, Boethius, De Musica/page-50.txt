quarto uolumine in fine descripsimus, ubi numerus super semisphaeria, tendebatur. Ibi enim deprehenditur
aequisonantia, diapason ac bis diapason, et consonantiae simplices diapente ac diatessaron, et consonantiae compositae,
diapason ac diapente, et diapason ac diatessaron et qui sunt emmelis soni, ut in toni differentia consistentes.
XII
Quemadmodum Aristoxenus interuallum consideret.
Quid uero de his Aristoxenus sentiat breuiter aperiendum est. Ille enim quoniam minime tractatum rationi
constituit sed aurium iudicio permittit, idcirco uoces ipsas nullis numeris notat, ut earum colligat proportiones sed
earum in medio differentiam sumit, ut speculationem non in ipsis uocibus sed in eo quod inter se differunt, collocet,
nimis improuide, qui differentiam se scire arbitretur earum uocum, quarum magnitudinem nullam mensuramue
constituat. Hic igitur et diatessaron consonantiam duorum tonorum ac semitonii esse proponit, et diapente trium
tonorum ac semi onii, et diapason sex tonorum, quod fieri non posse superioribus uoluminibus demonstratum est.
[PLLXIII:1293; text: Sextoni, Diapason] [BOEDIM5 01GF]
XIII
Descriptio octochordi, qua ostenditur diapason consonantiam minorem esse sex tonis.
Docet autem Ptolemaeus per cuiusdam octochordi. [1294] diuisionem diapason intra sex tonos cadere hoc
modo: intendantur enim octo chordae, id est A B C D E F G H, fiatque sesquioctaua A K eius quae est BL, et B L eius
quae est C M, et C M eius quae est D N, et D N eius quae est E X, et E X eius quae est F O, et FO eius quae est G P.
Erunt igitur sex toni. Rursus inter F G et G P H ducatur medius neruus ad R. Erit igitur A K dupla ab eo quod
est H R. Pulsae igitur simul A K H R diapason aequisonantiam consonabunt. Si uero aliquis G P percutiat, semper erit
paulo acutior quam est H R. Ac per hoc transcendunt sex toni diapason consonantiam. Si enim A K et G P diapason
pulsati resonarent, tonorum sex esset diapason consonantia.
Si uero his idem A K et G P non consonantibus A K et H R diapason consonarent, et H R acutior esset quam G
P, diapason consonantia sex tonos excederet. Nunc uero quia consonantibus A K et H R eadem M K ab ea quae est G P
grauior inuenitur, non potest dubitari quin sex toni diapason consonantiam excedant. Atque ita sensu quoque potest
colligi diapason consonantiam inter sex tonos cadere. Sic igitur Aristoxeni error sine dubitatione conuincitur.
[PLLXIII:1294; text: A, B, C, D, E, F, G, H, K, L, M, N, X, O, R, P] [BOEDIM5 01GF]
XIV
Diatessaron consonantiam tetrachordo contineri.
Nunc de tetrachordorum diuisione dicendum est. Etenim diatessaron consonantia quatuor efficitur neruis;
idcirco etiam diatessaron nuncupatur, ut igitur duobus neruis altrinsecus positis ad diatessaron symphoniam
consonantibus tetrachordum fiat, duos necesse est statui in medio neruos, qui ad se inuicem atque ad extremos tres
proportiones efficiant.
XV
Quomodo Aristoxenus uel tonum diuidat, uel genera eiusque diuisionis dispositio.
Hoc igitur diatessaron Aristoxenus per genera tali ratione partitur.
Diuidit enim tonum in duas partes, atque id semitonium uocat. Diuidit in tres partes, cuius tertiam diesin uocat
chromatis mollis, diuidit in 4, cuius quartam cum propria medietate, id est cum octaua totius toni, appellat diesin
chromatis hemiolii. Rursus solam quartam eius uocat diesin enharmonios.
[1295] Figura Glareani
[PLLXIII:1295; text: Semitonium, Toni medietas Semitonium. Z, Diesis enharmonios, 4, 3, Diesis chromatis
mollis, 4 1/8, Diesis chromatis hemioli, Tonus, Omnium interuallorum quae in tono sunt secundum Aristoxenum
diuisio.] [BOEDIM5 03GF]
Ad lectorem
Minutas diuisiones pingere non potuimus, care lector. nam Aristoxenus tonum in duodecim partes scindit.
Diesis ergo enharmonios habebit tres; diesis autem chromatis mollis habebit quatuor, demum hemitonium sex; diesis
uero chromatis hemioli quatuor et semis obtinebit. Quod si dupletur spatium, ut paulo post Boetius, erunt quae diximus
interualla omnia duplanda ob numeros commodiores, quod doctus facile uidet. Vale.
Cum igitur haec ita sint, cumque generum diuisio secundum eum sit duplex, unum quidem genus est mollius;
aliud uero incitatius. Et mollius quidem est enharmonium, incitatius uero diatonicum. Inter haec uero consistit
chromaticum incitatione mollitieque participans; fiunt igitur secundum hunc ordinem differentiae permixtorum
generum sex. Una quidem enharmonii, 3 autem chromatici, id est chromatici mollis, et chromatici hemiolii, et
chromatici thoniaei. Duae uero reliquae diatonici, mollis atque incitati. Quorum omnium talis secundum Aristoxenum
diuisio est. Quoniam enim quarta pars toni diesis enharmonios nuncupari praedicta est, quoniamque Aristoxenus non
uoces ipsas inter se comparat sed differentiam uocum interuallumque metitur, et secundum eum tonus est duodecim
unitatum, huius igitur erit pars quarta diesis enharmonios tres. Quoniam uero ex duobus tonis ac semitonio diatessaron
consonantia iungitur, erit tota diatessaron ex his duodecim ac sex unitatibus constituta. Sed quoniam saepe fit ut si
usque ad octauas uelimus deducere partes, non integros numeros sed in aliquas particulas incurramus, idcirco quidem
facienda est tota diatessaron consonantia 60. At uero 24 tonus, semitonium duodecim, pars quarta, quae diesis
enharmonios dicitur, sex, octaua autem tres; iuncta uero octaua cum quarta, sex scilicet cum tribus, ut faciat diesin
chromatis hemiolii, erunt nouem. His igitur ita constitutis, tria genera, enharmonicum, chromaticum, diatonicum, has

