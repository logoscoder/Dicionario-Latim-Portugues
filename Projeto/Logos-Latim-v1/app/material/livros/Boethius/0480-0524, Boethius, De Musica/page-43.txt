XIII
De consonantiarum speciebus.
Nunc de speciebus primarum consonantiarum tractandum est; primae autem consonantiae sunt diapason,
diapente, diatessaron. Species autem est quaedam positio propriam habens formam secundum unum quodque genus in
uniuscuiusque proportionis consonantiam facientis terminis constituta, ut in diatonico genere. Nam si diezeugmenon
tetrachordum inter hyperboleon tetrachordum mesenque ponamus, subtracto scilicet synemmenon tetrachordo, erunt 15
nerui. At si ab his proslambanomenos detrahatur, erunt quatuordecim. Hi ergo disponantur hoc modo. Sit A hypate
hypaton, B parhypate hypaton, C hypate ilchanos, D hypate meson, E parhypate meson, F lichanos meson, G mese, H
paramese, I trite diezeugmenon, K paranete diezeugmenon, L nete diezeugmenon, M trite hyperboleon, N paranete
hyperboleon, O nete hyperboleon. Ab hypate igitur ad paramesen diapason consonantia est. A mese uero ad hypaten
meson diatessaron, ab eadem uero mese ad lichanon hypaton diapente. Erit igitur diapason quidem octo chordarum.
Diatessaron uero quatuor, diapente autem quinque. Ac per hoc habebit diatessaron quidem species tres, diapente autem
species quatuor, diapason uero species septem. Semperque una minus species erit quam fuerint uoces, ut enim a mese
caeteras ordinamus diatessaron consonantiae species tres sunt, hoc modo: una quidem species erit ab G ad D; secunda
uero ab F ad C; tertia uero ab E ad B, et huc usque diatessaron species progrediuntur.
Idcirco quia huc usque species binos continet neruos eiusdem diatessaron, ut G D quidem eos qui sunt E F
continent, F C eos qui sunt E D, et E B eos continent qui sunt C D; si uero his adiecero diatessaron D A, diuersa non
erit ab ea quae est G D, unum enim solum G D consonantiae neruum continebit, id est D solum. Excessit igitur G D
consonantiam, atque ideo diatessaron tres species habere perhibetur.
Et in caeteris quidem consonantiis idem est. Diapente autem erunt species quatuor hoc modo: Una quidem est
H ad D; alia uero ab eo quod est G ad C; alia ab eo quod est F ad B; alia autem ab eo quod est E ad A. Diapason uero
consonantiae 7 erunt species, hoc modo: prima ab eo quod est O ad G secunda ab eo quod est N ad F; tertia ab eo quod
est M ad E; quarta ab eo quod [1276] est L ad D; quinta ab eo quod est K ad C; sexta ab eo quod est I ad B; septima ab
eo quod est H ad A. Liquet igitur ex his quae dicta sunt, diatessaron consonantiam semel tantum in immobilibus ac
statutis uocibus contineri. Nam si ab hypate hypaton incipiam, erit A D, id est ab hypate hypaton in meson hypaten ea
quae est in ordine prima. Nam caeterae non statutis uocibus terminantur, ut B E C F. Nam parhypate hypaton et
parhypate meson, lichanos hypaton et lichanos meson mobiles esse monstratae sunt. Quod si rursus ab hypate meson
diatessaron consonantiam inchoemus, erit species diatessaron statutis uocibus terminata G D, ea quae est prima, id est
ab hypate meson in mesen. Reliquae minime, ut E H et F I Nam parhypate meson et lichanos meson et trite
diezeugmeuon non probantur immobiles. Rursus si eamdem diatessaron paramese suscipiat ordiendam, erit quoque
quae statutis coerceatur sonis, diatessaron species H L, id est a paramese in nete diezeugmenon, quae est prima. Nam
caeterae quae sunt I M et K N mobilibus terminantur sonis. Nam triten diezeugmenon, et paraneten diezeugmenon, et
triten hyperboleon, et paraneten hyperboleon mobiles uoces esse praediximus. Item diapente consonantia duas
tantummodo species tenet, quae statutis uocibus includuntur. Ut si ab hypate meson ordiamur, una quidem est D H, id
est ab hypate meson in paramesen, ea quae est prima. Altera uero G L, id est a mese in neten diezeugmenon, haec uero
est quarta. Reliquae uero, id est E I et F K, minime statutis uocibus clausae sunt. Nam parhypate, et lichanos, et trite, et
paranete instabiles approbantur. Similis autem ratio erit si a nete diezeugmenon in grauiorem partem, id est ad mesen,
consonantiae huius species considerentur, eisdem enim immobilibus uocibus, quae superius dictae sunt, continebuntur.
Siue autem ab hypate meson, seu a mese, seu a paramese, siue etiam a nete hyperboleon consonantias ad grauiorem
partem ducamus. Duarum quae statutis uocibus coerceantur, non poterit esse destructio. Diapason uero consonantiae
siue ab hypate hypaton in paramesen, siue a nete hyperboleon in mesen ordo sumatur, tres tantummodo species
obtinebit, quae immobilibus uocibus coerceantur. Nam ab hypaten hypaton ordientibus una est A B, ea quae est prima
ab hypate hypaton in paramese. Altera D L ea quae quarta ab hypate meson in nete diezeugmenon. Dehinc G O haec
septima est, id est a mese in neten hyperboleon. Reliquarum uero specierum uoces extimae nullo modo immobilibus
uocibus constitutae sunt. Nam parhypate, et lichanos, et trite, paranete (ut supra quodque dictum est) immobiles non
sunt. Similiter autem et per easdem uoces si ab hyperboleon nete ordiamur, specierum ordo contexitur, quorum
omnium intelligentiam subiecta descriptio docet.
[1277] Stabiles A Hypate hypaton
Mobiles B Parhypate hypaton
Mobiles C Lichanos hypaton
Stabiles D Hypate meson
Mobiles E Parhypate meson
Mobiles F Lichanos meson
Stabiles G Mese
Stabiles H Paramese
Mobiles I Trite diezeugmenon
Mobiles K Paranete diezeugmenon
Stabiles L Nete diezeugmenon
Mobiles M Trite hyperboleon
Mobiles N Paranete hyperboleon

