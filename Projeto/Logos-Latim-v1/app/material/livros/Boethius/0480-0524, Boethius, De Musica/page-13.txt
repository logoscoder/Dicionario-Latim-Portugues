probant, a musicae scientiae intellilectu seiuncti sunt, quoniam famulantur (ut dictum est), nec quidquam afferunt
rationis sed sunt totius speculationis expertes. Secundum uero musicam agentium est genus poetarum, quod non potius
speculatione ac ratione quam naturali quodam instinctu fertur ad carmen, atque idcirco hoc quoque genus a musica
segregandum est.
Tertium est quod iudicandi peritiam sumit, ut rhythmos cantilenasque eorumque carmen possit perpendere.
Quod scilicet quando totum in ratione ac speculatione positum est, hoc proprie musicae deputabitur.
Isque musicus est cui adest facultas secundum speculationem rationemue propositam ac musicae
conuenientem, de modis ac rhythmis, deque generibus cantilenarum, ac de permixtionibus, ac de omnibus de quibus
posterins explicandum est, ac de poetarum carminibus, iudicandi.

