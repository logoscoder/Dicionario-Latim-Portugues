[1299] [PLLXIII:1299-1300; text: Enharmonicum, Ratio sesquitertia totum tetrachordum. Diatessaron ex
quatuor neruis, Proportio sesquiquarta, diuide enim 1512 per 4, et prouenient 378, quae si adieceris 1512, producuntur
1890. Proportio sesquitricesima-quinta, quod patet si diuidantur 1890 per 35, et quod uenit id quotiente addas ad 1890.
Proportio sesquiuicesima-septima patet hic diuidendo 1944 per 27, et addendo ei 27. 2016, Diatonicum, Diatessaron ex
quatuor chordis, Proportio sesquioctaua, diuide enim 1512 per 8, et prouenient tibi 189, quae adde 1512, et erunt 1701.
Proportio sesquiprima, diuide enim 1701 per 7, et prouenient 243, quae dum adieceris 101, procreantur 1944. Proportio
quae in enharmonio sesquiuicesima-septima. Chromaticum, Proportio hemitonii minoris superpartiens 180. Proportio
superpartiens 152. Proportio quae in enharmonio et diatonico, scilicet sesqui-uicesima-septima. 1792, 1945] [1299]
XVII
Quemadmodum Ptolemaeus et Aristoxeni et Architae tetrachordorum diuisiones deprehendat.
Sed utrasque tetrachordorum diuisiones Ptolemaeus ita reprehendit.
Architam quidem primo, quoniam secundus ab acutissimo neruus chromatico genere, id est 1792, ita est
collocatus, ut nec ad acutissimum 1512, nec ad proximum grauiori 1944, ullam superparticularem efficiat
proportionem, cum Architas tantam superparticularibus comparationibus hahuit dignitatem, ut eas etiam in
consonantiarum ratione susceperit. Dehinc quod primam a grauissimo neruo proportionem in chromatico quidem
maiorem sensus deprehendat quam fecit Architas, hic namque in chromatico genere 1944 ad 2016distare fecit
sesquiuicesimam septimam proportionem, cum secundum consuetam chromatici generis modulationem sesquiuicesima
prima esse debuerit. Item enharmonium genus ea proportio, quam primam a grauissimo secundum Architae retinet
diuisionem, talis est, ut longe minor esse debeat quam in caeteris generibus inuenitur; hic autem aequam eam caeteris
generibus statuit, dum primas a graui proportione in tribus generibus sesquiuicesimas septimas ponit. Aristoxenum uero
culpat, quoniam in chromate molli et in chromate hemiolio tales posuerit primas secundasque a graui neruo
proportiones, quae a se a minimo et quantum sensus non possit internoscere distarent. Est quippe proportio prima in
chromatis [1300] mollis, prima diuisione secundum Aristoxenum octo, at in chromate hemiolio nouem. Sed octo ad
nouem unitatis differentia distant. Est autem tonus totus 24 unitatibus secundum positionem uel propositionem quorum
unitas 24 est. Primae igitur a graui inter se proportiones chromatis mollis, et chromatis hemiolii 24 parte toni distant,
quod propter breuitatem differentiae nullo modo sentit auditus. Idem etiam Aristoxenum reprehendit cur diatonici
generis duas tantum fecerit diuisiones, ut in molle incitatumque diuideret, cum possint aliae quoque diatonici generis
species inueniri.
XVIII
Quemadmodum tetrachordum diuisionem fieri dicat oportere.
Ptolemaeus tetrachordo diuersa ratione partitur, illud in principio statuens, ut inter duos altrinsecus sonos tales
uoculae aptentur, quae se superparticularibus proportionibus excedant, inaequalibus tamen, quoniam superparticularis
proportio non potest in aequa diuidi. Dehinc ut omnis comparatio, quae fit ad eum neruum qui est grauissimus, in tribus
minor sit caeteris, quae acutis uocibus coniunguntur. Sed in his ea quae spissa nominamus talia esse debent, ut duae
proportiones, quae grauitati sunt proximae, minores sint ea proportione quae relinquuntur ad acutum, in non spissis
uero ut in diatonicis generibus nusquam una.
This text fits in with PL 63: 1167-1300

