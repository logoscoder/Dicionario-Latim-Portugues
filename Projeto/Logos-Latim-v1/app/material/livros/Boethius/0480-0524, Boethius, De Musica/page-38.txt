Rursus eius quae est NN, id est 2592, aufero octauam quae est 324, eamque eis quorum est octaua subiungo,
erunt 2916, fietque mihi FF trite hyperboleon diatonos in diatonico scilicet genere 2916 totum quidem distans ab ea
quae est paranete hyperboleon, diatonum uero ab ea quae est nete hyperboleon, eadem uero FF erit in chromatico
genere trite hyperboleon chromatica. In enharmonio uero paranete hyperboleon enharmonios, quod facilius agnoscetur
cur eueniat, cum trium generum tria prima tetrachorda a nete hyperboleon inchoantia descripserimus.
Quoniam uero si A sesquitertia proportione duas sesquioctauas abstulero, relinquitur mihi semitonium minus,
sumo tertiam eius quae est LL, id est neten hyperboleon, et sunt 768. Hos eisdem adiicio, fient mihi 3072. Quorum est
DD nete diezeugmenon continens ad triten hyperboleon semitonium minus. Nam quoniam nete diezeugmenon ad neten
hyperboleon diatessaron continet consonantiam, trite autem hyperboleon diatonos ab ea ditonum distat, relinquitur
spatium quod est inter neten diezeugmenon et triten hyperboleon semitonii minoris.
[PLLXIII:1257; text: Bis Diapason, Diapason, Nete hyperboleon, A, O, LL, 9216, 4608, 2304,
Proslambanomenos, Mese] [BOEDIM4 07GF]
Quoniam igitur tetrachordum hyperboleon diatonici generis expleuimus, nunc chromatici et enharmonii
tetrachorda supplenda sunt hoc modo: quoniam enim paranete hyperboleon ad neten hyperboleon in diatonico quidem
genere tono distat, in chromatico uero tribus semitoniis, in enharmonio uero duobus [1258] tonis, si distantiam
paranetes hyperboleon et netes hyperboleon diatonici generis sumpserimus, eiusque dimidium paranete hyperboleon,
quae est diatonici generis, apponamus, habebimus numerum tribus semitoniis ab hyperboleon nete distantem, et erit
haec in chromatico genere paranete hyperboleon.
Aufero igitur de 2592, id est de paranete hyperboleon diatonici generis 2304, id est nete hyperboleon,
relinquuntur mihi 288, hos diuido, erunt mihi 144, eosdem adiiciam 2592, id est paranete hyperboleon diatonici
generis, et erunt mihi 2736: haec erit paranete hyperboleon chromatica. Rursus quoniam trite hyperboleon, uel
diatonica, uel chromatica, duos tonos distat a nete hyperboleon, et in enharmonio genere paranete hyperboleon duobus
tonis distat ab ea quae est nete hyperboleon eadem erit in enharmonico genere paranete hyperboleon, quae est in
diatonico uel chromatico trite hyperboleon.
Sed quoniam trite hyperboleon diatonici generis et chromatici ad nete diezeugmenon minus semitonium
seruant, constat autem tetrachordum enharmonii generis ex duobus integris tonis, et diesi, ac diesi, quae sunt dimidia
spatia semitonii minoris, distantiam eam quae est inter neten diezeugmenon et paranetem hyperboleon enharmonium
sumo; sed quoniam nete diezeugmenon est 3072, paranete autem hyperboleon enharmonios 2916, horum distantia erit
156, horum sumo dimidiam partem, qui sunt 78. Hos adiicio 2916, fient 2994, haec erit E E trite hyperboleon
enharmonios; descriptum est igitur secundum tria genera tetrachordum quod est hyperboleon, cuius formam subter
adiecimus.
[PLLXIII:1258; text: Tetrachordum hyperboleon, Diateffaron, Nete diezeugmenon, Nete byperboleon,
Diatonico, Trite hyperboleon, Paranete hyperboleon, Tonus, DD, FF, NN, LL, 3072, 2916, 2592, 2304, Hemitonium,
Tonus sesquiocta ratio, Tonus sesquiocta proportio, Chromaticum, 2736, hemitonium minus, hemitonium maius, Tria
hemitonia unum maius duo minora, Nete hyperboleon] [BOEDIM4 08GF]
[1259] [PLLXIII:1259; text: Tetrachordum hyperboleon, Diateffaron, Nete diezeugmenon, Nete hyperboleon,
Trite hyperboleon, Paranete byperboleon, Enharmonium, D, DD, NN, LL, EE, Tonus, 3072, 2994, 2916, 2307, Diesis,
Duo toni, Tetrachordos hyperboleon. Diatessaron, Sesquitertia omnium tetrachordorum ratio, Hemitonium minus,
2304, 2692, Paranote hyperboleon, Genus diatonicum. Hemitonium maius, Tria hemitonia unum maius duo minora,
2736, Chromaticum. Ditonus, darum chordarum interuallum, 3994, Enharmonicum, Quae hic late tribus figuris
dicuntur, hac unica perspicacius conspicis.] [BOEDIM4 09GF]
VI
Ratio superius digestae descriptionis.
Tria igitur tetrachorda tali nobis ratione descripta sunt.
Tetrachordum enim omne diatessaron retinet consonantiam. Igitur nete hyperboleon, et nete diezeugmenon in
tribus generibus, id est, uel in diatono, uel in chromate, uel in enharmonio diatessaron continent symphoniam.
Diatessaron autem consonantia constat duobus tonis et semitonio minore. Id hoc modo per tria genera in supradictis
tetrachordis diuisum est. In diatonico enim genere quod est primum paranete hyperboleon, id est 2592, ad neten
hyperboleon, id est 2304, obtinet distantiam tonum, quod tali notula inscripsimus [signum].
Rursus trite hyperboleon diatonici generis, quae est 2916, ad paraneten hyperboleon diatonici generis, quae est
2592, rursus obtinet differentiam quam simili nota insigniuimus [signum]. Nete autem diezeugmenon ad trite
hyperboleon, id est 3072 ad 2916, semitonium refert, quod tali notula signauimus [signum]; hoc est totum spatium
netes diezeugmenon, et netes hyperboleon duorum tonorum [1260] ac semitonii. Sed idem duo toni ac semitonium in
chromatico genere hac ratione diuisi sunt. Secundum enim genus, quod est chromaticum, hoc modo descriptum est:
paranete enim chromatice hyperboleon, quae est 2736, ad neten hyperboleon, quae est 2304 comparata, continet
spatium paranetes hyperboleon diatonici generis ad neten hyperboleon quod est unus tonus, id est, duo semitonia maius
ac minus, et diuisum rursus spatium paranetes hyperboleon diatonici, ad netes hyperboleon. Ita enim factum est, qui est
dimidius tonus sed non integre, quia (ut supra uberrime monstratum est) non potest tonus in duo aequa partiri.
Consignabimus igitur hoc spatium trium semitoniorum, id est toni ac semitonii, hoc modo. [signa] Rursus
paranete hyperboleon chromatica ad triten hyperboleon retinet partem toni, id est semitonium, quod reliquum fuit ex

