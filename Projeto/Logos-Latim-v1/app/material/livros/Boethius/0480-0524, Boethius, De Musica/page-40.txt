Duo quidem tetrachorda quae sibimet quidem coniuncta sunt, a mese uero disiuncta, trium generum snperior
descriptio, quemadmodum locarentur ostendit. Nunc ad aliud tetrachordum ueniendum est, quod synemmenon uocatur,
quod iunctum est ei quae est mese. Quoniam enim inter neten diezeugmenon et mesen diapente consonantiam esse
praediximus, est autem diapente consonantia trium tonorum ac semitonii. Tres uero sunt toni in hoc pentachordo,
quorum unus quidem netes diezeugmenon ad paraneten diezeugmenon diatonon. Alter uero paranetes diezeugmenon
diatonon ad triten diezeugmenon diatonon. Tertius autem parameses ad mesen, reliquumque semitonium trites
diezeugmenon diatoni ad paramesen, quoniamque netes diezeugmenon et parameses tetrachordum ab ea quae est mese,
eo tono disiunctum est, quod est inter paramesen ac mesen. Si ex eo pentachordo, quod est a nete dizeugmenon ad
mesen, unum abstulerimus tonum, eum scilicet qui continetur inter neten diezeugmenon et paraneten diezeugmenon
diatonon, poterimus aliud tetrachordum ad mesen iungere, ut fiat synemmenon. quod est coniunctum hoc modo. Nam
quoniam paranetes diezeugmenon diatoni, quae est CC, numerus est 3456, horum tertia eisdem addita faciet mesen. Hic
ergo numerus in diezeugmenon tetrachordo [1264] CC litteris adnotatus, tono distabat a nete diezeugmenon in genere
diatonico, et paranete diezeugmenon diatonos uocabatur, in synemmenon autem tetrachordo, id est, coniunctarum sit
nete synemmenon in tribus generibus constituta Y
littera pernotata, et ab ea octaua pars auferatur quae est 432 eisque apponatur, fient 5888 quae est paranete
synemmenon et T littera pernotata. Huius pars sumatur octaua ea quae est 486; haec summa si eisdem, quorum octaua
est, aggregetur, fient 4374, quae est trite synemmenon diatonos, id est, E. Sed quoniam nete synemmenon ad mesen, id
est 3456 ad 4608, sesquitertiam obtinet proportionem quae est diatessaron, trite autem synemmenon, ad netem
synemmenon, id est 4374 ad 3456, duorum tonorum obtinet proportionem, relinquitur trites synemmenon diatoni ad
mesen proportio semitonii, et coniunctum est hoc tetrachordum cum mese, atque ideo synemmenon quasi continuum et
coniunctum uocatur. Et diatonici quidem generis hoc modo est facta proportio. Chromatici uero talis diuisio est: sumo
netes synemmenon et paranetes synemmenon diatonici, id est 3456 et 3888 differentiam, ea est 432; hanc si diuido ut
semitonium fiat, fiunt 216; hanc adiicio ad 3888 ut tria semitonia fiant, erunt 414, quae est paranete synemmenon
chromatica, cui littera S superapposita est. Ab hac igitur, id est, paranete synemmenon chromatica, ad triten
synemmenon prius quidem diatonicam, nunc uero chronicam semitonium est. A qua trite synemmenon chromatica
usque mesen aliud semitonium reperitur. Sed quoniam a nete synemmenon usque ad triten synemmenon diatonicam uel
chromaticam duo toni sunt, quae est diatonico uel chromatico generibus trite synemmenon diatonos uel chromatica,
eadem in genere enharmonio paranete synemmenon enharmonios est, habens summam 4374, quae sit R, A, qua usque
ad meson semitonium est, hoc partior in duas dieses hoc modo: Sumo differentiam paranetes synemmenon enharmonii
et meses, id est 4374 et 4608, facit 234; hanc diuido, fient 117; hanc adiicio paranete synemmenon enharmonios, id est
4374, fient 4491, quae P littera pernotatur, et sit ea trite synemmenon enharmonios. Eritque semitonium quod
continetur inter paraneten synemmenon enharmonion et mesen, id est inter 4374 et 4608, diuisum per triten
synemmenon enharmonion eam, scilicet quae est 4491. Quocirca huius quoque tetrachordi expedita ratio est. Nunc
autem facienda est descriptio, iuncta tamen cum caeteris tetrachordis, id est hyperboleon ac diezeugmenon, ut paulatim
fiat descriptionis rata progressio.
[1265-66] [PLLXIII:1265-66; text: Diatonicum, Chromaticum, Enharmonium, Mese, Paramese, Trite
diezeugmenon, Trite synemmenon, Paranete diezeugmenon, Paranete synemmenon, Nete diezeugmenon, Nete
synemmenon, Trite hyperboleon, Paranete hyperboleon, Nete hyperboleon, Hemitonium minus, Hemitonium maius,
Tonus, Tria hemitonia, Diesis, Ditonus, Hemitonium, 5072, 4608, 4491, 4374, 4104, 4096, 3888, 3648, 3456, 3072,
2994, 2916, 2736, 2592, 2304, E, T, S, P, R, D, X, Y, CC, DD, FF, NN, LL, BB, Z, AA, EE, Diapason totius distantiae
duorum tetrachordorum, puta diezeugmenon et hyperboleon in tribus modulandi generibus, Quanquam ex duobus
tetrachordis non nisi disdiatessaron, ubique tamen tonus appositus est. Qui est quidem a paramese ad mesen ratio uerae
distantiae dupla est, ut id pernotatur facillime] [BOEDIM4 12GF]
[1265] IX
Monochordi meson per tria genera partitio.
Ex his igitur quae praedicta sunt, in caeteris non arbitror diutius laborandum esse. Ad horum enim exemplar
etiam reliqua tetrachorda meson atque hypaton texenda sunt. Ac primum quidem diatonici generis meson tetrachordon
hoc ordine describemus. Meses enim quae est O 4608 sumo tertiam partem, ea est 1536; hanc eidem copulo, fient 6144,
ea sit H hypate meson diatessaron ad mesen continens consonantiam, haec duobus tonis ac semitonio ita diuiditur:
Sumo enim meses, id est 4608, octauam partem, quae est 576; hanc eidem adiungo, fient 5184, ea est lichanos meson
diatonos, id est M. Cuius interim pars sumitur octaua, ea est 648; hanc eidem adiungo, fient 5832. Ea sit I parhypate
meson diatonos tonum obtinens ad lichanon meson diatonon, duobus autem tonis distans a mese. Relinquitur igitur
semitonium inter hypaten meson diatonon [1266] et parhypaton meson diatonon constitutum, id es inter 6164 et 5832.
Idem uero tetrachordum meses atque hypates meson in chromatico genere tali ratione partimur. Sumo meses
differentiam ad lichanon meson diatonon, id est 4608 ad 5184, ea est 576; hanc dimidiam partior, fient 288; eadem
adiicio numero maiori, id est 5184, fient 5472, quae fit N lichanos meson chromatice. Relinquuntur igitur duo
semitonia, unum inter lichanon mesen chromaticen et parhypaten meson chromaticen, id est inter 5472 et 5832, et aliud
inter parhypate meson chromaticen et hypaten meson, id est inter 5832 et 6144.
Enharmonium uero genus hoc modo diuidimus, quoniam ea quae erat ptahypate meson diatonos, uel ea quae
erat parhypate meson chromatice, duos tonos distabat a mese obtinens numerum 5832, ea in enharmonio genere erit

