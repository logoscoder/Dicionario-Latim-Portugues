LIBER QUINTUS
[1285] Post monochordi regularis diuisionem adiicienda arbitror esse ea in quibus ueteres musicae doctores
sententiae diuersitate discordant, habendumque de omnibus subtile iudicium, atque id quod proposito deest operi,
mediocris doctrinae dispositione supplendum est. Potest enim alia quoque esse diuisio, in qua non unus tantummodo
neruus assumitur, qui positis proportionibus diuidat. Verum octo, atque eiusmodi cithara fiat, aut in pluribus, et quanti
necessarii sunt nerui, tota proportionum ratio quasi oculis subiecta cernatur.
primam.
De ui harmonicae et quae sint eius instrumenta iudicii et quoniam usque sensibus oporteat credi.
Sed de his paulo post loquemur; nunc dicendum est quae sit uis harmonicae, de qua tractare instituentes,
quatuor libros impleuimus.
Naturam uero eius unoque exprimendam in huius quinti uoluminis seriem distulimus. Harmonica est facultas
differentias acutorum et grauium sonorum sensu ac ratione [1286] perpendens. Sensus enim ac ratio, quasi quaedam
facultatis harmonicae instrumenta sunt. Sensus namque confusum quiddam ac proxime tale, quale est illud quod sentit,
aduertit. Ratio autem diiudicat integritatem atque unas persequitur differentias. Itaque sensus inuenit quidem confusa ac
proxima ueritati, accipit uero ratione integritatem. Ratio uero ipsas quidem inuenit integritatem, accipit uero sensu
confusam ac proximam uerisimilitudinem. Namque sensus nihil concipit integritatis sed usque ad proximum uenit.
Ratio uero diiudicat, uelut si quis manu circulum scribat, fortasse eum circulum uere oculus arbitretur. Ratio uero nullo
modo esse id quod simulatur intelligit. Hoc uero idcirco est, quoniam sensus circa materiam uertitur, speciesque in ea
comprehenditur, quae ita sunt fluide atque imperfecte. Neque determinate, et usque ad unguem expolite, sicut est ipsa
materia.
Quare ipsum quoque confusio sequitur, mentem uero atque rationem, quoniam materia non moratur, species
quas praeuidet, praeter subiecti communionem intuetur, atque ideo eam integritas comitatur ac ueritas, potiusque in
sensum quod peccatur, aut minus est, aut emendat, aut complet. Fortasse autem id quod sensus non integre sed confuse,
atque ueritate minus quasi quidam incallidus aestimator agnoscit, in singulis minus [1287] habeat errati. Collecta uero
multiplicantur in summam, atque idcirco magnam faciunt differentiam. Nam si duas uoculas tono sensus distare
arbitretur, neque distent, rursusque ab una earum tono putet distare tertiam, neque sit integra ac uera toni sit distantia.
Item tertiae quartaeque toni sensus differentiam putet, atque in eadem quoque errent, neque sit differentia toni, ab hac
etiam quarta, quintam distare semitonium putet, neque uere, neque integre aestimet, in singulis fortasse minus uideatur
erratum. Quod uero in primo tono sensus reliquit atque id quod in secundo et tertio atque in quarto semitonio peccatum
est, in unum congregatum atque collectum efficiet, ut prima uox ad quintam uocem diapente non contineat
consonantiam, quod oportebat fieri si tres tonos ac semitonium sensus integre iudicasset. Quod igitur in singulis tonis
minus peruidebatur, id collectum in consonantiam euidenter apparuit. Atque ut peruideatnr sensum quidem confusa
colligere, nullo modo autem ad integritatem rationis ascendere, sic consideremus: Datae enim lineae maiorem minorem
ne aliam reperire, nihil est difficile sensui. Proposita uero mensura in tanto maiorem, tantoue minorem reperiat, id non
faciet sensus prima conceptio sed solers rationis inuentio. Vel si rursus datam lineam propositum sit uel duplicare, uel
dimidiam secare, id fortasse licet paulo difficilius quam confuse maiorem minoremue reperire, poterit tamen sensus
inuentione constitui. Si uero imperetur, ut propositae lineae tripla ponatur, uel ab ea pars tertia recidatur, uel quadrupla
constituatur, uel pars quarta resecetur nonne impossibile sit sensui, nisi integritas rationis accedat, hoc ideo, quia per
processus quidem rationi locus accrescit, deficit sensui. Si enim octauam partem propositae lineae auferre aliquis
imperetur, uel eiusdem octuplam dare cogatur, totius quidem dimidiam sumere compellitur, dimidiaeque dimidiam, ut
sit quarta, quartae quae dimidium, ut sit octaua. Rursusque totius duplam, duplaeque duplam, ut sit quadrupla,
quadruplaeque duplam, ut sit octupla. Itaque in tanta rerum numerositate nihil efficit sensus. Cuius omne iudicium
subitum, atque in superficie positum integritatem persecutionemque non explicat. Idcirco non est aurium sensui
dandum omne iudicium sed exhibenda est etiam ratio quae errantem sensum regat ac temperet, qua labens sensus
deficiensque ueluti baculo innitatur. Nam ut singulae artes habent instrumenta quaedam quibus partem confuse aliquid
informent ut asciculum, partim uero quod est integrum deprehendat, ut circinum. Ita etiam harmonica uis habet duas
iudicii partes: unum quidem huiusmodi, per quam sensus comprehendit subiectorum differentias uocum, aliam uero per
quam ipsarum differentiarum modum mensuramque considerat.
II
Quid sid harmonica regula, uel quam intentionem [1288] harmonici Pythagorici uel Aristoxenus, uel
Ptolemaeus esse dixere.
Huiusmodi igitur instrumentum in quo rationis adhibito modo, sonorum differentiae perquiruntur, uocatur
harmonica regula, in qua re multorum doctorum sententiae discordia fuit. Quidam enim qui Pythagoricis disciplinis
maxime crediderunt, hanc intentionem harmonicae esse dicebant, ut cuncta rationi consentanea sequerentur.
Sensum enim dare quaedam quodam modo semina cognitionis, rationem uero perficere. Aristoxenus uero
econtrario rationem quidem comitem ac secundarium esse dicebat, cuncta uero sensus iudicio terminari, et ad eius
modulationem consensumque esse tenendum. A Ptolemaeo autem quodam modo harmonicae definitur intentio, ea
scilicet ut nihil auribus rationique possit esse contrarium. Id enim secundum Ptolemaeum harmonicus uidetur intendere,
ut id quod sensus iudicat ratio quoque perpendat, et ita ratio proportiones inueniat ut ne sensus reclamet, duorumque
horum concordia omnis harmonicae intentio misceatur. Atque in eo maxime Aristoxenum ac Pythagoricos reprehendit,

