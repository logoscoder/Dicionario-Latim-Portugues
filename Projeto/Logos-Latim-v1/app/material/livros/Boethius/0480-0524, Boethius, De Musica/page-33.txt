colligitur unitatibus 531441, et sit hoc C Quoniam igitur A B minus semitonium, A C maius, differentia eius quod est B
ab eo quod est C perquirenda est. Ea est 70153, id sit D. Sed hic numerus dudum comma monstrabat; inter maius igitur
semitonium ac minus comma differentiam facit.
[PLLXIII:1245; text: semitonium minus. comma, D, 7153, A, 497664, B, 524288, C, 531441, apotome]
[BOEDIM3 13GF]
Rursus demonstrandum propono tonum duobus semitoniis minoribus solo commate esse maiorem. Sit A
numerus 472392. Ab hoc intendatur tonus 531441, et sit hoc D ab eo uero quod est A intendatur semitonium minus,
quod est B, ac sit B 497664. Item ab eo quod est B semitonium aliud intendatur minus, quod est C, et sit C 524288.
Quoniam igitur A D tonus est, A C uero duo continent minora semitonia: uideamus [1246] quae sit differentia inter C
atque D numeros constituta. Est autem E, scilicet unitatem 7153. Demonstratum est igitur tonum duobus semitoniis
minoribus commate esse maiorem,
[PLLXIII:1246; text: Semitonium minus, Coma, E, 7153, A, 472392, B, 497664, C, 52488, D, 531441, Tonus
intensus] [BOEDIM3 13GF]
Sed quoniam omnia iam quae probanda promisimus propria ratione monstrata sunt, nunc quod superest
musicae institutioni, regularis monochordi facienda est partitio. Quam rem quoniam longior tractatus extendit, in
posterioris commentarii disputationem censuimus transferendam.

