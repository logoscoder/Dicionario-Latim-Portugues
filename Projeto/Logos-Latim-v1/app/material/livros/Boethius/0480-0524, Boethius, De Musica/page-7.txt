quatuor, interuallorum trium. Constat autem ex duobus tonis, et non integro semitonio. Sit enim subiecta descriptio
192, 216, 243, 256, Si igitur 192 numerus, 256 comparetur, sesquitertia proportio fiet, ac diatessaron concinentiam
resonabit. Sed si 216 ad 192 comparemus, [1182] sesquioctaua proportio est; est enim eorum differentia 24, quae est
octaua pars, 192 est igitur tonus. Rursus si 243 ad 216 comparetur, erit altera sesquioctaua proportio. Nam eorum
differentia 27, pars 216, probatur octaua, restat comparatio 256 ad 243, quorum differentia est 13. Qui octies facti,
medietatem 243 non uidentur implere. Non est igitur semitonium sed minus a semitonio. Tunc enim integrum esse
semitonium iure putaretur, si eorum differentia, quae est 13 facta octies, medietatem 243 numerorum potuisset aequare.
Estque uerum semitonium minus 243 ad 256 comparatio.
[PLLXIII:1182,1; text: Diatessaron, Differentia 64, Sesquitertia, Differentia 51, Differentia 40, Tonus,
Semitonium, Differentia 24, Differentia 27, Differentia 13, 192, 216, 243, 256] [BOEDIM1 03GF]
XVIII
Diatessaron a diapente tono distare.
Rursus diapente consonantia, uocum quidem est quinque interuallorum quatuor, trium tonorum, et minore
semitonio. Ponatur enim idem numerus 192, et eius sesquialter sumatur, qui ad eum diapente faciat consonantiam. Sit
igitur numerus 288. Igitur horum et superius deprehensorum 192, ponantur in medio numeri hi 216, 243, 256, et sit hoc
modo formata descriptio, 192, 216, 243, 256, 288.
[PLLXIII:1182,2; text: Diapente, Differentia 96, Sesquialtera, Differentia 51, Differentia 45, Tonus,
Semitonium, Differentia 24, Differentia 27, Differentia 13, Differentia 32, 192, 216, 243, 256, 288] [BOEDIM1 03GF]
In superiore igitur descriptione, 192 et 256 duos tonos et semitonium contineri monstrati sunt. Restat igitur
comparatio 256 ad 288, quae est sesquioctaua, id est tonus, eorumque differentia est 32, quae est octaua pars 256.
Itaque monstrata est diapente consonantia ex tribus tonis semitonioque constare. Sed dubium diatessaron consonantia a
centum nonaginta duobus numeris usque ad 256 uenerat. Nunc uero diapente ab eisdem 192 numeris usque ad 288
distenditur. Superatur igitur diatessaron consonantia a [1183] diapente, ea proportione quae inter 256 et 288 numeros
continetur, at est hic tonus. Diatessaron igitur symphonia a diapente tono transcenditur.
XIX
Diapason quinque tonis et duobus semitoniis iungi.
Diapason consonantia constat ex quinque tonis et duobus semitoniis, quae tamen unum non impleant tonum.
Quoniam enim monstratum est diapason ex diapente et diatessaron consistere, diatessaron uero probata est ex duobus
tonis et semitonio constare; diapente ex tribus tonis ac semitonio simul iuncta efficiunt quinque tonos. Sed quoniam illa
duo semitonia non erant integrae medietatis, eorum coniunctio ad plenum usque non peruenit. Sed medietatem quidem
superat, ab integritate relinquitur. Estque diapason secundum hanc rationem ex quinque tonis et duobus semitoniis.
Quae sicut ad integrum tonum non aspirant, ita ultra integrum semitonium prodeunt. Sed quae horum sit ratio, uel
quemadmodum ipsae musicae consonantiae reperiantur, postea liquidius explanabitur. Interea praesenti disputationi sub
mediocri intelligentia credulitatis adhibenda est: tunc uero firma omnis fides sumenda est, cum propria unum quodque
demonstratione claruerit. His igitur ita dispositis paulisper de cytharae neruis, ac de eorum nominibus, quoque modo
sunt additi, disseramus, quaque eorum causa sit nominum. His enim primum ad notitiam uenientibus facile erit scientia,
quae sequuntur, amplecti.
XX
De additione chordarum earumque nominibus.
Simplicem principio fuisse musicam refert Nicomachus, adeo ut quatuor neruis tota constaret. Idque usque ad
Orpheum durauit, ut primus quidem neruus et quartus diapason consonantiam resonarent. Medii uero ad se inuicem
atque ad extremos diapente, ac diatessaron, ac tonum.
Nihil uero in eis esset inconsonum, ad imitationem scilicet musicae mundanae, quae ex quatuor constat
elementis. Cuius quadrichordi Mercurius dicitur inuentor.
[PLLXIII:1183; text: Tetrachordum Mercurii, 6, c, Trite diezeugmenon, Diapente, 8, G, Lichanos meson.
Diatessaron, 9, F, Parhypate meson. Tonus, 12, C, Parhypate hypaton. 1, 2, 3, 4, Diapason] [BOEDIM1 03GF]
Quinta uero chordam post Chorebus Athylis filius adiunxit, qui fuit Lydorum rex. Hyagis uero Phryx sextum
his apposuit neruum. Sed septimus neruus a Terpandro Lesbio adiunctus est, secundum septem scilicet planetarum
similitudinem. Inque bis quae grauissima quidem erat, uocata est hypate, quasi maior atque honorabilior. Unde Iouem
etiam Hypaton [1184] uocant. Consulem eodem quoque nuncupant nomine propter excellentiam dignitatis, eaque
Saturno est attributa propter tarditatem motus et grauitatem soni. Parhypate uero secunda, quasi iuxta hypaten posita et
collocata. Lichanos tertia idcirco, quoniam lichanos digitus dicitur, quem nos indicem uocamus. Graecus a lingendo
lichanon appellat. Et quoniam in canendo ad eam chordam, quae erat tertia ab hypate, index digitus, qui est lichanos
inueniebatur, idcirco ipsa quoque lichanos appellata est. Quarta dicitur mese, quoniam inter septem semper est media.
Quinta est paramese, quasi iuxta mediam collocata. Septima autem dicitur nete, quasi neate, id est inferior. Inter quam
neten et paramesen est sexta, quae uocatur paranete, quasi iuxta neten locata. Paramese uero quoniam tertia est a nete,
eodem quoque uocabulo trite, id est tertia nuncupatur, ut sit descriptio haec.
[PLLXIII:1184,1; text: Tetrachordum synemmenon iunctum, Mercurius, Synaphe, Chorebus, Lydorum rex,
Atis filius, Hyagnis, Phryx, Terpander, Lesbius, 1, mi, Hypate, 2, fa, Parhypate, 3, sol, Lichanos, 4, la mi, Mese
Synaphe, 5, Paramese, uel trite, 6, Paranete, 7, la, Nete, tetrachordum] [BOEDIM1 03GF]

