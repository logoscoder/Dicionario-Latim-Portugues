quod est C multiplex, nec uero superparticulare. Nam superparticularis proportionis medius proportionaliter terminus
nullus interuenit. Inter D uero et B est proportionaliter terminus constitutus, id est B. Nam ut est C ad B, ita B ad D;
impossibile igitur erit D eius quod est C, uel multiplicem esse. uel snperparticularem, quod oportebat ostendere.
Et in numeris sit non multiplex interuallum 6 ad 6, fiatque ut sunt 4 ad 6, ita sex ad alium quemlibet numerum.
Hic erit igitur nouenarius, qui quaternarii neque multiplex neque superparticularis est.
[PLLXIII:1248,2; text: Non multiplex, nec super particulare, 4, 6, 9, C, B, D] [BOEDIM4 02GF]
Si interuallum binario multiplicetur, atque id quod ex ea multiplicatione creabitur multiplex non fit, ipsum
quoque non erit multiplex. Sit enim interuallum B C, fiatque ut C ad B, ita B ad D, et non fit D [1249] eius quod est C
multiplex. Dico quoniam nec B eius quod est C erit multiplex. Si enim est et D eius quod est C, est multiplex. At non
est, non erit igitur B eius quod est C multiplex.
[PLLXIII:1249,1; text: Non multiplex, 4, 6, 9, C, B, D] [BOEDIM4 03GF]
Duplex interuallum ex duobus maximis superparticularibus, coniungitur sesquialtero et sesquitertio. Sit enim
A quidem eius quod est Bsesquialter, B uero eius quod est C sesquitertius. Dico quoniam A eius quod est C duplex est.
Quoniam igitur sesquialter est A eius quod est B, igitur A habet in se totum B eiusque dimidium. Duo igitur A aequi
sunt tribus B. Rursus quoniam B eius quod est C sesquitertius est, B igitur habet C, et eius tertiam partem. Tres :igitur
B aequi sunt ad quatuor C Tres autem B aequi erant duobus A. Duo igitur A aequi sunt ad quatuor C; unus igitur A
aequus est duobus C Duplex erit igitur A eius qui est C, et in numeris. Sit enim sesquialter 12 ad 8, sesquitertius uero 8
ad 6: ergo 12 ad 6 duplices sunt.
[PLLXIII:1249,2; text: Duplex, 6, 3, 2, A, B, C, Sesquialter. Sesquitertius] [BOEDIM4 03GF]
Ex duplici interuallo atque sesquialtero triplex nascitur interuallum.
Sit enim A eius quod est B duplex, B autem eius quod est C sesquialter. Dico quoniam A eius quod est C
triplex est. Nam quoniam A eius quod est B duplex est, A igitur aequus est duobus B. Rursus quoniam B eius quod est
C sesquialter est, B igitur habet in se totum C et eius dimidiam partem. Duo igitur B aequi sunt tribus C Sed duo B
aequi erant uni A, et unus igitur A aequus est tribus C; igitur A uno C triplex est. Et in numeris sit duplex quidem
senarius ternario, sesquialter uero ternarius, binario. Senarius igitur triplex est binario.
[1250] [PLLXIII:1250,1; text: Triplex, 6, 3, 2, A, B, C, Duplex, Sesquialter] [BOEDIM4 04GF]
Si sesquialtero interuallo sesquitertium demptum fuerit interuallum, erit quod relinquitur sesquioctauum. Sit
enim A quidem eius quod est B sesquialter, at uero C eius quod est B sesquitertius: dico quoniam A eius quod est C
sesquioctauus est. Quoniam enim A eius quod est B sesquialter est, A igitur habet in se B et eius dimidiam partem.
Octo igitur A aequi sunt ad duodecim B. Rursus quoniam C eius quod est B sesquitertius est, C igitur habet in se B et
tertiam eius partem.
Nouem igitur C aequi sunt ad duodecim B. Duodecim B aequi erant ad octo A; et octo igitur A aequi sunt ad
nouem C Igitur A aequus est ei quod est C, et octauae eius parti. A igitur eius quod est C
sesquioctauus est. Et in numeris sesquialterum quidem interuallum sit nouenarius ad senarium, sesquitertium
uero octonarius ad senarium.
Nouem igitur ad octo sesquioctaua proportio est.
[PLLXIII:1250,2; text: Sesquialter, 9, 8, 6, A, C, B, Sesquioctauus, Sesquitertius] [BOEDIM4 04GF]
Sex proportiones sesquioctauae maiores sunt uno duplici interuallo.
Sit enim quidem numerus A, huius autem sit sesquioctauus B, huius sesquioctauus C, et huius sesquioctauus
D, et huius sesquioctauus F, eiusque sesquioctauus G, atque huius sesquioctauus K. Id autem fiat secundum descriptum
in Arithmetica modum, et sint numeri A B C D F G K, et sit A 262144, huius autem sesquioctauus qui est B 294912,
huius autem sesquioctauus qui est C 331776, huius autem sesquioctauus qui est D 373248, huius autem sesquioctauus
qui est F 419904, huius autem sesquioctauus qui est G 472392, huius autem sesquioctauus qui est K 531441. Et sunt
531441 quod est K, plus quam duplices ad ducenta 60 duo millia 144 quod est A. Sex igitur sesquioctauae proportiones
ampliores sunt uno duplici interuallo.
[1251] [PLLXIII:1251; text: Sex sesquioctauae proportiones maiors duplici intetuallo, Sesquioctauus, A, B, C,
D, E, G, K, 262144, 294912, 331776, 373248, 410904, 472392, 531441, Numerus A 263144 dimidus est ad hunc
subtus scriptum ergo diapason deficiens ab K numero 7151.] [BOEDIM4 05GF]
III
Musicarum per Graecas ac Latinas litteras notarum nuncupatio.
Restat quoniam sumus neruum secundum praedictas consonantias per regulam diuisuri, quoniamque
necessarios sonos tribus generibus cantilenae exhibebit ista partitio, musicas interim notas apponere, ut cum diuisam
lineam iisdem notulis signauerimus, quod unicuique sit nomen, facillime possit agnosci. Veteres enim musici propter
compendium scriptionis, ne integra semper nomina necesse esset apponere, excogitauere notulas quasdam quibus
neruorum uocabula notarentur, easque per genera modosque diuisere, simul etiam hac breuitate captantes, ut si quando
melos aliquod musicus uoluisset ascribere, super uersum rhythmica metri compositione distentum, has sonorum notulas
ascriberet, ita miro modo reperientes, ut non tantum carminum uerba, quae litteris explicarentur sed melos quoque
ipsum, quod his notulis signaretur, in memoriam posteritatemque duraret. Sed ex his omnibus modis unum interim
Lydium eiusque notulas per tria genera disponamus, in reliquis modis idem facere in tempus aliud differentes. Sane si
quando dispositionem notarum Graecarum litterarum nuncupatione descripsero, lector nulla nouitate turbetur. Graecis

