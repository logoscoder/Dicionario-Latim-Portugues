ea quae est hypate hypaton. Et ipsa quidem, id est proslambanomenos a mese octaua est, resonans cum ea diapason
symphoniam, eademque ad lichanon hypaton resonat diatessaron ad quartam, scilicet quae lichanos hypaton ad meson
resonat diapente symphoniam, et est ab ea quinta. Rursus mese a paramese distat tono, quae eadem mese ad neten
diezeugmenon quintam facit diapente consonantiam. Quae nete diezeugmenon ad neten hyperboleon quartam, facit
diatessaron consonantiam. Et proslambanomenos ad neten hyperboleon reddit bisdiapason consonantiam hoc modo:
[1188] [PLLXIII:1188; text: Bis diapason, Diapason, Diatefferon, Diapente, Tonus, Semitonium, B, C, D, E,
F, G, a, b, c, d, e, f, g, a A, Proslambanomenos, Hypate hypaton, Parhypate hypaton, Lichanos hypaton, Hypate meson,
Parhypate meson, Lichanos meson, Mese, Paramese, Trite diezeugmenon, Paranete diezungmenon, Nete
diezeungmenon, Trite hyperboleon, Paranete hyperboleon, Nete hyperboleon, Semitouius] [BOEDIM1 05GF]
XXI
De generibus cantilenarum.
His igitur expeditis, dicendum est de generibus melorum. Sunt autem tria diatonum, chroma, enharmonium, et
diatonicum quidem, aliquanto durius et naturalius. Chroma uero est iam quasi ab illa naturali intentione descendens, et
in mollius decidens. Enharmonium uero optime atque apte coniunctum. Cum sint igitur quinque tetrachorda, hypaton,
meson, synemmenon, diezeugmenon, hyperboleon; in his omnibus secundum diatonum cantilenae procedit uox per
semitonium, tonum ac tonum, in uno tetrachordo. Rursus in alio tetrachordo per semitonium tonum et tonum ac
deinceps. Ideoque uocatur diatonicum quasi quod per tonum ac per tonum progrediatur. Chroma autem quod dicitur
color, quasi iam ab huiusmodi intentione prima mutatio cantatur per semitonium et semitonium et tria semitonia. Tota
enim diatessaron consonantia est duorum tonorum ac semitonii sed non pleni. Tractum est autem hoc uocabulum ut
diceretur chroma a superficiebus, quae cum permutantur, in alium transeunt colorem. Enharmonium uero quod est
magis coaptatum, est quod cantatur in omnibus tetrachordis per diesin et diesin et diatonum. Diesis autem est semitonii
dimidium, ut sit trium generum descriptio, per omnia tetrachorda discurrens hoc modo:
[1189] [PLLXIII:1189; text: semitonium, tonus, tria semitonia, Diesis, Ditonus, Diatonicum, Chromaticum,
Enarmonium] [BOEDIM1 06GF]
XXII
De ordine chordarum nominibusque in tribus generibus.
Nunc igitur ordo chordarum disponendus est omnium quae per tria genera uariantur, uel inconstanti ordine
disponuntur. Prima est igitur proslambanomenos, quae eadem dicitur prosmelodos; secunda, hypate hypaton; tertia
parhypate hypaton; quarta uero uniuersaliter quidem lichanos appellatur. Sed si in diatono genere aptetur, dicitur
lichanos hypaton diatonos. Si uero in chromate, dicitur diatonos chromaticae, uel lichanos hypaton chromaticae. Si
autem in enharmonio, dicitur lichanos hypaton enharmonios, uel diatonos hypaton enharmonios. Post hanc uocatur
hypate meson; dehinc parhypate meson; atque hic lichanos meson simpliciter. In [1190] diatonico quidem genere,
diatonos meson. In chromate, lichanos meson chromaticae, uel diatonos meson chromaticae. In enharmonio diatonos
meson enharmonios, uel lichanos meson enharmonios. Has sequitur mese. Post hanc sunt duo tetrachorda partim
synemmenon, partim diezeugmenon. Et synemmenon est quod post mesen ponitur, id est trite synemmenon. Dehinc
lichanos synemmenon, eadem in diatonico diatonos synemmenon. In chromate uero uel diatonos synemmenon
chromaticae, uel lichanos synemmenon chromaticae. In enharmonio uero uel diatonos synemmenon enharmonios, uel
lichanos synemmenon enharmonios. Post has nete synemmenon. Si uero mese neruo non sit synemmenon tetrachordum
adiunctum sed sit diezeugmenon, est post mesen paramese. Dehinc trite diezeugmenon, inde lichanos diezeugmenon,
quae, in diatono, diatonos diezeugmenon. In chromate tum diatonos diezeugmenon chromaticae, tum lichanos
diezeugmenon chromaticae. In enharmonio uero tum diatonos diezeugmenon enharmonios, tum lichanos
diezeugmenon enharmonios. Eadem uero dicitur et paranete, cum additione uel diatoni, uel chromatis, uel enharmonii.
Super has nete diezeugmenon, trite hyperboleon, paranete hyperboleon, nete hyperboleon, et quae est paranete
hyperboleon, eadem in diatono diatonos hyperboleon. In chromate uero chromaticae hyperboleon; in enharmonio uero
enharmonios hyperboleon. Harum ultima ea est quae est nete hyperboleon, et sit descriptio eiusmodi ut trium generum
contineat dispositionem in quibus et similitudinem nominum et differentiam pernotabis, ut si nerui similes in omnibus,
cum eis qui sunt dissimiles colligantur, fiant simul omnes octo et uiginti. Hoc autem monstrat subiecta descriptio.
[1189-90] Diatonicum.
Proslambanomenos.
Hypate hypaton.
Parhypate hypaton.
Lichanos hypaton diatonos.
Hypate meson.
Parhypate meson.
Lichanos meson diatonos.
Mese.
Trite synemmenon.
Paranete synemmenon diatonos.
Nete synemmenon.
Paramese.

