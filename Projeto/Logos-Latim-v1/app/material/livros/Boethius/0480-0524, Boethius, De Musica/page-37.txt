quae est proslambanomenos; consonabit igitur proslambanomenos ad mesen diapason, mese ad neten hyperboleon
diapason, proslambanomenos ad netem hyperboleon bis diapason. Rursus quoniam aequae sunt partes A C, C D, D E,
E B. Est antem A B quatuor earumdem partium, C B autem trium, A B sesquitertia est ab ea quae est C B. Rursus quia
trium est aequalium partium C B sed D B duarum, erit igitur C B sesquialtera eius quae est D B. Rursus quoniam C B
est trium partium aequalium, qualis est una E B, tripla igitur est C B ab ea quae est E B; erit igitur C B lychanos
hypaton diatonos, consonabitque proslambanomenos quidem ad lychanon hypaton diatonon diatessaron consonantiam.
Eadem uero lychanos hypaton diatonos consonabit ad mesen consonantiam diapente. Eademque lychanos diatonos
consonabit ad neten hyperboleon, diapason et diapente. Rursus si de tota A B nonam partem auferam, eam quae est A
F, erunt partes octo F B. Erit igitur F B hypate hypaton, ad quam sesquioctauam contineat proportionem A B, id est
proslambanomenos, in musica uero tonum.
[1255] [PLLXIII:1255; text: Bis diapason, Diapason, Diatessaron, Diapason et Diapete, Tonus, Diapente, A, F,
C, D, E, B, Proslambanomenos, Hypate hypaton, Luehanos hypaton, Mese, Nete hypmboieon, Z, Lychanos hypaton
diapason [Phi], Diapason dupla, 3, B, Diapason quadruplus, Diatessaron sesquitertia, Diapason et diapente tripla, Nete
hyperboleon] [BOEDIM4 05GF]
Quanto spatium maius erit, tanta maior grauitas; ubi uero minus, ibi maior acuties. Dum ergo A B in quadruplo
spatio excedit E B, erit recte proslambanomenos in quadruplo grauior, et C B acutior in quadruplo, et eadem chorda A
B ad F B est sesquioctaua spatio, quare tono ab F B uincitur; erit ergo hypate hypaton. Eadem rursus ad C B
sesquitertia est spatio, erit ergo C B lychanos hypaton diatonos.
Vincetque C B in acumine ipsum A B consonantia diatessaron. Insuper idem A B spatio duplum est ad D B;
erit idcirco acumine duplum D B ad A B. Et sic C B neten hyperbol constituet, quod doctus lector facile conspiciet dum
acutius contemplatur.
Superior uero descriptio inferiora signa quae continet, eius sunt descriptionis, ubi chordis notulas apposuimus,
quoniam earum nomina longum fuit ascribere. Item si A B tribus incisionibus partiamur, erit pars tertia A G. Duae
igitur eiusdem erunt G B. Consonabit igitur A B proslambanomenos ad G B, quae est hypate meson, diapente
consonantiam in proportione sesquialtera constitutam; C B autem ad G B erit sesquioctaua, et continebit tonum, idque
ordine cadit. Nam lychanos hypaton diatonos, id est C B, ad eam quae est hypate meson, id est G B, continet tonum.
Rursus A B quidem proslambanomenos ad C B lychanon hypaton diatonos consonantiam habet diatessaron, A B autem
proslambanomenos ad G B hypate meson habet consonantiam diapente. Item C B ad D B, id est lychanos hypaton
diatonos ad mesen habet consonantiam diapente, G B autem ad D B, id est hypate meson ad mesen, habet
consonantiam diatessaron. Lychanos autem hypaton, id est C B, ad totius chordae modum ab eo quod est A usque ad id
quod est LL, hanc, id est A, proslambanomenon 9216 diuido, dimidiam ad O, ut sit tota A dupla ad [1256] hypaten
meson comparata, id est G B, distabit tono. Si autem eius quae est C B quartam partem sumpsero, erit C K. Igitur C B
ad K B obtinet sesquitertiam proportionem, K B autem ab ea quae est D B sesquioctaua proportione distabit. Erit igitur
K B quidem lychanos diatonos meson, et erit C B, id est lychanos hypaton diatonos, ad K B, id est lychanos diatonon
meson diatessaron consonantiam continens.
Rursus si eius quae est D B nonam partem sumpsero, erit mihi D L Igitur L B erit paramese. Si autem eius
quae est D B quartam partem sumpsero, erit D N. Igitur N B erit nete synemmenon. Si autem eius quae est D B tertiam
partem sumpsero, erit D N. Igitur N B erit nete diezeugmenon. Si autem K B in duas partes aequas fuerit diuisa, erit K
X, eritque X B paranete hyperboleon.
[PLLXIII:1256; text: Proslambanomenos, Lychanos hypalon meson, Hypale meson, Lychanos meson, Mese,
Paramese, Nete synemmenon, Diapete, A, C, G, K, D, L, M, N, X, B, Diatessaron, Tonus, Paranele byperboleon, Nete
diezeugmenon, F, E, T] [BOEDIM4 07GF]
V
Monochordi netarum hyperboleon per tria genera partitio.
Nunc igitur diatonici generis descriptio facta est in eo scilicet modo qui est simplicior ac princeps, quem
Lydium nuncupamus. De quibus modis nunc disserendum non est; ut uero per tria genera currat mixta descriptio, et
omnibus propria numerorum pluralitas apponatur ad conseruandas scilicet proportiones, uel tonorum atque dieseon,
excogitatus est numerus qui haec omnia posset explere, ut maximus quidem ad proslambanomenon describatur, qui sit
9216; minimus uero 2304. Reliquorum uero sonorum proportiones in horum medietate texentur. Sane ab inferiore
procedimus omniumque nomina chordarum non solum nominibus. uerum etiam oppositis litteris demonstramus. Sed ita
ut quoniam trium generum est facienda partitio, neruorumque modus litterarum excedit numerum, ubi defecerint
litterae, easdem geminemus rursus hoc modo, ut quando ad Z fuerit usque peruentum, ita describamus reliquos neruos:
bis A id est AA, et bis B, id est BB, et bis C, id est CC Sit igitur primus quidem numerus maximusque qui
proslambanomenon obtineat locum 9216. Sitque [1257] ea quae est O.
Item O sit dupla ab ea quae est LL, Erit igitur A quidem proslambanomenos, O autem mese, et LL nete
hyperboleon; habebit igitur A quidem 9216, O uero horum dimidium, id est 4608, ut mese ad proslambanomenon
diapason consonantia conueniat. Ea uero quae est LL dimidium est meses, ut sit proslambanomenos ab ea quae est nete
hyperboleon quadrupla, et bis diapason ad eam consonet symphoniam, sitque LL 2304. Si igitur ex 2304 octauam
abstulero partem, id est 288, eisdemque adiecero, fient mihi 2592, eritque NN 2592 quae sit paranete hyperboleon ad
neten hyperboleon obtinens distantiam tonum.

