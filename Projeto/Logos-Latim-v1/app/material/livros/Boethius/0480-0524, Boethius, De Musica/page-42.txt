[PLLXIII:1271-72,2; text: Henrici Glareani speculatio. Plana monochordi regularis partitio in tribus generibus.
Proslambanomenos, Hypate hypaton, Parhypate hypaton, Lichanos hypaton, Hypate meson, Parhypate meson,
Lichanos meson, Mese, Trite synemmenon, Paranete synemmenon, Nete synemmenon, Nete diezeugmenon, Trite
hyperboleon, Paranete hyperboleon, Nete hyperboleon, Secupla ratio, Sesquitertia ratio, Diapente, Diatessaron,
Tetrachordos bypaton cum proslambanomene in tribus modulandi generibus, Tetrachordos meson in iisdem,
Tetrachordos hyperboleon in tribus modulandi generibus, Tetrachord syemmenon in iisdem iribus generibus,
Diatonico, Enharmonico, Chromatico, sesquitertia, 9216, 8192, 7984, 7776, 6912, 6144, 5998, 5832, 5472, 5184, 5144,
4608, 4491, 4374, 4104, 3888, 3456, 3072, 2994, 2916, 2736, 2592, 2304] [BOEDIM4 15GF]
[1273] [PLLXIII:1273; text: Sesquitertia ratio. Diatessaron, Tetrachordos diezeugmenon in tribus.
Enharmonico, sesquitertia, Chromatico, Diatonico, Paramese, 4096, Trite diezeugmenon, 3888, Paranete
diezeugmenon, 3456, Nete diezeugmenon, 3072, 3648, 3992] [BOEDIM4 11GF]
XI
Ratio superius dispositae descriptionis.
In superiore igitur forma obtinet quidem consonantiam diapason proslambanomenos ad mesen, mese autem ad
neten hyperboleon. Bis diapason autem proslambanomenos ad neten hyperboleon. Diatessaron autem consonantiam
seruat hypate hypaton ad hypaten meson. Hypate meson ad mesen mese, ad neten synemmenon, paramese ad neten
diezeugmenon, nete diezeugmenon ad neten hyperboleon. Atque hoc ita fit, ut his consonantiis integra tetrachorda
numeremus. Atque ut clarius omnis in hac forma respiciatur ordo neruorum, secundum tria genera 5 tantum notantur
esse tetrachorda. Primum atque grauissimum hypaton, cuius est princeps hypate hypaton, ultima autem hypate meson,
secundum uero meson cuius est princeps hypate meson, extrema uero mese. Tertium synemmenon, cuius est princeps
mese, finalis nete synemmenon. Quartum diezeugmenon, cuius est prima paramese, nete uero diezeugmenon extrema.
Quintum uero est hyperboleon cuius est quidem princeps nete diezeugmenon, ad neten uero hyperboleon terminatur
extrema.
XII
De stantibus et mobilibus uocibus.
Harum uero omnium uocum partim sunt in totum immobiles, partim in totum mobiles, partim uero nec in
totum immobiles, nec in totum mobiles. In totum immobiles sunt proslambanomenos, hypate hypaton, hypate meson,
mese, nete synemmenon, paramese, nete diezeugmenon, nete hyperboleon. Idcirco quoniam in omnibus tribus
generibus eaedem sunt, nec nomina nec loca permutantes, siue pentachorda, siue tetrachorda contineant. Pentachorda
quidem ut proslambanomenos ad hypaten meson, et mese ad neten diezeugmenon. Tetrachorda uero ut hypate hypaton
ad hypaten meson, hypate meson ad mesen. Mobiles uero sunt quae secundum singuia [1274] genera permutantur hoc
modo ut paranete et lichanos diatonici et chromatici, trite et parhypate enharmonici. Alia est enim paranete hyperboleon
diatonos, alia paranete hyperboleon chromatica, alia trite enharmonios. Diuersae sunt etiam paranete diezeugmenon
diatonos, atque chromatica. Nec est eadem quae in generibus caeteris trite diezeugmenon enharmonios, neque eaedem
sunt paranete synemmenon diatonos et chromatica et trite synemmenon enharmonios, his qui sunt in reliquis generibus
trite. Distant etiam lichanos meson diatonos et lichanos meson chromatice, et parhypate meson enharmonios nulli
aliorum generum parhypate similis inuenitur. Nec eosdem locos ac numeros seruant lichanos hypaton diatonos et
lichanos hypaton chromatice. Nam parhypate hypaton enharmonios aliorum generum parhypatis reperitur esse
dissimilis. Non in totum uero immobiles aut mobiles sunt, quae in duobus quidem generibus manent, id est chromatico
et diatonico sed in enharmonio permutantur. Id autem sic consideratur trite hyperboleon, diatonos, et trite hyperboleon
chromatice eadem in superiori forma descripta est, hisdem numeris
2829. At uero cum enharmonium genus aspicimus triten aliam reperimus, id est 2916. Quae igitur uox duobus
fuit generibus communis, eadem in tertio permutata est. Idem est et in diezeugmenon tetrachordo. Nam trite
diezeugmenon diatonos et trite diezeugmenon chromatica eaedem sunt, sibique consentiunt, trite autem diezeugmenon
enharmonios a superiore distat, in synemmenis etiam idem est. Trite enim synemmenon diatonos et trite synemmenon
chromatice eaedem sunt. Ted trite synemmenon enharmonios est diuersa. Item parhypate meson diatonos, et parhypate
meson chromatica eaedem notantur. Sed in enharmonio genere sicut superius trite ita hic parhypate iuxta hypates
meson quidem inueniuntur, ui autem ac soni acumine diuersae sunt caeteris. Rursus parhypate hypaton diatonos et
parhypate hypaton chromatica eadem est.
Sed non eadem est cum in enharmonio genere quaeritur. Sed ut harum non plena mutabilitas clarius
colliquescat ad hyperboleon tetrachordum redeamus, in hoc igitur quae in diatonico atque in chromatico genere trite
hyperboleon est, eadem mutatur in enharmonio, et fit paranete.
Item quae trite diezeugmenon in diatonico uel chromatico genere uocabatur, paranete in enharmonio dicitur
quae trite synemmenon in chromatico uel diatonico fuit, in enharmonio in paraneten transit.
Quae uero parhypate meson in chromatico uel diatonico uidebatur, eadem lichanos meson in enharmonio
reperitur. Quae autem parhypate hypaton, uel in diatonico uel in chromatico dicebatur, lichanos hypaton in enharmonio
nuncupatur. Sunt igitur quidem immobiles, proslambanomenos, hypate [1275] hypaton, hypate meson, mese, nete
synemmenon, paramese, nete diezeugmenon, nete hyperboleon, mobiles uero quas lychanos, uel paranetas, uel
diatonicas, uel chromaticas, uel enharmonicas nominamus. Non in totum mobiles aut immobiles, quas parhypatas tritas
in diatonico uel chromate, lichanos autem uel paranetas in enharmonico genere dicimus.

