Ad D autem sex toni intendantur, sitque D 531441. His ita dispositis et constitutis, manifestum est inter C
atque D comma constitui, eorumque differentiam esse 7153; id autem sit K, remittantur igitur duo toni ab eo quod est
B, ad id quod est E, et sit E 373248. Rursus ab eo quod est E intendo diatessaron ad id quo est F 497664. Quoniam
igitur inter E atque B duo sunt toni, inter E atque F diatessaron, inter B igitur atque F minus semitonium reperitur.
Sublatis enim a diatessaron consonantia duobus tonis, fit reliquum semitonium minus, quod in primis numeris constare
praedixi 256 et 243. Quos eosdem numeros si millies noningenties quadragies quaterque multiplices B atque F,
numeros explicabis. Quos necessarie est eamdem proportionem superius dictis numeris continere, qui uno atque eodem
numero, id est 1944 pariter multiplicati creuere. Item ab eo quod est F. intendo diatessaron, scilicet ad G, et sit G
663552. Rursus ab eodem G remitto ad P duos tonos, et fit P 524288. Quod P necessarie est, ut eumdem sonum quem C
numerus exhibeat. Ad aequalitatem namque eius tali ratione progressus est. Etenim ea quae est A C diapason
consonantia, quae constat quinque tonis ac duobus semitoniis minoribus, ab 6 tonis commate superatur. Ab eodem
igitur A termino numerus P, quinque tonis ac semitoniis duobus recessit hoc modo. Ab eo quod est A usque ad id quod
est B quinque nimirum colliguntur toni; ab eo autem quod est B usque ad id quod est F minus esse semitonium
pernotatur, F uero atque P, idem rursus semitonium minus includunt. A igitur usque ad P quinque tonos ac duo
semitonia minora produxit. Iure igitur P atque C eisdem numeris conscribuntur. Sed quoniam inter F atque C
semitonium minus est, uideamus haec quae sit eorum differentia, ut eam commati comparemus. Est autem eorum
differentia 26624, et sit haec M. Igitur K commatis differentia est, M. autem semitonii minoris. Si igitur K numerum
tertio auxerimus, fiet numerus 21459. Et sit hic L Si uero quater eumdem numerum K multiplicare uoluerimus, fient
28612, et sit hoc N. Igitur M maior quidem est ab L; idem autem M minor est ab N.
Sed N quater aucto commate succreuit; L autem tertio, M uero semitonii minoris obtinet differentiam. Iure
igitur dictum est minus semitonium minus quidem esse quam quatuor commata, maius uero quam tria.
[1243] [PLLXIII:1243-44; text: Quinque toni, Diatessaron intensa, Duo toni remissae, semitonium minus, A,
262144, E, 373248, B, 472392, F, 497664, C, P, 524283, D, 531441, G, 663352, Differentia M, Differentia t, 7153,
Tertoni intensa, Ter auctum, Quater auctum, 21459, L, 28612, N] [BOEDIM3 12GF]
[1243] XV
Apotome maiorem esse quam 4 commata, minoem quam 5. Tonum maiorem quam 8, minorem quam 9.
Eadem hac ratione et semitonium maius quod apotomen dici supra retulimus, quot commatum sit possumus
inuenire hoc modo: Sit A 262144.
Quinque uero ab eo distans tonis sit B 472392. Sex uero distans tonis ab eo quod est A, sit D, scilicet 531441,
inter B igitur atque D tonus est; B uero ab eo quod est C distat per semitonium minus, et sit C 497664. Relinquitur ergo
inter C atque D apotome proportio. Nam cum sit tonus B D, ex eo si auferas B C semitonium minus, C D relinquitur
maius, quod apotomen esse supra retulimus, inter D igitur atque C est differentia 33777; haec autem sit E sed erat
commatis differentia 7153, haec sit F. Si igitur F, id quod est comma, quinquies multiplicem, fient mihi 35765, et sit
hoc G. Si uero idem F quater multiplicem, fit K numerus qui est 28612. G igitur ab eo quod est E maius est, K minus.
Sed G quinquies auctum est comma. K uero quater, F autem apotomes differentia est. Iure igitur dictum est apotomen
minorem quidem esse quam quinque commata, maiorem uero quam quatuor; ex hoc igitur comprobatur tonum
maiorem quidem esse quam sunt octo commata, minorem uero quam nouem. Nam si minus semitonium, maius quidem
est quam tria commata, minus uero quam quatuor, apotome autem maior quidem est quam quatuor commata, minor
uero quam quinque iunctum semitonium minus semitonio maiori, quod est apotome, erit omne maius quidem 8
commatibus, minus uero quam 9; sed apotome atque semitonium minus unum efficiunt tonum. Tonus igitur maior
quidem est 8 commatibus, minor uero 9.
[PLLXIII:1243; text: Quinque toni, Tonus, Apotome, 33777, B, Differentis, maius, minor, A, 262144, B,
472392, C, 497664, D, 531441, G, 335765, K, 28612, Sex toni, Semitonium, 7153 Coma] [BOEDIM3 13GF]
[1244] XVI
Superius dictorum per numeros demonstratio.
Sed quanquam per hanc rationem demonstratum est quemadmodum tonus commatibus comparetur, non est
tamen quasi segnibus delassandum, quo minus per se hanc contra commata comparationem retinere tonus ipse
monstretur. Sit igitur A quidem 262144, B autem quinque ab eo distans tonis 472392. C uero diapason ad id quod est A
continens symphoniam, scilicet in numeris 524288; D autem ab eo quod est A, sex totos differens tonos 531451. D
igitur ab eo quod est C distat commate, sex toni scilicet ab diapason consonantia. Id autem sit E 7153. D autem ab eo
quod est B tono integerrimo distat, 6 toni scilicet quinque tonis, id autem sit F 590049. Si igitur E nouies auxero, fiet
mihi H 64377.
Sin uero octies, fient 57224, id sit G. Sed H quidem F numero comparatus superat, G uero superatur, et est F
toni differentia. H autem nouies multiplicatum comma, G uero octies. Demonstratus est igitur tonus minor quidem 900
esse commatibus, eisdem uero octo commatibus maior.
[PLLXIII:1244; text: Sex toni, Quinque toni, E, 5449, Tonus, A, 262144, B, 472392, C, 524288, D, 531441,
H, 64377, 57224, Diapason, 7153, Nouies auctum, Octies auctum] [BOEDIM3 13GF]
Ita his prmissis licet maius semitonium minore semitonio commate distare monstratum sit, tamen idem quoque
per se et per subiectos numeros tali ratione probabitur. Sit A numerus 497664, ab eo uero semitonium minus distans sit
B numerus, qui iam [1245] supra quoque descriptus est 524288. Apotome uero distat ab eo quod est A. Is numerus, qui

