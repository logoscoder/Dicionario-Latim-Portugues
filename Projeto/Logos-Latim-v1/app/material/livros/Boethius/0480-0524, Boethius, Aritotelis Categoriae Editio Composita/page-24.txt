uerbo coniungitur, quae sunt simplices dictiones, compositas uero, quia, cum habeant orationes /85/ in partibus, partes
ipsae habent simplices dictiones, quae ipsae simplices dictiones totius corporis partes sunt. Ut cum dico:
Si dies est, lux est "dies est" et "lux est" partes sunt totius orationis sed harum rursus partium partes sunt "dies"
et "est", et rursus "lux" et "est", quae rursus totius orationis, per quam dico "Si dies est, lux est", partes sunt; sed "dies"
et "est" et rursus "lux" et "est" sunt simplices dictiones. Quocirca etiam compositarum orationum partes indubitanter
semper ita significant, ut dictiones, non ut affirmationes aut quaedam orationes. Quare hanc definitionem Aristoteles
recte constituit.
Ad hanc ergo sententiam locum hunc Alexander expedit, illud quoque addens saepe Aristotelem de
affirmationibus dicere dictiones, quod distinguere uolens, cum diceret ita significare partes orationis tamquam
dictionem, ne forte dictionem hanc aliquis et in affirmatione susciperet, addidit ut dictio non ut affirmatio, tamquam si
diceret: duplex quidem est dictio: una simplex, alia uero affirmatio sed ita partes orationis aliquid extra significant, ut
ea dictio, quae est simplex, non ut ea dictio, quae est affirmatio. Et huiuscemodi quodammodo intellectum tota
Alexandri sententia tenet.
Porphyrius uero in eadem quoque sententia est sed in uno discrepat.
Cuius expositio talis est: dictio, inquit, est simplex nomen, simplex etiam uerbum uel ex duobus compositum,
ut cum dico "Socrates" uel rursus "ambulat" uel "equiferus". Procedit etiam nomen hoc dictionis ad orationes quidem
sed simplicibus uerbis nominibusque coniunctas, ut cum dico:
Et Socrates et Plato
et si sit ex composito nomine, ut est equiferus et homo. Hae orationes quamquam /86/ coniunctae sint atque
imperfectae, tamen dictionis nomine nuneupantur. Necnon etiam transit nomen hoc dictionis usque ad perfectas
orationes, quas enuntiationes nuncupari posterius est dicendum.
Est autem enuntiatio simplex, ut si quis dicat:
Socrates ambulat
et haec dicitur affirmatio. Huius negatio est:
Socrates non ambulat
Simplices ergo enuntiationes sunt affirmationes uel negationes, quae singulis uerbis ac nominibus
componuntur. Itaque eum dico:
Si dies est, lux est
tota quidem huiusmodi oratio dictio esse non dicitur. Composita namque est coniunctaque ex orationibus, quae
sunt "dies est" et "lux est".
Hae autem sunt affirmationes et dicuntur dictiones. Ipsae uero affirmationes quae dictiones sunt habent rursus
alias dictiones simplices, ut est dies et est et rursus lux et est. Ergo cum dico:
Socrates ambulat
haec oratio partes habet dictiones, nomen scilicet et uerbum, quae dictiones quidem sint, non tamen
affirmationes. Sin uero dicam:
Socrates in lycio cum Platone et caeteris discipulis disputauit
haec pars orationis quae est "Socrates in lycio cum Platone" ipsa quoque est dictio sed non ut simplex nomen
uel uerbum neque ut affirmatio sed tantum ut imperfecta oratio uerbis tamen nominibusque composita. Quod si sic
dicam:
Si homo est, animal est
haec rursus oratio habet dictiones in partibus sed neque ut simplices dictiones neque ut imperfectas orationes
sed ut perfectas simplicesque affirmationes. Et est una affirmatio "animal est", alia uero est "homo est", tota uero ipsa
oratio dictio non est. Quod si dicam:
Si animal non est, homo non est
rursus haec oratio ex duabus simplicibus dictionibus negatiuis uidetur esse composita, quae nihilominus /87/
tota dictio non est.
Ita ergo dictio inchoans a simplicibus nominibus atque uerbis usque a orationes, quamuis imperfectas,
prouehitur nec in his tantummodo consistit sed ultra etiam ad simplices affirmationes negationesque transit et in eo
progressionis terminum facit. Ergo quoniam non omnis oratio artes habet affirmationes et negationes, quae sunt
perfectae enuntiationes simplicium dictionum, quoniamue non omnis oratio imperfectas orationes habet in partibus,
omnis tamen oratio simplices dictiones retinet, quippe cum omnis ex uerbis nominibusque iungatur, hoc ait orationis
partes significare semper quidem ut dictiones, non tamen semper ut affirmationes, consentiente Alexandro, cuius
expositionem supra iam docui. Atque ita diligentior lector differentias eorum recte perspiciet et consentientes
communicat intellectus.
Hoc loco Aspasius inconuenienter interstrepit. Ait enim non in omnes orationes Aristotelem definitionem
constituere uoluisse sed tantum simplices, quae ex duobus constant, uerbo scilicet et nomine. Sed ille perfalsus est.
Neque enim si sim otatio simplicibus uerbis nominibusque consistit, idirco non composita quoque oratio uerba et
nomina bimiliter in partibus habet. Quod si hoc commune est simplicibus orationibus atque compositis, ut habeant artes
dictiones quidem simplices, non etiam affirmationes, ut etiam quae affirmationes orationes habent, hae tamen habeant
in partibus simplices dictiones, cur hanc quaestionem in Aristotelem iaciat, ratione relinquitur.

