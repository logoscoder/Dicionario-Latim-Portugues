Ut ille aut affirmationem respondeat aut negationem. Quod autem dixit dialecticam interrogationem petitionem
esse responsionis, uel propositionis uel alterius partis contradictionis, huiusmodi est: quisquis interrogat affirmationem;
aut eandem exspectat ut auditor sibi respondeat aut contradictionem, ut si quis sic interroget:
Homo animal est?
Si ille adnuerit, propositionem reddidit, eam scilicet quam proposuit interrogans; si uero interrogante aliquo,
an homo animal sit, respondens dixerit:
Non est
contradictionem respondisse uidebitur. Ille enim affirmationem interrogauit, ille negationem respondet, quod
est contradictio. Rursus si negationem interroget et ille respondeat negationem, eandem propositionem reddidit, quam
is qui interrogabat ante proposuerat; sin uero interrogante alio negationem ille affirmationem responderit, contradictio
responsa est. Hoc est igitur quod ait interrogationem responsionis petitionem esse et cuius responsionis /361/ addidit
VEL PROPOSITIONIS, si idem respondeat, quod ille interrogat, VEL ALTERIUS PARTIS CONTRADICTIONIS, si
cum ille affirmationem interrogat, ille responderit negationem, uel si cum ille negationem in interrogatione posuerit, ille
affirmationem in responsione reddiderit.
Interrogationis autem secundum Peripateticos duplex species est: aut cum dialectica interrogatio est aut cum
non dialectica. Non dialecticae autem interrogationis duae sunt species, sicut Eudemus docet: una quidem quando
sumentes accidens interrogamus, cui illud accidat, ut quando uidemus domum Ciceronis, si interrogemus:
Quis illic maneat?
uel quando subiectum quidem ipsum et rem sumimus, quid autem illi accidat interrogamus, ut si ipsum
Ciceronem quis uideat et interroget:
Quo diuertat
Et haec una species est eorum, quae secundum accidens non dialectice interrogamus. Altera uero quando
proponentes nomen quid sit quaerimus aut genus aut differentiam aut definitionem requirentes, ut si quis interroget:
Quid sit animal
uel quando definitionem aut aliquid superius dictorum sumimus et quaerimus, cuius illa sint, ut si quis quaerat,
animal rationale mortale cuius sit definitio.
QUONIAM VERO HAEC QUIDEM PRAEDICANTUR COMPOSITA, UT UNUM SIT OMNE
PRAEDICAMENTUM EORUM QUAE EXTRA PRAEDICANTUR, ALIA VERO NON, QUAE DIFFERENTIA
EST? DE HOMINE ENIM VERUM EST DICERE ET EXTRA ANIMAL ET EXTRA BIPES ET UT UNUM ET
HOMINEM ET ALBUM ET HAEC UT UNUM. /362/ SED NON, SI CITHAROEDUS ET BONUS, ETIAM
CITHAROEDUS BONUS. SI ENIM, QUONIAM ALTERUTRUM DICITUR, ET UTRUMQUE DICITUR, MULTA
ET INCONVENIEN IA ERUNT. DE HOMINE ENIM ET HOMINEM VERUM EST DICERE ET ALBUM, QUARE
ET OMNE. RURSUS SI A BUM, ET OMNE. QUARE ERIT HOMO ALBUS ALBUS ET HOC IN INFINITUM. ET
RURSUS MUSICUS ALUS AMBULANS; ET HAEC EADEM FREQUENTER IMPLICITA. AMPLIUS SI
SOCRATES SOCRATES ET HOMO, ET SOCRATES SOCRATES HOMO. <ET SI HOMO> ET BIPES, ET HOMO
BIPES.
Multa sunt quae cum singillatim uere praedicentur, si quis ea coniungat et praedicet, ueram praedicationem
tenent. Sunt autem alia quae, si per se et disiuncta praedicentur, uera sunt; sin uero coniuncte dicantur, ueritatem in
praedicatione non retinent. Quae ergo horum sit differentia oportet agnosci. Si quis enim dicat Socratem animal esse,
uerum dixerit, si quis rursus praedicet, quoniam Socrates bipes est, hoc /363/ quoque uerum est. Quae si coniuncta
dicantur, ut est:
Socrates animal bipes est
a propria ueritate non discrepat. Atque haec quidem in genere et ea differentia quae substantialis est Socrati.
Quod si de accidenti quoque dicatur, potest idem nihilominus euenire. Si quis enim sic dicat:
Socrates homo est
uerum est, rursus:
Socrates caluus est
hoc quoque uerum est. Quod si iungat dicens:
Socrates homo caluus est
ueram rursus ex coniunctis faciet praedicationem. Atque in his quidem ea quae singillatim uere dicebantur,
iuncta ueraciter praedicata sunt.
Sunt autem alia in quibus singillatim quidem praedicata uera sunt, iuncta uero qualitatem ueritatis amittunt. Ut
si quis dicat quoniam Socrates bonus est, uerum est, rursus Socrates quoque citharoedus est, sit hoc quoque uerum.
Haec coniungere non necesse est, ut sit uerum Socrates bonus citharoedus est. Potest enim bonus quidem esse homo et
cum sit citharoedus, non tamen esse bonus sed in alia re quidem bonus, in alia tantum artis illius cognitor, non tamen in
ipsa perfectus. Hoc autem facilius tall liquebit exemplo: si quis enim dicat quoniam Tiberius Gracchus malus est,
uerum est, rursus Tiberius Gracchus orator est, hoc quoque uerum est. Si coniungens dicat: Tiberius igitur malus orator
est, falso dixerit, optimus enim orator fuit.
Sed ne quis nos ita dicentes ignorare putet oratoris esse definitionem utrum bonum dicendi peritum, aliter ista
dicta sunt, ad exemplum potius quam ad ueritatem. Atque /364/ haec quidem proposita ab Aristotele sunt, cuius in textu

