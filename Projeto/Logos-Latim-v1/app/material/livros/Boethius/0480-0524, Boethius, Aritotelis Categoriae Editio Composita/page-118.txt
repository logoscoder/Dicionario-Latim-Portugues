QUAE EST ESSE ALBUM HOMINEM, NON ESSE NON ALBUM HOMINEM SED NON ESSE ALBUM
HOMINEM. SI ENIM DE OMNIBUS AUT DICTIO AUT NEGATIO, LIGNUM ERIT VERUM DICERE ESSE
NON ALBUM HOMINEM.
QUOD SI HOC MODO, ET QUANTISCUMQUE ESSE NON ADDITUR, IDEM FACIET QUOD PRO
ESSE DICITUR, UT EIUS, QUAE EST AMBULAT HOMO NON, AMBULAT NON HOMO NEGATIO EST SED
NON AMBULAT HOMO; NIHIL ENIM DIFFERS DICERE HOMINEM AMBULARE VEL HOMINEM
AMBULANTEM ESSE. QUARE SI HOC MODO IN OMNIBUS, ET EIUS QUAE EST POSSIBILE ESSE
NEGATIO EST POSSIBILE NON ESSE, <SED> NON, NON POSSIBILE ESSE. VIDETUR AUTEM IDEM POSSE
ET ESSE ET NON ESSE; OMNE ENIM QUOD EST POSSIBILE DIVIDI VEL AMBULARE ET NON /391/
AMBULARE ET NON DIVIDI POSSIBILE EST. RATIO AUTEM, QUONIAM OMNE QUOD SIC POSSIBILE
EST NON SEMPER ACTU EST, QUARE INERIT EI ETIAM NEGATIO; POTEST IGITUR ET NON AMBULARE
QUOD EST AMBULABILE ET NON VIDERI QUOD EST VISIBILE. AT VERO IMPOSSIBILE DE EODEM
VERAS OPPOSITES ESSE DICTIONES; NON IGITUR EST ISTA NEGATIO. CONTINGIT ENIM EX HIS AUT
IDEM IPSUM DICERE ET NEGARE SIMUL DE EODEM AUT NON SECUNDUM ESSE ET NON ESSE QUAE
APPONUNTUR FIERI AFFIRMATIONES VEL NEGATIONEA SI ERGO ILLUD IMPOSSIBILIUS, HOC ERIT
MAGIS ELIGENDUM. EST IGITUR NEGATIO EIUS QUAE EST POSSIBILE ESSE NON POSSIBILE ESSE.
EADEM QUOQUE RATIO EST ET IN EO QUOD EST CONTINGENS ESSE; ETENIM EIUS NEGATIO NON
CONTINGENS ESSE. ET IN ALIIS QUOQUE SIMILI MODO, UT NECESSARIO ET IMPOSSIBILI FIUNT ENIM
QUEMADMODUM IN ILLIS ESSE ET NON ESSE APPOSITIONES, SUBIECTAE VERO RES HOC QUIDEM
ALBUM, ILLUD VERO HOMO, EODEM QUOQUE MODO HOC LOCO ESSE QUIDEM SUBIECTUM FIT,
POSSE VERO ET CONTINGERE APPOSITIONES DETERMINANTES QUEMADMODUM IN ILLIS ESSE ET
NON ESSE VERITATEM, SIMILITER /392/ AUTEM HAE ETIAM IN ESSE POSSIBILE ET ESSE NON
POSSIBILE.
Haec Aristotele subtiliter discutiente illud oportet agnoscere, quod multum differt ipsius possibilitatis uim
naturamque definire uel propriae scientiae qualitate concludere et possibilem enuntiationem qualis esse debeat iudicare.
Namque in possibilis cognitione illud solum perspicitur, an id quod dicitur fieri possit nuilo extrinsecus impediente
casu. Quod etiamsi accidat, nihil de statu prioris possibilitatis. Ipsius possibilis enuntiationis diiudicatio plurimum
differt, quod mox poterit ex ipsa de possibilibus enuntiationibus disputatione cognosci. Nam sicut non est idem hominis
definitionem respondere quaerentibus et ipsam definitionem alio termino definitionis includere, ita non idem est de
possibili enuntiatione et quid ipsum possibile est tractare.
Unde fit ut, cum possibile atque contingens idem in significationibus sit, diuersum esse in enuntiatiombus
uideatur. Supra namque docuimus possibilitatem et contingentiam eiusdem significationis esse, ut quod contingeret
fieri idem esset possibile, quod possibile esset idem quoque contingeret. Sed possibilis enuntiatio non est eadem quae
contingens. Neque enim si quis possibilem affirmationem proponat eique opponat contingentem negationem, rectam
faciet contradictionem. Si quis enim dicat quodlibet illud esse possibile, alius respondeat negans rem illam contingere,
licet quantum in significatione est priorem possibilitatem abstulerit, non tamen est dicenda contradictio, /393/ in qua
alii termini in negatione, alii in affirmatione enuntiati sunt. Possibilis enim affirmatio de possibilitate negationem, non
de contingentia habere debebit. Idem quoque in contingentibus. Neque enim si quis aliquid contingere dixerit,
opponenda illi est possibilitatis negatio, licet idem sit possibile quod contingens. Constat igitur diuersissimam esse
rationem modi per se diiudicandi et enuntiationis, quae cum modo et cum qualitate praedicatur. Unde fit ut quamquam
idem in significationibus possibilitas et contingentia sint, quasi diuersae ab Aristotele in modorum ordine proponantur.
Illud autem ignorandum non est quod Stoicis uniuersalius uideatur esse quo distet possibile a necessario.
Diuidunt enim enuntiationes hoc modo: enuntiationum, inquiunt, aliae sunt possibiles, aliae impossibiles, possibilium
aliae sunt necessariae, aliae non necessariae, rursus non necessariarum aliae sunt possibiles, aliae uero impossibiles:
stulte atque improuide idem possibile et genus non necessarii et speciem constituentes. Nouit autem Aristoteles et id
possibile quod non necessarium est et id possibile rursus quod esse necessarium potest. Eodem namque modo non
dicitur possibile esse, quod uel ex falsitate in uerum transit aliquando uel rursus ex ueritate in falsum. Ut si quis dicat
nunc, quoniam dies est, uerum dixerit, idem si hoc nocte praedicet, falsum est et haec ueritas propositionis in falsum est
permutata sic ergo quaedam sunt possibilitates, ut eas et esse et non esse contingat, quae non eodem modo dicuntur
quemadmodum illae quae mutabilem naturam non habent, ut hae scilicet quas necessarias dicimus. Ut /394/ si quis
dicat solem moueri uel solem possibile esse moueri, haec numquam ex ueritate in falsitatem mutabitur. Sed nunc de
Aristotelis Stoicorumque dissensione tacendum est.
Illud tamen solum studiosius perquirendum est, quo loco sit ponenda negatio in his propositionibus, in quibus
modus aliqui praedicatur, ut quae dicentur esse possibiles enuntiationes. Possibiles, contingentes et necessariae et
quaecumque cum modo sunt propositiones illae ueraciter esse dicentur, in quarum significationibus rei de qua
prasdicantur subsistendi qualitas inuenitur, ut cum dico:
Socrates bene loquitur
modus quidam est loquendi Socratem. Ergo sicut in his propositionibus, quaecumque cuiuslibet illius rei
subsistentiam promittunt, ad ipsam subsistentiam negatio ponitur (ut cum dicimus "Socrates est", ad esse aptatur

