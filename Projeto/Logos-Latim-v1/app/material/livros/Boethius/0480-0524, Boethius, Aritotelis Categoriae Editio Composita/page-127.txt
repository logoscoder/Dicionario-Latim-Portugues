propositionibus quam etiam priuatio. Et de contingenti eodem modo. Nam quod contingens est illud est non
impossibile. Nam si contingens et possibile se sequuntur, possibile uero et non impossibile consentiunt, contingens et
non impossibile idem designant.
Rursus non contingens /424/ et impossibile idem uideri poterit perspicienti, quod non contingens quidem et
non possibile idem sentiunt. Sed non possibile impossibilitati consentit. Quocirca et non contingens quoque impossibile
aliquid esse denuntiat. Fit ergo ut affirmatio impossibilitatis contradictionem possibilitatis sequatur sed non ut
affirmatio affirmationem, nec ut negatio negationem sed conuersim, id est ut affirmatio negationi, negatio uero
affirmationi consentiat. Affirmationem namque quae est possibile es se sequitur negatio impossibilis quae dicit non
impossibile esse, negationem uero possibilitatis quae est non possibile esse sequitur impossibilitatis affirmatio quae
proponit impossibile esse.
Idem quoque et de contingenti dicendum est. Affirmationem namque contingentis sequitur negatio
impossibilitatis, negationem uero contingentis sequitur affirmatio impossibilitatis. Omnino enim quicquid de
possibilitate proponitur idem de contingentibus iudicatur.
Disponantur ergo hoc modo: primum quidem affirmatio impossibilis, contra eam negatio impossibilis, et sub
affirmatione impossibili ponantur ex contingentibus et possibilibus, quas ipsa sequitur impossibilitas, sub negatione
uero impossibilitatis illae possibilis et contingentis propositiones, quibus ipsa impossibilitatis negatio consentit, hoc
modo: /425/
AFFIRMATIO CONTRADICTIO
NEGATIO
Impossibile esse
Non impossibile esse
NEGATIO
CONTRADICTIO AFFIRMATIO
Non possibile esse
Possibile esse
Non contingens esse
Contingens esse
Patet ergo ut contradictiones quidem aliis contradictionibus consentiant. Qua in re illud quoque manifestum
est, quod affirmationes negationibus, negationes uero affirmationibus consentiunt. Seusus ergo totus talis est,
sermonum uero ratio haec est: IMPOSSIBILE, inquit, ET NON IMPOSSIBILE scilicet quod est contradictio duas
contradictiones id est ILLUD QUOD EST CONTINGENS ET POSSIBILE ET NON CONTINGENS ET NON
POSSIBILE SEQUITUR QUIDEM CONTRADICTORIE (nam una contradictio impossibilis duas sequitur
contradictiones, id est contingens et non contingens, possibile et non possibile) sed quamquam contradictionem
sequatur alia contradictio, CONVERSIM tamen sibi consentiunt. Nam QUOD EST POSSIBILE ESSE SEQUITUR
NEGATIO IMPOSSIBILIA, ut superior descriptio docet, NEGATIONEM VERO possibilis AFFIRMATIO scilicet
impossibilis. Nam quod est non possibile consentit ei quod est impossibile. Est autem affirmatio impossibilis ea quae
dicit impossibile esse. Et quamquam inuoluta sit sermonum ratio, tamen si quis secundum superiorem expositionem ad
ipsius Aristotelis sermones superiores /426/ redeat et quod illis deest ex nostra expositione compenset, sensus
planissimus a ratione non denat.
NECESSARIUM VERO QUEMADMODUM, CONSIDERANDUM EST. MANIFESTUM QUONIAM
NON EODEM MODO SED CONTRARIAE SEQUUNTUR, CONTRADICTORIAE AUTEM EXTRA.
NON ENIM EST NEGATIO EIUS, QUOD EST NECESSE NON ESSE, NON NECESSE ESSE,
CONTINGIT ENIM VERAS ESSE IN EODEM UTRASQUE; QUOD ENIM EST NECESSARIUM NON ESSE,
NON EST NECESSARIUM ESSE.
Impossibilis atque possibilis dudum comparatione didicimus, quod affirmationem possibilem impossibilis
negatio sequeretur, rursus negationi possibilis impossibilis affirmatio consentiret.
Quaerens ergo nunc, quemadmodum possibilium et necessariarum propositionum fiat consequentia, dicit non
eodem modo in his euenire quemadmodum in illis euenit quae ex possibilis et impossibilis comparationibus
nascebantur. In illis enim contradictiones oppositae contradictiones rursus oppositas sequebantur, ut affirmationem
negatio, negationem affirmatio sequeretur. In his autem hoc est in necessariis et possibilibus non eodem modo est sed
contrariae quidem sequuntur, contradictoriae uero et oppositae extra sunt et non sequuntur. Et prius quidem quae sint
contrariae, quae contradictoriae disponamus. Propositionis enim quae dicit necesse esse ea quae proponit non necesse
esse contradictoria est, ea /427/ uero quae dicit necesse esse non esse contraria: ut si quis dicat solem necesse esse
moueri, huic est opposita contradictorie solem non necesse esse moueri, contraria uero solem necesse esse non moueri.
Possibilem igitur propositionem sequitur contradictio necessarii, contradictionem uero possibilis non sequitur
necessitas (quod eueniret si in his sese oppositae sequerentur) sed potius ea quae est contraria necessitati.
Age enim propositioni quae dicit possibile esse uideamus quae ex necessariis consentiat. Illa quidem quae dicit
necesse esse non ei poterit consentire. Quod enim possibile est esse potest et non esse, quod autem esse necesse est non
esse non poterit. Ergo si possibilitatem necessitas non sequitur, sequitur eam necessitatis contradictio. Non sequitur
ergo propositionem eam quae dicit possibile esse ea scilicet quae proponit necesse esse: sequitur ergo propositionem
possibilem contradictio necessitatis quae proponit non necesse esse. Sed contradictioni possibilis necessitas non
consentit.
Neque enim dicere possumus, quoniam eam propositionem quae dicit non possibile esse sequatur ea quae
proponit necesse esse sed potius contraria necessariae illa quae dicit necesse esse non esse. Nam cum non possibile est,

