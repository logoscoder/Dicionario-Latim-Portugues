Omnis homo ambulat
Nullus homo ambulat
contra has diuisse ex infinito nomine uniuersales:
Omnis non homo ambulat
Nullus non homo ambulat
Rursus particulares ex finito nomine subiecto sint:
Quidam homo ambulat
Quidam homo non ambulat
rursus contra has diuisae ex infinito nomine subiecto hae:
Quidam non homo ambulat
Quidam non homo non ambulat
Hoc autem subiecta descriptione declaratur:
Indefinitae ex simplici nomine subiecto:
Homo ambulat Homo non ambulat
Indefinitae ex infinito nomine subiecto:
Non homo ambulat
Non homo non ambulat
Uniuersales ex simplici nomine subiecto:
Omnis homo ambulat
Nullus homo ambulat
Uniuersales ex infinito nomine subiecto:
Omnis non homo ambulat Nullus non homo ambulat
Particulares ex simplici nomine subiecto:
Quidam homo ambulat Quidam homo non ambulat
Particulares ex infinito nomine subiecto:
Quidam non homo ambulat
Quidam non homo non ambulat
Haec ergo partiens et de propositionibus ex duobus terminis constitutis faciens propositionem colligit omnis ex
subiecto nomine propositiones et eas tantum ad diuisionem sumit, quae ex infinito nomine fiunt, faciens huiusmodi
diuisionem principalem, ut sit: propositionum aliae sunt ex finito nomine, aliae ex infinito.
Oportuerat quidem uolentem cuncta partiri ad differentias propositionum non solum infinita sumere nomina
sed etiam uerba. Sed quoniam nouerat nomen quidem infinitum conseruare propositionem quam inuenisset, ut si in
affirmatiua diceretur affirmatiuam seruaret enuntiationem, ut est:
Non homo ambulat
si in negatiua negatiuam, ut est:
Non homo non ambulat
uerba uero quae sunt infinita iuncta in propositione non affirmationem sed perficere negationem, idcirco de his
reticuit, quod hae magis quae ex uerbo infinito sunt ad unam qualitatem pertinent propositionis id est ad negatiuam.
Semper enim fit ex infinito uerbo negatio. Haec igitur colligens ait: QUONIAM AUTEM EST DE ALIQUO
SUBIECTO AFFIRMATIO SIGNIFICANS ALIQUID id est praedicans, hoc est quoniam omnis propositio ex subiecto
et praedicato. Quod autem subiectum EST VEL NOMEN VEL INNOMINATUM. Innominatum autem est quod
propositum subruit nomen, ut est 'non homo'. Nomen enim quod est 'homo' differt nominis infiniti priuatione quod est
'non homo' atque ideo et innominatum uocauit.
Qualis autem debeat esse propositio de qua tractat ostendit dicens: UNUM AUTEM OPORTET ESSE ET DE
UNO HOC QUOD EST IN AFFIRMATIONE, id est ex duobus terminis propositionem oportere consistere.
Commemorat quoque quid sit innominatum se supra dixisse, quoniam quod diceremus 'non homo' nomen quidem
Aristoteles non diceret sed quod nomen simpliciter non uocaret hoc addito infinito nomen diceret infinitum, idcirco
quoniam unum quidem significat sed infinitum. 'Non homo' enim quod significationem eius quod dicimus homo tollit
unum est et unam per se significationem subripiens, multa sunt quae intellegentium sensibus relinquantur.
Commemorat etiam quoniam 'non currit' uerbum superius infinitum uocauit et non simpliciter uerbum.
QUONIAM ergo aliquid de aliquo affirmatio est, hoc autem quod subiectum est aut nomen esse oportet aut
innominatum id est infinitum nomen, duplex propositionis species inuenitur. Omnis enim affirmatio uel ex nomine est
et uerbo uel ex infinito nomine et uerbo. Eodem quoque modo et negatio. Neque enim reperietur ulla umquam
affirmatio, cui negatio inueniri non possit. Quod si duplex species affirmationum, duplex quoque species est
negationum. Illud /260/ quoque commemorat quod supra iam dixit. Nam licet ex nomine et uerbo et rursus ex eo, quod
non est nomen sed infinitum, nomine et uerbo sit affirmatio et negatio praedicatiua id est categorica: ut autem praeter
uerbum sit ulla affirmatio aut negatio aut praeter id quod idem significet uerbo uel in subauditione uel aliquo alio modo
fieri non potest.
Ponit quoque uerba quae paene in omnibus propositionibus aut sub ipsa cadunt aut quae idem ualeant. EST
ENIM, inquit, VEL ERIT VEL FUIT <VEL FIT>, VEL QUAECUMQUE ALIA consignificant tempus, uerba sunt,
sicut ex his doceri possumus quae ante posita sunt atque concessa, cum definitio uerborum daretur: uerba esse quae
consignificarent tempus.
Quare si haec consignificant tempus, non est dubium quin uerba sins.

