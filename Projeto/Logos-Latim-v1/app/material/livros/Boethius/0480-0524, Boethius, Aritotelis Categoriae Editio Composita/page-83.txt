affirmatio et simplicem negationem infinita rursus affirmatio consequatur. Nam si idem priuatoria negatio quae est non
est iniustus homo et infinita negatio significat quae est:
Non est non iustus homo
quoniam affirmatio simplex quae dicit:
Est iustus homo
non sequitur priuatoriam negationem quae est:
Non est iniustus homo
ut supra monstrauimus, eadem ipsa simplex affirmatio quae proponit est iustus homo non seqmiur infinitam
negationem quae enuntiat:
Non est non iustus homo
Rursus in parte altera si affirmatio priuatoria quae proponit:
Est iniustus homo
idem significat cum infinita affirmatione quae dicit:
Est /282/ non iustus homo
priuatoria autem affirmatio quae proponit:
Est iniustus homo
non sequebatur simplicem negationem quae dicit:
Non est iustus homo
nec eandem quoque simplicem negationem quae proponit:
Non est iustus homo
sequitur infinita affirmatio quae dicit:
Est non iustus homo
Sed quamquam hoc ratio consequentiae et necessitas monstret, nos tamen id quod demonstrauimus ratione
exemplis quoque doceamus. Dico enim affirmationem simplicem quae dicit:
Est iustus homo
sequi infinitam negationem quae dicit:
Non est non iustus homo
sicut eandem quoque simplicem affirmationem sequebatur priuatoria negatio quae proponit:
Non est iniustus homo
Nam si uerum est dicere quoniam est iustus homo, uerum quoque de eo dicere quoniam non est non iustus
homo (nam qui iustus est non est non iustus) sicut uerum erat dicere, quoniam idem qui iustus est non est iniustus.
Quare simplicem affirmationem sequitur infinita negatio, sicut eandem quoque simplicem priuatoria negatio
sequebatur. Sed hoc non conuertitur. Neque enim statim uerum est, qui non est non iustus homo eundem esse iustum.
Equus enim non est non iustus homo (neque enim omnino homo est: qui autem omnino homo non est, non poterit esse
homo non iustus) sed de equo, de quo uerum est dicere quoniam non est non iustus homo, non est de eo uerum dicere
quoniam est iustus homo, sicut de eodem equo uerum esset dicere priuatoriam negationem /284/
quae proponit:
Non est iniustus homo
(haec enim poterat etiam de equo dici) nec erat uerum quoniam sequeretur hanc id est priuatoriam negationem
simplex affirmatio quae diceret:
Est iustus homo
Quare non sequitur infinitam negationem quae est:
Non est non iustus homo
simplex affirmatio quae proponit:
Est iustus homo
sicut ne illam quidem quae consentit infinitae negationi id est priuatoriam negationem quae proponit:
Non est iniustus homo
ea quae dicit:
Est iustus homo
simplex affirmatio sequebatur. Concludenti igitur dicendum est quoniam affirmationem quidem simplicem
sequitur infinita negatio, Sicut eam priuatoria sequebatur, infinitam uero negationem non sequitur simplex affirmatio,
sicut nec negationem priuatoriam sequebatur.
Rursus in parte altera idem e conuerso euenit. Affirmationem enim infinitam sequitur negatiua simplex, sicut
priuatoriam quoque affirmationem eadem simplex negatio sequebatur. Nam qui est uon iustus homo ille ex necessitate
non est iustus, sicut etiam qui est iniustus homo ille ex necessitate non est iustus. At uero si uerum est dicere quoniam
non est iustus homo, non est omnino necesse ilium esse non iustum hominem. Equus enim non est iustus homo (nam
qui omnino homo non est nec iustus homo esse potest) sed nullus de eodem dicere potest quoniam equus est non iustus
homo (qui enim homo non est nec non iustus homo esse potest), sicut etiam cum diceremus:
Non est iustus homo
non sequebatur priuatoria affirmatio quae dicit:

