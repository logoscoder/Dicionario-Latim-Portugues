EST HOMINI ADIACET. HAEC IGITUR, QUEMADMODUM IN RESOLUTORIIS DICTUM EST, SIC SUNT
DISPOSITA.
Quod autem dicitur perobscurum est et exponitur a pluribus incurate, quorum cum iudicio competenti
enumerabo sententias. Postquam de his propositionibus expediuit, quae duobus constiterint terminis et subiectum
habuerint aut nomen aut (ut ipse ait) innominatum id est infinitum nomen, nunc ad eas transit, in quibus est tertium
adiacens praedicatur, uno subiecto duobus praedicatis: ut in eo quod dicimus homo iustus est homo subiectum est et
iustus et est utraque praedicantur. Ergo in hoc duo sunt praedicata, unum uero subiectum.
Et fortasse aliqui inquirat cur ita dixerit: quando autem est tertium adiacens praedicatur. Non enim tertium
praedicatur sed secundum. Duo enim sunt quae praedicantur, unum uero subiectum est. Sed non ita dictum est, quasi
est in /265/ propositione quae dicit homo iustus est tertium praedicaretur sed quoniam adiacet tertium et praedicatur.
Ergo quod dicitur tertium ad adiacere refertur. Etenim in ea propositione quae dicit homo iustus est est tertium adiacet,
praedicatur autem iam non tertium sed secundum. Ergo tertium numeratum adiacet, secundum uero numeratum
praedicatur. Hoc est igitur quod ait: QUANDO EST TERTIUM ADIACENS PRAEDICATUR, non quoniam tertium
praedicatur sed praedicatur tertium adiacens, id est tertio loco.
Facit igitur nunc in his propositionibus considerationem, in quibus est tertium adiacens secundum praedicatur.
Et sicut in his in quibus tantum praedicatur 'est', non etiam adiacens praedicabatur, ut homo est, de subiecto
considerationem fecit, quot modis sumptum subiectum differentias faceret propositionum (aut enim nomen esse
subiectum aut infinitum nomen), sic nunc de praedicato loquitur et de praedicati differentiis tractat. In his enim
propositionibus, IN QUIBUS EST TERTIUM ADIACENS PRAEDICATUR, sumptum praedicatum alias nomen, alias
infinitum nomen facit differentias propositionum. Praedicatum autem dico in ea propositione quae ponit:
Homo iustus est
'iustus'. Hoc enim praedicatum de homine est, 'est' autem non praedicatur sed tertium adiacens praedicatur -- id
est secundo loco et adiacens iusto, tertium uero in tota propositione praedicatur, non quasi quaedam pars totius
propositionis sed potius demonstratio qualitatis. Non enim /266/ hoc quod dicimus est constituit propositionem totam
sed qualis sit id est quoniam est affirmatiua demonstrat. Atque ideo non dixit TERTIUM PRAEDICATUR tantum sed
TERTIUM ADIACENS PRAEDICATUR. Non enim positum tertium praedicatur solum sed adiacens tertium secundo
loco et quodammodo accidenter praedicatur. Potest etiam sic intelligi: idcirco dixisse Aristotelem 'est' in his tertium
adiacens praedicari, quoniam possit aliquotiens et per se praedicari, ut si quis dicat:
Socrates philosophus est
ut propositio haec hoc sentiat:
Socrates philosophus uiuit
'Est' enim pro 'uiuit' positum est. Si quis ergo sic dicat duo inueniuntur subiecta est uero solum praedicatur,
non etiam adiacens.
Quod enim dicimus 'Socrates philosophus' utraque subiecta sunt 'est'
autem praedicatur solum. Si quis autem dicat sic "Socrates philosophus est" ut non iam Socratem philosophum
esse atque uiuere sed Socratem philosophari et philosophum esse enuntiatione significet, tunc inuenitur unum
subiectum, duo praedicata. Socrates enim subiectum est, philosophus autem et est praedicata quorum philosophus
quidem principaliter praedicatur, est autem adiacens philosopho et ipsum praedicatur sed non simpliciter praedicatur
sed adiacens. Sunt autem etiam aliae propositiones hoc modo:
Socrates in lycio leget
Et sunt hae ex tribus terminis.
Sed de hac interim propositionum natura nil tractat sed de his solis in quibus est tertium adiacens praedicatur,
ut est:
Homo iustus est
Sed de his duas quidem oppositiones. Quocirca recte duae oppositiones
/267/ quatuor propositionum sunt. Hoc autem huiusmodi est: QUANDO EST TERTIUM ADIACENS
PRAEDICATUR, quod principaliter praedicatur aut nomen erit aut infinitum nomen. Et hae aut affirmatiue
praedicandae sunt aut negatiue. Quocirca simplicis nominis affirmatio et simplicis nominis negatio una est oppositio et
duae propositiones. Finitum autem et infiuitum hic non subiectum sed sumitur praedicatum, ut in eo quod est homo
iustus est iustus praedicatur. Hoc autem nomen erit aut infinitum nomen. Fiunt ergo ex his duae affirmationes: homo
iustus est, homo non iustus est <et duae negationes: homo iustus non est, homo non iustus non est>. Atque hoc quidem
in indefinitis. Posterius autem monstrabitur hoc etiam in his es se, quae determinationem habent uniuersalitatis uel
particularitatis. Nunc autem horum ordo subiectus numerum oppositionemque declaret.
Oppositio una:
Affirmatio simplex:
Negatio simplex:
Homo iustus est
Homo iustus non est
Oppositio una:
Affirmatio ex infinito
Negatio ex infinito.
Homo non iustus est
Homo non iustus non est
Simplices in superposita descriptione propositiones uocaui, in quibus nomen praedicatur, ut:

