cadauere, cui tale aliquid coniunctum sit atque adiaceat, quod faciat contradictionem contra praedicatum (ut hic adiacet
mortnus homo simulque praedicatur de cadauere, ut faciat contra ipsum hominem contradictionem eamque in se
contineat), non potest separari una praedicatio, ut singillatim dicatur, sin uero non sit ista contradictio, potest: ut in eo
quod est:
Socrates animal bipes est
Animal et bipes nulla contradictione opponuntur: quocirca potest de eo et animal singillatim atque simpliciter
et bipes dici. Sensus quidem huiusmodi est, ordo autem se sic habet. Dubitans enim dixit: VERUM AUTEM DICERE
DE ALIQUO composite et connexe et rursus simpliciter, ut quendam hominem hominem aut quendam album album,
an certe non semper sed tunc quando in adiecto, id est in eo quod adiectum cum aliquo praedicatur, inest aliquid
oppositorum talium quaecumque consequitur contradictio, id est quam oppositionem mox contradictio consequatur, ut
oppositionem hominis et mortui sequitur contradictio, animal scilicet et non animal: si igitur sic sint, non est /373/
uerum simpliciter praedicari sed falsum, ut mortuum hominem, quem coniuncte uere dicere possis, eundem hominem
solum non uere praedicabis. Quando autem haec oppositio in his quae praedicantur non inest, uerum est quod coniuncte
praedicaueris et simpliciter praedicare. Adiectum est autem in quo uenit aliquotiens oppositio huiusmodi, ut in eo quod
est homo mortuus mortuus adicitur homini. Aliter enim uere homo de cadauere non potest praedicari.
VEL ETIAM QUANDO INEST QUIDEM SEMPER NON VERUM, QUANDO VERO NON INEST, NON
SEMPER VERUM, UT EOMERUS EST ALIQUID, UT POETA. ERGO ETIAM EST AN NON? SECUNDUM
ACCIDENS ENIM PRAEDICATUR ESSE DE HOMERO; QUONIAM <ENIM> POETA EST SED NON
SECUNDUM SE, PRAEDICATUR DE HOMERO QUONIAM EST.
QUARE IN QUANTISCUMQUE PRAEDICAMENTIS NEQUE CONTRARIETAS INEST, SI
DEFINITIONES PRO NOMINIBUS DICANTUR, ET SECUNDUM SE PRAEDICANTUR ET NON SECUNDUM
ACCIDENS, IN HIS ET SIMPLICITER VERUM ERIT DICERE. QUOD AUTEM NON EST, QUONIAM
OPINABILE EST, NON VERUM DICERE ESSE ALIQUID.
OPINATIO ENIM EIUS NON EST, QUONIAM EST SED QUONIAM NON EST.
Quoniam supra dixerat, quando esset in adiecto contradictio, non esse uerum simpliciter praedicare, quando
uero non esset, uerum esse quod coniuncte /374/ diceretur simpliciter dicere, hoc ipsum quoniam uidebatur in aliquibus
non esse uerum, consequenter emendat. Ait enim uerum esse illud quod supra dictum est, quandocumque in adiecto
esset aliqua contradictio, non esse uerum simpliciter praedicare, quod coniuncte diceretur, quando autem non inest
contradictio, non semper uerum esse praedicare simpliciter, quod coniuncte uere diceretur sed aliquotiens uerum,
aliquotiens uero falsum.
Huius rei tale exemplum est: cum dico:
Homerus poeta est
est et poeta coniuncte de Homero uere praedicaui. Sin uero dixero:
Homerus est
falsum est, quamquam non sit aliqua contradictio inter est et poetam, neque in adiecto est ulla talis est
oppositio quam consequatur contradictio. Cur autem hoc eueniat, talis ratio est: de Homero enim poetam quidem
principaliter praedicamus, cum dicimus Homerus poeta est, est autem uerbum de poeta quidem praedicamus
principaliter, de Homero autem secundo loco. Non enim idcirco praedicamus esse, quia Homerus est sed quia poeta est.
Sublato igitur eo quod principaliter praedicatur, id est poeta, licet nullam contradictionem habeat est, quod adiacet
poetae, contra poetam, non fit uera praedicatio dicendo Homerus est. Secundum accidens enim est praedicatur, non
principaliter. Sublata autem principali praedicatione, quod secundum accidens praedicabatur, falsum continuo reperitur.
Quod autem addit:
QUARE IN QUANTISCUMQUE PRAEDICAMENTIS NEQUE CONTRARIETAS INEST, SI
DEFINITIONES PRO NOMINIBUS DICANTUR, ET SECUNDUM SE PRAEDICANTUR ET NON SECUNDUM
ACCIDENS, /375/ IN HIS ET SIMPLICITER VERUM ERIT DICERE
huiusmodi est. Ea quae superius dixit una ratione collegit dicens: quaecumque eo modo praedicantur, ut neque
in nominibus neque in definitionibus propriis aliquam teneant contrarietatem, haec et extra simpliciterque praedicata
uera sunt, ut in eo quod est homo mortuus mortuus atque homo: haec quidem nominibus nullius contrarietatis
contradictionisue sunt sed si horum pro no minibus definitiones sumantur, mox contrarietas oppositionis agnoscitur. Si
quis enim dederit hominis definitionem, dicit animal esse rationale, si quis mortui, dicit esse corpus, uerum uita
priuatum atque inanimum atque ex hoc tota uis contradictionis apparet. Quocirca si sumantur definitiones pro
nominibus et in his aliqua contrarietas inesse uidebitur uel si secundum accidens aliquid praedicetur, ut est de Homero,
cum de poeta principaliter praedicetur, non praedicabuntur simpliciter uere quaecumque composita praedicabantur.
Quod si neque contrarietas ulla sit et per se praedicentur et non per accidens, quicquid composite uere dicitur, hoc
simpliciter uere praedicatur.
Quoniam autem fuerunt quidam qui hoc ipsum quod non est esse dicerent totum syllogismum his
propositionibus coniungentes:
Quod non est opinabile est Quod autem opinabile est est Igitur est quod non est
hoc igitur dicit: si uerum est praedicare, inquit, de /376/ eo quod non est quoniam opinabile est, est quidem
uerbum de opinabili praedicamus, de eo autem quod non est secundum accidens. Quoniam enim quod non est opinabile

