TRACTARE NEGOTII, hoc scilicet quaerens, tamquam si ita ipse ex persona sua diceret: de simplicibus
enuntiationibus omnibus loquebar deque his proposui eas praeter uerbum esse /102/ non posse et ad hanc rem
probandam exemplum sumpsi definitionem hominis, cui nisi aut est aut erit aut fuit apponeretur, enuntiationem non
fieri dixi, quasi una et non multiplex esset oratio ea per quam dicitur animal gressibile bipes, de qua fieri posset simplex
enuntiatio.
Cur autem una erit oratio animal gressibile bipes, ALTERIUS, inquit, EST HOC TRACTARE NEGOTII, cum
de rebus non de propositionibus perspiciendum est. Nam non idcirco una est oratio, quia continue dicitur et coniuncte
sibimet animal gressibile bipes. Hoc enim si ita esset, possemus et hanc orationem, quae tam multa significat, unam
dicere, si continue proferatur, ut est:
Socrates philosophus simus caluus senex
Ergo quemadmodum huiusmodi oratio sit multiplex et non una, posterius dicemus.
Nunc ergo manifestum sit hanc orationem quae dicit Socrates philosophus simus caluus senex non esse unam
sed multiplicem. Si ergo propinquitas proferendi ipsa continuatione unam faceret orationem, posses haec quoque una
esse oratio, quae manifesto non una esse docebitur. Quare non idcirco erit una oratio ea quae dicit animal gressibile
bipes, quod propinque et continue profertur. Quae autem causa sit ut una sit, ipse dicere distulit sed in libris eius operis,
quod *Meta ta physika* inscribitur, expediet.
Theophrastus autem in libro de affirmatione et negatione sic docuit: definitionem unam semper esse orationem
eamque oportere continuatim proferre. Illa enim una oratio esse dicitur, quae unius substantiae designatiua est.
Definitio autem, ut uerbi gratia hominis animal gressibile /103/ bipes, una est oratio per hoc, quoniam unum subiectum
id est hominem monstrat. Si ergo continue proferatur et non diuise, una est oratio, et quia continue dicitur et quia unius
rei substantiam monstrat; sin uero quis diuidat et orationem unam rem significantem proferendi intermissione
distriboat, multiplex fit oratio. Ut si dicam animal gressibile bipes, unam rem mihi tota monstrat oratio et continue dicta
est; sin uero dicam animal et rursus gressibile et sub intermissione repetam bipes, multiplex fit distribute intermissione
oratio. Et rursus aduersum id quaestio. Et quis hoc non iure culpet posse eam quae una est orationem intermissione
proferendi fieri multiplicem, cum continuatio proferendi non faceret unam, quae esset multiplex per naturam? Sicut
enim in his, quae multiplices sunt naturaliter, non potest continuatio proferendi unam facere orationem, sic quoque non
debet quae est una naturaliter oratio idcirco quod de uno subiecto dicatur fieri multiplex per intermissionem.
Sed hoc ita soluitur: nam cum dicimus animal et sub intermissione rursus gressibile eodemque modo iterum
bipes, non hoc ita dicimus, tamquam si in unum cuncta coniuncta sins. Quocirca quoniam est quidem animal, est rursus
gressibile, est rursus bipes, quoniam plura sunt et pluraliter dicta id est distributa, non uidentur ad unum subiectum
distributa posse praedicari, sicut cum dico "Socrates philosophus caluus senex", haec omnia non est simplex oratio, nec
si continue proferatur, quod ad unam substantiam non tendunt: accidentia enim sunt et extrinsecus ueniunt.
Probatur autem neque eas orationes, quae per diuisionem dicuntur, /104/ neque eas, quae non ad unam
substantiam tendunt, unas esse, hoc modo: si dicat quis animal et rursus gressibile et iterum bipes, non unum est animal
nec unum gressibile nec unum bipes. Sin uero dixero "animal gressibile bipes" continue et propinque, unum est, quod
tria ista iuncta significant, id est homo.
Conuertamus nunc animum ad eas quae plura quidem significant sed continue proferuntur, ut cum dico
"Socrates philosophus caluus senex": uidetur quasi quaedam Socratis esse definitio philosophus caluus senex sed non
necesse est, si huiusmodi Socrates fuit, omnem quicumque philosophus senex caluus est esse etiam Socratem. In multis
ergo continuatio ista ualet accidere. Quocirca non unum significat, quamquam continue proferatur. Ergo si ex omnibus
unum quiddam significetur et continue proferatur, una est oratio, ut partes quaedam rei definitae sint ea quae in
definitione ponuntur, non accidentia. Et proficit quidem aliquid continua prolatio ad perficiendam unam orationem sed
ipsa sola non sufficit, nisi unum quoque subiectum sit.
Atque ideo dixit Aristoteles animal gressibile bipes non idcirco esse unam orationem, quod propinque dicatur.
Nam neque sufficit ad constituendam unam orationem propinquitas proferendi nihilque prohiberet, quae naturaliter
essent multiplices, eas continue et propinque prolatas unas uideri.
Sed huius rei rationem Aristoteles ponere distulit. Sensus ergo huiusmodi est: NECESSE EST, inquit,
OMNEM ENUNTIATIVAM ORATIONEM EX VERBO ESSE VEL CASU. ETENIM HOMINIS RATIO, quae et
ipsa quoque oratio est, SI NON AUT EST AUT ERIT AUT FUIT AUT ALIQUID HUIUSMODI ILLI /105/
ADDATUR, NONDUM EST enuntiatio. Hoc uero in solis simplicibus enuntiationibus euenit, in his autem quae
coniunctione unae sunt (ut supra ait) non omnino est. Cum enim dico dies est, uis tota in uerbo est; si autem cum
coniunctione proferam:
Si dies est, lux est
tota uis in coniunctione consistit, id est 'si'. Veritatis enim aut falsitatis rationem sola coniunctio tenet, quae
conditionem proponit, cum dicit "Si dies est, lux est": si enim illud est, illud euenit.
Igitur in coniunctione omnis uis huiusmodi propositionis est, omnis autem simplex propositio totam uim in
uerbo habet positam. Et quemadmodum in his, quae hypotheticae uel conditionales dicuntur, coniunctiones
propositionis uim tenent, sic in simplicibus propositionibus praedicatio uim optinet, unde et Graece quoque tales
propositiones praedicatiuae dicuntur, scilicet quae simplices sunt, quod in his totam propositionem optineat praedicatio.
Atque ideo Aristoteles ait ex uerbo uel casu fieri simplicem enuntiationem. Nam praeter id quod totam continet

