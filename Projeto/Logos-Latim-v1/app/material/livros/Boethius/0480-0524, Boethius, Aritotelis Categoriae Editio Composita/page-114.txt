est, idcirco secundo loco de eo quod non est uerbum est praedicamus. Quare non possumus simpliciter dicere esse quod
non est. Idcirco enim opinabile est, quia non est. Scibile enim esset, si per se esset, non opinabile, sicut Homerus
idcirco esse dicitur, quia poeta est, non quia per se est. Vel certe idcirco dicitur Homerus esse poeta, quia poesis ipsius
exstat et permanet, sicut aliquos in filiis suis saepe uiuere dicimus. Quocirca id quod non est idcirco esse dicitur
opinabile, quoniam ipsius est opinatio, non autem quoniam id quod non est per se aliquid esse potest.
His igitur ante perstructis atque ordine terminatis ad propositionum modos, rem in dialectica utilissimam, de
propositionibus tractatum disputationemque conuertit. Restat nunc de propositionum modis oppositionumque disserere.
Multis enim dubitatum est rationibus, an idem modus esset propositionum sine modo positarum, qui illarum quoque
quae propriis modis et qualitatibus terminantur. Inchoat autem de his rebus dubitationem sic.
[12]
HIS VERO DETERMINATIS PERSPICIENDUM QUEMADMODUM SE HABENT NEGATIONES ET
AFFIRMATIONES AD SE INVICEM HAE SCILICET QUAE SUNT /377/ DE POSSIBILE ESSE ET NON
POSSIBILE ET CONTINGERE ET NON CONTINGERE ET DE IMPOSSIBILI ET DE NECESSARIO; HABET
ENIM ALIQUAS DUBITATIONES.
Omnis propositio aut sine ullo modo simpliciter pronuntiatur, ut Socrates ambulat uel dies est uel quicquid
simpliciter et sine ulla qualitate praedicatur. Sunt autem aliae quae cum propriis dicuntur modis, ut est Socrates
uelociter ambulat. Ambulationi enim Socratis modus est additus, cum dicimus eum uelociter ambulare. Quomodo enim
ambulet, significat id quod de ambulatione eius uelociter praedicamus.
Similiter autem si quis dicat Socrates bene doctus est, quemadmodum sit doctus ostendit nec solum doctus
dixit sed modum quoque doctrinae Socratis adiungit. Sed quoniam sunt modi alii per quos aliquid posse fieri dicimus,
aliquid esse, aliquid necesse esse, aliquid contingere, quaeritur in his quoque quemadmodum fieri contradictionis
debeat oppositio. In his enim propositionibus, quae simpliciter et sine ullo modo praedicantur, facile locus
contradictionis agnoscitur. Huius enim affirmationis quae est:
Socrates ambulat
negatio si ad uerbum ponatur, ut est:
Socrates non ambulat
rectissime oppositione facta ambulare a Socrate disiunxit. Rursus huius propositionis quae est:
Socrates philosophus est
si quis ad est uerbum negationem ponat, integram faciet negationem dicens:
Socrates philosophus non est
Neque enim fieri potest ut ad aliud in simplicibus affirmationibus negatio /378/ ponatur nisi ad id uerbum quod
totius uim continet propositionis. Si quis enim in hac propositione quae est homo albus est non dicat fieri negationem
eam quae est homo albus non est sed potius homo non albus est, hoc modo falsum ostenditur: proposito lapide
interrogetur de eo:
An lapis ille homo albus sit?
ut si ille negauerit ponens negationem eius quae est:
Homo albus est
eam quae dicit:
Homo non albus est
dicatur ei: si non est de hoc lapide uera affirmatio quae dicit:
Homo albus est
uera erit de eo negatio ea scilicet quae dicit:
Homo non albus est
Sed haec quoque falsa est. Omnino enim lapis homo non est atque ideo de eo non poterit praedicari quoniam
homo non albus est. Quod si neque affirmatio neque negatio de eo uera est, hoc autem impossibile est, ut
contradictoriae affirmationes et negationes de eodem praedicatae utraeque falsae sins, constat non esse eius
affirmationis quae dicit:
Homo albus est
illam negationem quae dicit:
Homo non albus est
sed potius eam per quam proponitur quoniam albus non est. Nusquam igitur alibi ponenda negatio est in his
quae simpliciter et sine modo aliquo praedicantur nisi ad uerbum quod totem continet propositionem.
De his autem sufficienter supra iam diximus. In his autem in quibus aliqui modus apponitur dubitatio est, an ad
modum ilium ponatur negatiua particula an locum suum serues ad uerbum, sicut in his quoque propositionibus fiebat,
/379/ quae simplices et sine modo ullo proponebantur. Nam si serues locum suum negatiua particula, ut ponatur ad
uerbum, proprietas contradictionis excidit et uerum inter se falsumque non diuidit. Modus enim quidam est faciendi
aliquid, quotiens dicimus possibile esse uel necesse esse uel quicquid huiusmodi est. Ergo si quis me dicat nunc posse
ambulare, idem neget negationem ponens ad uerbum quod est ambulare dicatque me posse non ambulare, affirmatio et
negatio contradictoriae de eodem dictae uerae simul inuenientur. Me namque et ambulare posse et non ambulare posse
manifestum est. Quod si in hoc modo possibilitatis non recte uerbo particula negatira coniangitur, etiam in his quoque

