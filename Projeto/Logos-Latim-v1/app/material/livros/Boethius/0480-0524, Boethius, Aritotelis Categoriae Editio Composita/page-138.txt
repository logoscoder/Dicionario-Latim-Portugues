quaerendum est. Hoc est enim quod ait: ET SI EST UNA, SECUNDUM QUAM CONTRARIA? Non enim dicit
quoniam omnino negatio et priuatio idem sunt sed in his in quibus idem sunt, hoc est in immediatis contrariis, et
quando idem significant, quoniam non secundum unum motum animi unam significationem dicunt, qui contrarium uel
priuationem ponunt et qui negationem, secundum quam contraria magis est propositio, utrumne secundum eam quae
priuationem ponit an secundum eam quae negationem? Post hoc quemadmodum sit contrarietatis natura designat.
NAM ARBITRARI CONTRARIAS OPINIONES DEFINIRI IN EO, QUOD CONTRARIORUM SUNT,
FALAUM EST. BONI ENIM QUONIAM BONUM EST ET MALI QUONIAM MALUM EADEM FORTASSE ET
VERA, SIVE PLURES SIVE UNA SIT. SUNT AUTEM ISTA CONTRARIA SED NON EO QUOD
CONTRARIORUM SINT CONTRARIAE SUNT SED MAGIS EO QUOD CONTRARIE.
/471/ Sensus quidem breuiter expeditus sed summa rationis ueritate contextus est. Cum enim de contrariis
disputat, quemadmodum contrariae opiniones esse pos sint prima fronte disponit. Arbitratur enim quidam contrarias
esso opiniones, quae de contrariis aliquid arbitrarentur sed hoc falsum esse conuincitur. Neque enim si bonum et
malum contrarium est et aliqui de bono et malo opinetur, mox necesae est ut contrarietas subsequatur. Age enim
quilibet de bono opinetur quoniam bonum est et rursus de malo opinetur quoniam malum est. Cum igitur idem de bono
et de malo opinetur, illud quoniam bonum, illud quoniam malum, tamen contrariae opiniones non sunt. Neque enim
contrarium est opinari id quod bonum est bonum esse et id quod malum est malum esse.
Utraeque enim uerae sunt, opinionum autem contrarietas in falsitate cognascitur. Quo autem modo huiusmodi
opiniones contrariae esse possunt, quae de eadem quodammodo affectione animi proficiscuntur, id est opiniones
cognoscentes quod uerum est? Non igitur si quis contrariorum aliquam opinionem habeat et quicquam de contrariis
arbitretur, statim necesse est subsequi in opinionibus contrarietatem.
Ergo non est contrarietas opinionum in ea arbitratione, quae contrariorum est uel quae de contrariis habetur sed
potius contrarietas in opinionibus tunc fit, quotiens de una eademque re contrarie quisquam opinatur. Ut /472/ quaelibet
res sit proposita bona: de ea si quis contrario modo opinetur, quoniam bonum est, de eadem rursus quoniam malum est,
opinio quae id quod est bonum bonum esse putat uera est, altera uero quae id quod est bonum malum esse arbitratur
falsa est, uera autem et falsa contrariae sunt. Recte igitur has opiniones quas ueritas falsitasque disiungit contrarias esse
dicimus et sunt non contrariorum sed de una eademque re per contrarietatem ductae.
Recte igitur dictum est non oportere definire contrarias opiniones in eo quod contrariorum sint sed potius in eo
quod de eadem re contrarie suspicentur. Ordo uero sermonum talis est: NAM ARBITRARI, inquit, CONTRARIAS
OPINIONES DEFINIRI IN EO, QUOD CONTRARIORUM SINT, id est in eo quod quaedam de contrariis opinentur,
FALSUM EST. Quomodo autem falsum sit ipse declarat. BONI ENIM QUONIAM BONUM EST ET MALI
QUONIAM MALUM est EADEM FORTASSE est, id est non sibi sunt contrariae opiniones sed utraeque idem sunt.
Quemadmodum autem idem sint ipse subiunxit dicens ET VERA. Idcirco enim idem sunt, quia uerae sunt, contrarietas
autem in ueritate, ut dictum est, et falsitate est posita. Qua in re si consentiunt, idem in ueritate et falsitate esse
uidebuntur. Nec hoc numerositas impediet. SIVE ENIM PLURES SIVE UNA SIT, in eo quod uerae sunt idem sunt.
SUNT AUTEM, inquit, ISTA CONTRARIA, id est quae in opinionibus uersantur. /473/ SED NON EO QUOD VEL
CONTRARIORUM SUNT uel do contrariis arbitrantur, contrariae opiniones inueniuntur sed ipsarum contrarietas inde
nascitur, quod de una re contrario modo opinantur. Hoc est qund ait: sed magis eo quod contrarie. Hic enim contrarie
aduerbii loco positum est, tamquam si diceret: sed magis ea re contrariae sunt, quod contrarie opinantur, et
subintellegimus de una scilicet re. Si enim non de una re contrarie opinentur sed de pluribus, poterunt non esse
contrariae. Quod facile cauteque perspiciens unusquisque reperiet.
SI ERGO EST BONI QUONIAM EST BONUM OPINATIO, EST AUTEM QUONIAM NON BONUM,
EST VERO QUONIAM ALIQUID ALIUD QUOD NON EST NEQUE POTEST ESSE, ALIARUM QUIDEM
NULLA PONENDA EST, NEQUE QUAECUMQUE ESSE QUOD NON EST OPINANTUR NEQUE
QUAECUMQUE NON ESSE QUOD EST (INFINITAE ENIM UTRAEQUE SUNT, ET QUAECUMQUE ESSE
OPINANTUR QUOD NON EST ET QUAECUMQUE NON ESSE QUOD EST) SED IN QUIBUS EST FALLACIA.
HAE AUTEM EX QUIBUS SUNT GENERATIONES. EX OPPOSITIS VERO GENERATIONES, QUARE ETIAM
FALLACIA.
/474/ Validam quidem sententiam breuissimis sermonibus clausit, cuius, ut breuiter dicendum sit, haec uis est:
qui de contrarietate propositionum nosse quaerebat, debebat primo quae propositionum non esset infinita constituere
atque ad eam uim contrarietatis aptare. In omnibus enim contrariis unum uni contrarium est. Si autem sit quaedam in
propositionibus infinitas, illa. Tota infinitas propositionum uni propositioni contraria esse non poterit.
Hoc sumendo totum textum argumentationis ingreditur aitque non solum exspectari oportere in
propositionibus quod falsa uerae sit contraria sed quod inter omnes falsas illa falsa sit uerae contraria, quae una est et
non infinita. Possum esse infinitae propositiones et falsse, potest una finita eadem quoque falsa, quae uerae contraria
esse rationabiliter ponenda est.
Volens ergo constare, quoniam negatio potius contraria sit affirmationi quam ea affirmatio quae contrarium
ponit, hoc dicit: potest, inquit, esse opinatio quaedam quae id quod est de unaquaque re esse opinetur. Est etiam alia
quae id quod non est rem ullam esse arbitretur. Est alia quae id quod secum habet res ulla proposita non eam habere
putet. Est rursus alia quae id quod est res ipsa non eam id esse arbitretur. Ut autem hoc per uagatum luceat exemplum,
sumpsit propositum de quo opinaretur aliquis id quod est bonum. Si quis igitur hoc bonum bonum esse opinetur, uere

