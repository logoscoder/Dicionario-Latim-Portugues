Astra imparia non sunt
unus horum uerum ex necessitate proponit, quod, inquam, si id quod quilibet horum uerum dixerit nobis
ignotum est, necesse est tamen immutabiliter esse quod dicitur. Atque hae quidem sunt immutabiliter necessariae
propositiones.
Aliae uero sunt, quae non sempiterna significantes tamen et ipsae sunt necessariae, quousque illa subiecta sunt
de quibus propositio aliquid affirmat aut negat. Ut cum dico:
Homo mortalis est
quamdiu homo est tamdiu hominem mortalem esse necesse est. Nam si quis dicat:
Ignis calidus est /188/
quamdiu est ignis tamdiu ex necessitate uera est propositio.
Aliae uero sunt, quae a natura necessitatis recedunt et quaedam tantum contingentia significant sed haec aut
aequaliter se ad affirmationem negationemque habentia aut ad unum frequentius uergentia. Et aequaliter quidem se
habent, ut si quis dicat hodie me esse lauandum, hodie me non esse lauandum. Nihil enim magis uel affirmatio fiet aut
negatio, utraeque enim aequaliter necessariae non sunt. Illae uero quae plus ad alteram partem uergunt huiusmodi sunt,
ut si quis dicat hominem in senecta canescere, hominem in senecta non canescere: fit quidem frequentius ut canescat,
non tamen interclusum est, ut non canescat.
Praedicatiuarum autem propositionum natura ex rerum ueritate et falsitate colligitur. Quemadmodum enim
sese res habent, ita sese propositiones habebunt, quae res significant. Nam si in se res ullam retinent necessitatem,
propositiones quoque necessariae sunt; sin uero tantum inesse significent -- ut si quis dicat:
Homo ambulat
homini ambulationem inesse monstrauit -- praeter aliquam necessitatem sunt tantum inesse significantes omni
uacuae necessitate. Quod si res impossibiles sunt, propositiones quae illas res demonstrant impossibiles nominantur; sin
uero res contingenter uenientes atque abeuntes, quae illas prodit contingens propositio nuncupatur.
Quoniam autem temporum alia sunt futura, alia praesentia, alia uero praeterita, res quoque subiectae
temporibus his quoque temporum diuersitatibus uariae sunt. Aliae enim praesentis temporis sunt, aliae /189/ futuri,
aliae praeteriti. Eodem quoque modo propositiones alias praeteriti temporis significatio tenet, ut cum dico Graeci
Troiam euertere; aliae praesentis, ut Francorum Gothorumque pugna committitur; aliae futuri, ut Persae et Graeci bella
moturi sunt. Et de praeteritis quidem et de praesentibus, ut res ipsae, stabiles sunt et definitae. Nam quod factum est,
non est non factum, et quod non est factum, nondum factum est. Idcirco de eo quod factum est uerum est dicere
definite, quoniam factum est, falsum est dicere, quoniam factum non est. Rursus de eo quod factum non est uerum est
dicere, quoniam factum non est, falsum est, quoniam factum est. Et de praesenti quoque. Quod fit definitam habet
naturam in eo quod fit, definitam quoque in propositionibus ueritatem falsitatemque habere necesse est.
Nam quod fit definite uerum est dicere quoniam fit, falsum quoniam non fit. Quod non fit uerum est dicere non
fieri, falsum fieri. De definitione ergo propositionum praeteriti uel praesentis supra iam dictum est.
Nunc uero ad illarum propositionum ueritatem falsitatemque disputationis ordinem uertit, quae in futuro
dicuntur quaeque sunt contingentia. Solet autem futura uocare, /190/ quae eadem contingentia dicere consueuit.
Contingens autem secundum Aristotelicam sententiam est, quodcumque aut casus fert aut ex libero cuiuslibet arbitrio et
propria uoluntate uenit aut facilitate naturae in utramque partem redire possibile est, ut fiat scilicet et non fiat. Haec
ergo in praeteritum et praesens quidem definitum et constitutum habent euentum. Quae enim euenerunt non euenisse
non possum et quae nunc fiunt ut nunc non fiant, cum fiunt, fieri non potest. In his autem, quae in futuro sunt et
contingentia sunt, et fieri potest aliquid et non fieri.
Sed quoniam tres supra modos proposuimus contingentis, de quibus melius in physicis tractauimus,
singulorum subdamus exempla. Si hesterno domo egressus inueni amicum, quem in animo habebam quaerere, non
tamen tunc quaerebam, ut non inuenirem quem inueni antequam inuenirem fieri poterat, cum autem inueni uel
postquam inuent, ut non inuenissem fieri non potest. Rursus si ipse sponte praeterita nocte in agrum profectus sum,
antequam hoc fieret, ut non proficiscerer fieri poterat, postquam profectus sum uel cum profectus sum, ut id non fieret
quod fiebat aut non factum esset quod erat factum, fieri non ualebat. Amplius possibile est scindi hanc qua uestior
tunicam: si hesterno die scissa est, cum scindebatur aut posiquam scissa est, ut non scinderetur /191/ aut non esset
scissa, fieri nequibat, ante uero quam scinderetur, fieri poterat ut non scinderetur. Perspicuum ergo in praesentibus
atque praeteritis uel earundem rerum quae sunt contingentes definitum constitutumque esse euentum.
In futuris autem unum quidem quodlibet duorum fieri posse, unum uero definitum non esse sed in utramque
partem uergere et aut hoc quidem aut illud ex necessitate euenire, ut autem hoc quodlibet definite uel quodlibet aliud
definite, fieri non posse. Quae enim contingentia sunt, in utraque parte contingunt. Quod autem dico tale est:
egredientem me hodie domo amicum inuenire aut non inuenire necesse est (in omnibus enim aut affirmatio est aut
negatio) sed inuenire sine dubio definite aut certe si hoc non est rursus definite non inuenire, quemadmodum hesterno
die, quo amicum egrediens inueni (definitum est autem, quod non est uerum me non inuenisse), non eodem modo in his
quae sunt contingentia et future sed tantum aut hoc quidem aut illud est et hoc ex necessitate, ut autem una res uel
quilibet unus euentus definitus et iam quasi certus sit, fieri non potest.
Et in hac re dissimiles sunt propositiones contingentium et futurorum his quae sunt praeteritorum uel
praesentium. Nam cum similes sint in eo, quod in his aut affirmatio est aut negatio, /192/ sicut etiam in his quae sunt

