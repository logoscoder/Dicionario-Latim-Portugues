affirmationi quae proponit:
Est iustus homo
consentiat aut affirmatio quae dicit:
Est non iustus homo
negationi quae dicit:
Non est non iustus homo
***
eam enim quae dicit:
Est iustus homo
simplicem affirmationem sequitur priuatoria negatio quae dicit:
Non est iniustus homo
sed negatiuam, inquiunt, infinitam quae est:
Non est non iustus homo
haec non sequitur affirmatiua simplex quae dicit:
Est iustus homo
Ergo quemadmodum negatiua priuatoria quae est:
Non est iniustus homo
sequitur affirmatiuam simplicem quae dicit:
Est iustus homo
non eodem modo eadem simplex affirmatio quae dicit:
Est iustus homo
sequitur infinitam negationem quae dicit:
Non est non iustus homo
Quibus dicendum est non eos hanc consequentiam recte intellegere nec quicquam in hac huiusmodi
propositionum consequentia discrepare. Cur enim hoc notauerint, quod non sequatur negationem infinitam quae est non
est non iustus homo finita affirmatio quae dicit:
Est iustus homo
Nam hoc nil mirabile debet uideri. Idcirco enim simplex affirmatio quae dicit:
Est iustus homo
non sequitur infinii tam negationem quae dicit:
Non est non iustus homo
quoniam nec antea priuatoriam sequebatur. Neque enim sequebatur eadem simplex affirmatio quae dicit:
Est iustus homo
priuatoriam negationem quae dicit:
Non est iniustus homo
et ea causa est cur infinitam quoque /289/ non sequitur. Infinita enim et priuatoria (ut supra saepe iam dictum
est) sibi consentiunt. Quare nulla est discrepantia. Nam si simplex affirmatio priuatoriam negationem sequeretur,
eandem quoque infinitam sequeretur. Nunc autem quoniam simplex affirmatio priuatoriam negatiuam non sequitur, nec
infinitam quoque sequitur negatiuam. Illi autem qui sumpserunt quoniam sequeretur priuatoria negatio simplicem
affirmationem et in eadem consequentia discrepare dixerunt, quod simplex affirmatio non sequeretur infinitam
negationem, non ita oportuit discrepantiam sumere sed magis si, quemadmodum priuatoria negatio affirmationem
simplicem, sic infinita negatio non sequeretur simplicem affirmationem, tunc in consequentia discreparet, nunc autem
nulla est omnino discrepantia.
Atque in hac quidem parte nihil omnino discrepant atque discordant.
Videamus nunc in altera parte, quam illi esse discrepantiam dicunt infinitarum consequentiae et priuatoriarum
ad simplices, ut in ea quoque si quid uere discrepant uideamus. Dicunt enim affirmationi quidem priuatoriae quae dicit:
Est iniustus homo
consentientem esse et concordantem simplicem negatiuam quae dicit:
Non est iustus homo
et sicut negatio simplex sequitur priuatoriam affirmationem, aiunt, quoniam non ita sequitur simplicem
negationem quae dicit:
Non est iustus homo
infinita affirmatio quae dicit:
Est non iustus homo
Haec enim illam non sequitur. Quibus dicendum est rursus, quoniam idcirco infinita affirmatio quae dicit:
Est non iustus homo
non sequitur /290/ simplicem negationem quae proponit:
Non est iustus homo
quoniam priuatoria affirmatio quae dicit:
Est iniustus homo

