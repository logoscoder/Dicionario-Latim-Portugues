aliis in quibus contrarietas non inuenitur contradictio contrarietatis locum tenet, et in his igitur in quibus est aliqua
contrarietas eundem locum neque alium tenebit. Quod in his uerbis /489/ explicuit:
AMPLIUS, SI ETIAM IN ALIIS SIMILITER OPORTET SE HABERE, ET HIC VIDEBITUR BENE ESSE
DICTUM.
Nam si in caeteris omnibus ita se habere necesse est, et in his quae supra sunt dicta ita sese habet et id quod
dictum est optime dictum esse uidebitur.
AUT ENIM UBIQUE EA QUAE EST CONTRADICTIONIS
***
alicubi quidem contrariam reperiri, alicubi uero minime. QUIBUS VERO NON EST CONTRARIUM, ut in
substantiis in quibus nulla est contraria(hoc enim nos, si bene meminimus, praedicamenta docuerunt), DE HIS EST
QUIDEM FALSA EA QUAE EST VERAE OPPOSITA, id est in his inuenitur quidem opposita falsa opinio uerae
opinion) sed quae sit ista manifestum est. Nam ubi nulla contrarietas, liquet contradictionis esse contrarietatem.
UT QUI HOMINEM NON PUTAT HOMINEM FALSUS EST.
Haec enim sola contrarietas uerae propositionis inuenitur. SI ERGO HAE CONTRARIAE SUNT, et illae aliae
quae sunt CONTRADICTIONIS, id est si in his quae contrarietatem non habent negationes sunt contrariae (necesse est
enim aliquas esse contraries), in aliis omnibus etiam in quibus est aliqua contrarietas, ut bono et malo, negatio locum
optinet contrarietatis.
AMPLIUS SIMILITER SE HABET BOND QUONIAM BONUM EST ET NON BOND QUONIAM NON
BONUM /490/ EST, ET SUPER HAS BONI QUONIAM NON BONUM EST ET NON BONI QUONIAM BONUM
EST. ILLI ERGO QUAE EST NON BONI QUONIAM NON BONUM VERAE OPINIONI QUAE EST
CONTRARIA? NON ENIM EA QUAE DICIT QUONIAM MALUM; SIMUL ENIM ALIQUANDO ERIT VERA,
NUMQUAM AUTEM VERA VERAE CONTRARIA EST; EST ENIM QUIDDAM NON BONUM MALUM,
QUARE CONTINGIT SIMUL VERAS ESSE. AT VERO NEC ILLA QUAE EST NON MALUM; SIMUL ENIM ET
HAEC ERUNT. RELINQUITUR ERGO EI QUAE EST NON BONI QUONIAM NON BONUM CONTRARIA EA
QUAE EST NON BONI QUONIAM BONUM, QUARE ET EA QUAE EST BONI QUONIAM NON BONUM EI
QUAE EST BONI QUONIAM BONUM.
Quaecumque superius dicta sunt, ea rursus ualidiore per proportionem argumentatione confirmat. Proportio
autem est rerum inter se inuicem similitudo. Si igitur positae sint res quatuor, quarum duae sint praecedentes, reliquae
sequentes, et sic se habeat prima ad secundam quemadmodum tertia ad quartam, necesse est ita sese habere primam ad
tertiam quemadmodum fuerit secunda ad quartam. Hoc enim ipsum /491/ breuiter facillimeque numeris agnoscamus.
Sit enim primus numerus II, secundus VI, rursus inchoantibus tertius IIII, quartus XII.
II
VI
IIII
XII
In his igitur praecedentes quidem unt duo et quattuor, sequentes uero sex et duodecim. Sunt autem ut duo ad
sex, ita quatuor ad duodecim.
Nam sicut duo senarii tertia pars est, ita quaternarius duodenarii tertia pars est. Quocirca sicuti quaternarius
praecedens ad sequentem, ita alius praecedens ad alium sequentem erit; ut praecedens ad praecedentem, ita sequens ad
sequentem. Sed duo ad quatuor qui sunt praecedentes medietas est, et sex igitur ad duodecim medietas est.
Igitur in omni proportione hoc respiciendum, quod si de quatuor propositis rebus sicut prima est ad secundam,
ita tertia ad quartam, erit ut prima ad tertiam, ita secunda ad quartam. Ista igitur numerorum proportio ad propositionum
uim naturamque transferatur sintque duae propositiones primae, quarum una praecedens, altera sequens, et aliae rursus
duae, quarum una praecedens, altera similiter sequens, et in his sit aliqua similitudo. Sit enim prima boni quoniam
bonum est, hanc sequatur boni quoniam /492/ bonum non est. Rursus sit praecedens tertia non boni quoniam non
bonum est, hanc autem sequens quarta non boni quoniam bonum est.
I
II
Boni quoniam bonum est Boni quoniam boni non est
III
IIII
Non boni quoniam non bonum est Non boni quoniam bonum est
Praesciatur igitur in his quae sit proportionis similitudo. Est enim ut prima boni quoniam bonum est ad
secundam boni quoniam bonum non est, ita tertia non boni quoniam bonum non est ad quartam non boni quoniam
bonum est. Nam sicut boni quoniam bonum est uera propositio est, falsa autem boni quomam non est bonum, ita
quoque non boni quoniam non est bonum uera propositio est, falsa autem non boni quoniam bonum est. Quod si ita est
et eodem modo sese habet opinio boni quoniam bonum est ad opinionem quae est boni quoniam bonum non est,
quemadmodum etiam opinio non boni quoniam non bonum est ad opinionem non boni quoniam bonum est, et
quemadmodum se habet prima ad tertiam, ita sese habebit secunda ad quartam. Quemadmodum sese habet igitur boni
quoniam bonum est ad eam quae est non boni quoniam non bonum est, cum utraeque sint uerae, ita sese habet opinio
boni quoniam bonum non est ad opinionem non boni quoniam bonum est, quod ipsae quoque utraeque sunt falsae. Nam
ut istae /493/ simul uerae, ita illae simul falsae. Quocirca ut est prima ad tertiam, ita secunda ad quartam.

