repetentes), quemadmodum ponendum est nunc dicimus, id est quemadmodum autem debent quae singillatim uere
dicuntur iuncta praedicari, nunc, inquit, dicimus.
Omnia, inquit, quae praedicantur de alio et rursus de quibus alia praedicantur duplici modo sunt: aut enim
accidentia sunt aut substantialia. Et aliae quidem praedicationes sunt secundum accidens, quotiens aut duo accidentia
de substantia aut accidens de accidenti alicui substantiae praedicatur, alia uero non secundum accidens, quotiens aliquid
de atliquo substantialiter dicetur. Eorum igitur quaecumque secundum accidens dicuntur, eorum si uel duo sint
accidentia et de eodem praedicentur uel si alterum accidens de altero accidenti dicatur, ex his non potest una fieri
propositio neque erit unum si iuncta sint. Homo enim et albus est et musicus sed album musicum, quoniam in unam
formam non concurrunt, non facient unam propositionem. Non enim idem album et musicum. Utraque enim eidem sunt
accidentia, non tamen idem sunt. Nec si album de musico praedicemus, id est accidens de accidenti, et hoc uerum sit,
non tamen necesse est id quod musicum est esse album. Neque enim unum est aliquid.
Accidenter enim id quod musicum est /369/ album est. Quoniam enim id ipsum cui musicum accidit album est,
idcirco musicum album dicitur.
Non est autem idem musicum album. Quocirca eadem ratione tenetur, ut non possit idem esse citharoedus
bonus nec in unum corpus coniuncta faciant aliquid unum, quamquam singillatim uere praedicentur.
Quod si quis aliquid substantialiter praedicet duasque res singillatim dicat, possunt in unam propositionem
redire, quae substantialiter uere seiuncte separatimque praedicantur. Homo enim, cum et animal sit et bipes, est animal
bipes et fit ex his una praedicatio. Nam neque animal secundum accidens inest homini nec bipes. Quod per hoc ostendit
quod ait: SED ANIMAL BIPES; NON ENIM SECUNDUM ACCIDENS. Addit quoque illud quoniam nec ea iuncta
recte praedicantur, quaecumque uel latenter uel in prolatione in aliquo terminorum continentur, qui in propositione
positi sunt. Idcirco enim de homine albo non debet dici albus, ut ueniat praedicatio homo albus albus, quoniam iam in
homine albo continetur album.
Rursus de homine idcirco non debet praedicari bipes, quoniam licet non sit prolatum, tamen qui homo est
bipes est. Sed de homine si quis bipes praedicet, de re duos habente pedes deque hac differentia quod est bipes
praedicat bipes. Quocirca erit hic quoque homo bipes bipes.
Homo enim continet intra se bipes et qui dicit hominem cum sua differentia dicit. Si quis ergo ad hunc
praedicet bipes, de re duos habente pedes bipedem praedicauit. Erit igitur homo bipes bipes. Sed ita praedicari non
debet. Continetur enim in homine bipes, /370/ ad quod si rursus bipes praedices, molestissimam facies repetitionem.
Hoc enim est quod ait: AMPLIUS NEC QUAECUMQUE INSUNT IN ALIO: continentur uel prolatione, ut in eo quod
est homo albus (continetur in eo albus, quoniam per prolationem iam dictum est) aut potestate et ui, ut in eo quod est
homo continetur bipes, quamquam dictum penitus non sit.
VERUM AUTEM DICERE DE ALIQUO ET SIMPLICITER, UT QUENDAM HOMINEM HOMINEM
AUT QUENDAM ALBUM HOMINEM ALBUM; NON SEMPER AUTEM SED QUANDO IN ADIECTO QUIDEM
ALIQUID OPPOSITORUM INEST QUAE CONSEQUITUR CONTRADICTIO, NON VERUM SED FALSUM EST,
UT MORTUUM HOMINEM HOMINEM DICERE, QUANDO AUTEM NON INEST, VERUM.
Haec quaestio contraria superiori est. Illic enim quaerebatur, si quae singillatim praedicabantur, an semper
eadem uere coniuncta compositaque dicerentur; hic autem conuerso ordine idem quaerit, an ea quae composita uere
praedicantur singillatim dicta uere dicantur. Post obitum enim Socratis possumus dicere hoc cadauer homo mortuus est
et hominem mortnumque inugentes unam inde ueram facere praedicationem.
Solum autem hominem dicere cadauer illud non est uerum.
Rursus eundem Socratem uiuum uerum est dicere quoniam animal bipes est et singillatim uerum /371/ est
dicere quoniam animal est. Quare quaeritur quae sit huius quoque differentia praedicationis, ut cum coniuncta dicuntur
et uere de subiectis praedicantur alias quidem et extra dici uere possint, alias uero praeter illam coniunctionem
simplicia si dicantur falsa sint. Hoc autem quasi dubitans dixit. Ita enim legendum est, quasi si dubitans diceret sic:
uerum est autem dicere de aliquo compositum coniunctumque aliquid, ut de aliquo homine hominem aut de aliquo albo
album, ita ut et horum aliquid simpliciter praedicetur, an certe non semper? Et dat regulam qua pernoscamus, an quae
composita dicuntur eadem singillatim dici possint an minime.
Quotiens enim talia sunt quae praedicantur cum alio, ut in se non habeant contradictionem praedicata, possunt
dici et separata ueraciter. Quodsi habeant in se aliquam contradictionem quae praedicantur et composita dicuntur uere,
separata uere praedicari non possunt. Qui <enim> dicit cadauer hominem mortuum uere dicit, solum autem hominem
dicere uere non potest, idcirco quoniam prius cum coniunctione praedicauit dicens hominem mortuum, mortuusque
quod adiacet hominis praedicamento (cum homine enim praedicatum est mortuus) contradictionem tenet contra
hominem. Est enim homo animal, mortuus uero non animal: ergo mortuus et homo contradictionem quandam inter se
habent. Illud est enim animal, illud uero non animal.
Quocirca quoniam inter se haec habent quandam contrarietatem, /372/ separatus homo de mortuo homine solus
non dicitur.
Eodem quoque modo est et si quis dicat manum esse marmoream statuae: uerum dicit, solum autem manum
dicere esse eam quae statuae est falsum est. Habet enim manus potestatem dandi accipiendique sed illa marmorea non
habet. Ergo est quaedam contradictio inter manum et manum marmoream, quod illa dare atque accipere potest, illa non
potest. Haec enim sibi contradictionis opponuntur modo. Ergo quotienscumque tale aliquid praedicatur, ut homo de

