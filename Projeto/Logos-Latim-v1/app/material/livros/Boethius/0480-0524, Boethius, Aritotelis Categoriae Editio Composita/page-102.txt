propositionem, negationem facit, si modus aliquis propositionis non praedicetur, quod posterius demonstrandum est,
[et] uidetur cum adiecta fuerit negatiua particula quandam facere negationem, ut si non particula inugatur ei quod est
homo faciet non homo. Hoc est enim quod ait: ILLAE VERO QUAE SUNT SECUNDUM INFINITA OPPOSITAE
NOMINA VEL VERBA, UT IN EO QUOD EST NON HOMO VEL NON IUSTUS, QUASI NEGATIONES SINE
NOMINE VEL VERBO ESSE VIDENTUR. Si quis enim dicat non currit, haec fit sine nomine negatio; quod si quis
dicat non homo, haec quoque est sine uerbo negatio. Quae dictiones secundum infirutum nomen et uerbum opponuntur
fimto uerbo uel nomini quod est currit et homo: uidebuntur ergo hae negationes secundum infinitum nomen uel /338/
uerbum quae praedicantur SED NON SUNT. Maxima enim probatio has negationes non esse conuincit, quod omnis
negatio uel uera uel falsa est, quod autem dicimus non homo uel non currit, licet simplicia quoque et finita homo
scilicet atque currit nihil uerum falsumue significent, tamen haec infinita multo minus aliquid uerum aut falsum
demonstrant. Non quod simplicia uerum aliquid falsumue significent, idcirco dicimus infinitas dictiones simplicibus
minus uerum falsumue monstrare sed quod quamquam nihil uerum uel falsum designet simplex nomen aut uerbum,
tamen definitum quiddam proponit, ut in eo quod est homo finitum quiddam est et una species. Is uero qui dicit non
homo, praesentem quidem speciem interimit, infinitas tamen alias dat intellegere ipse nihil ponens. Quocirca
quamquam finita uerba uel nomiha per se uera uel falsa esse non possint nisi cum aliis iuncta sint, tamen longe minus
ueritatis aut falsitatis capacia sunt nomina infinita uel uerba, quae nec hoc ipsum quidem quod significant ponunt sed
illud quidem perimunt, nihil autem per se aliud in significatione constituunt: postremo propinquius ad ueritatis uel
falsitatis finita intellectus. Minus igitur uera uel falsa est dictio nominis infiniti quam alicuius simplicis et finiti
uocabuli.
SIGNIFICAT AUTEM EST OMNIS NON HOMO IUSTUS /339/ NULLI ILLARUM IDEM NEC HUIC
OPPOSITA EA QUAE EST NON EST OMNIS NON HOMO IUSTUS. ILLA VERO QUAE EST OMNIS NON
IUSTUS NON HOMO ILLI QUAE EST NULLUS IUSTUS NON HOMO IDEM SIGNIFICAT.
Postquam de propositionibus infinitum habentibus praedicatum sufficienti disputatione locutus est earumque
oppositiones ostendit consequentiasque demonstrauit, in medio de infinitis nominibus quod non essent negationes
breuiter pernotauit, nunc redit ad eas propositiones quae subiectum habent infinitum, praedicatum uero uel finitum uel
infinitum.
Et primum quidem an eaedem sint idemque significent habeantque ordine aliquam consequentiam hae
propositiones quae ex infinito subiecto sunt cum his quae ex infinito praedicato sunt uel ex utrisque finitis docet. Ait
enim has duas propositiones quae sunt EST OMNIS NON HOMO IUSTUS, NON EST OMNIS NON HOMO IUSTUS
nulli illarum idem significare quae aut ex utrisque finitis esset aut ex praedicato infinito. Et disponantur quidem illae
quae aut ex utrisque finitis sunt aut ex praedicato infinito. Et primum quidem ponatur simplex affirmatio uniuersalis,
sub hac negatio uniuersalis ex praedicato infinito superiori simplici affirmationi consentiens. Contra uero ponatur
uniuersalis simplex negatio et sub hac uniuersalis ex infinito praedicato affirmatio, quas constat sibimet consentire
praesidente affirmatione uniuersali quae est ex infinito scilicet praedicato.
/340/
Est omnis homo iustus
Nullus est homo iustus
Nullus est homo non iustus
Est omnis homo non iustus
Cum ergo ita sint affirmationes positae et negationes quae simplex quidem subiectum habeant, infinitum uero
uel simplex praedicatum, nunc Aristoteles dicit quoniam hae propositiones quae subiectum habent infinitum nulli
illarum superiorum quas disposuimus idem significant.
Haec enim quae dicit:
Est omnis non homo iustus
non consentit ei quae dicit:
Est omnis homo iustus
nec rursus ei quae dicit:
Est omnis homo non iustus
nec his rursus quae sunt:
Nullus est homo iustus
uel:
Nullus est homo non iustus
Hae enim omnes hominem subiectum habent, illa uero non hominem.
Quocirca nec huius negatio, id est uniuersalis affirmationis ex infinito subiecto particularis scilicet negatio,
cum ulla earum quae finitum subiectum habent poterit consentire. Ea enim quae dicit:
Non est omnis non homo iustus
neque cum ea quae proponit:
Est omnis homo iustus
neque cum ea quae dicit:
Est omnis homo non iustus
neque cum his quae enuntiant:
Nullus est homo iustus

