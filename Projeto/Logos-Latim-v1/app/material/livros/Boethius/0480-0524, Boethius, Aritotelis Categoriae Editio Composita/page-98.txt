Est non iustus quidam homo
Est non iustus Socrates
Est non iustus non homo
Est non iustus omnis non
Est non iustus quidam non homo
Est non iustus non Socrates

Non est non iustus quidam homo
Non est non iustus Socrates
Non est non iustus non homo
homoNon est non iustus omnis non homo
Non est non iustus quidam non homo
Non est non iustus non Socrates

Has igitur propositiones Syriano calculis colligente nos quoque nominatim disposuimus, idcirco quoniam
facilior fides habobitur numero, si per exempla prodantur, simul etiam quoniam male doctus de his propositionibus
peruersissime contendebat et affirmationes quidem negationum loco ponens, negationes uero affirmationum totum
ordinem confundebat. Quare ne quem illius oratio a rectae rationis ueritate traduceret, idcirco hanc ad tenacioris
memoriae subsidium fecimus dispositionem.
QUONIAM VERO CONTRARIA EST NEGATIO EI QUAE /326/ EST OMNE EST ANIMAL IUSTUM
ILLA QUAE SIGNIFICAT QUONIAM NULLUM EST ANIMAL IUSTUM, HAE QUIDEM MANIFESTUM EST
QUONIAM NUMQUAM ERUNT NEQUE VERAE SIMUL NEQUE IN EODEM IPSO, HIS VERO OPPOSITAE
ERUNT ALIQUANDO, <UT> NON OMNE ANIMAL IUSTUM EST <ET> EST ALIQUOD ANIMAL IUSTUM.
Hoc quoque est diligentissime superius demonstratum, quod contrariae aliquotiens uerum falsumque
diuiderent, si aut in rebus naturalibus aut in impossibilibus proponerentur: aliquotiens uero simul inueniri posse falsas,
si res neque naturales neque impossibiles praedicarent.
Contrarias autemesse dictum est, quaecumque uel affirmatiue uel negatiue uniuersalem facerent
enuntiationem. Ergo nunc hoc dicit: quae sunt, inquit, contrariae simul uerae esse non possunt. Et hoc non sine quadam
rerum determinatione locutus est. Ait enim: QUONIAM VERO CONTRARIA EST NEGATIO EI QUAE EST OMNE
EST ANIMAL IUSTUM scilicet affirmationi ILLA QUAE SIGNIFICAT QUONIAM NULLUM EST ANIMAL
IUSTUM SCILICET NEGATIO, HAE QUIDEM, inquit, quoniam sunt contrariae, quae simul uerae esse non possunt,
MANIFESTUM EST QUONIAM NUMQUAM ERUNT NEQUE VERAE SIMUL NEQUE IN EODEM. Sed quod
dixit neque uerae simul huiusmodi est: nihil enim prohibet alio et alio tempore et affirmationem uniuersalem et
negationem ueraciter /326/ posse proponi.
Ut si quis dicat:
Omnis homo iustus est
hoc si aureo saeculo diceretur, uerissime proponeretur. Quod si quis rursus dicat:
Nullus homo iustus est
hoc si ferreo saeculo enuntiet, erit uera propositio. Quare contingit et affirmationem uniuersalem et
negationem ueras esse, quas manifestum est esse contrarias sed non simul: illa enim in aureo saeculo si ita contingit,
illa in ferreo. Sed haec tempora diuersa sunt et non sunt simul. Quare recte hoc quoque addidit ut diceret
MANIFESTUM EST QUONIAM NUMQUAM ERUNT NEQUE VERAE SIMUL. Quod autem addidit NEQUE IN
EODEM ad aliam eiusdem rei determinationem ualet. Possunt enim rursus eodem tempore et simul uniuersalis
affirmatio et uniuersalis negatio uerae esse sed si non de eodem praedicentur. Ut si quis dicat:
Omne animal rationale est
hoc si de hominibus praedicetur, uera est affirmatio. Quod si quis dicat:
Nullum animal rationale est
hoc si de equis enuntiet, uera erit uno eodemque tempore contra uniuersalem affirmationem uniuersalis facta
negatio sed non in eodem.
Illa enim affirmatio de hominibus facta est, haec uero de equis negatio. Quamobrem recte dictum est
numquam esse simul contrarias ueras posse neque in eodsm id est nec uno eodemque tempore nec de uno subiecto. Sed
quoniam his oppositae erant uniuersali quidem affirmationi particularis negatio, uniuersali uero negationi affirmatio
particularis et has diximus idcirco subcontrarias dici, quod diuersa quodammodo contrariis patiantur, manifestum est
quoniam sicut contrariae uerae simul esse non possunt, diuidunt tamen aliquotiens inter se ueritatem /327/ et falsitatem,
ita quoque et subcontrariae diuidunt quidem uerum inter se falaumque aliquotiens, quando contrariae quoque diuiserint,
simul autem uerae inueniri possunt, quando uniuersales et contrariae simul falsae sunt, ut autem simul falsae sint, nulla
rerum ratione contingit. Ergo contrarias quidem simul ueras esse atque in eodem numquam quisquam poterit inuenire,
subcontrarias autem quae uniuersalibus et contrariis oppositae sunt sibi inuicem comparatas ueras inueniri possibile est:
ut in eo ipso exemplo quod ipse proposuit:
Non omne animal iustum est
uera est, rursus:
Est aliquod animal iustum
haec quoque uera est. Quare contrariae simul uerae esse non possunt, subcontrarias simul ueras nihil prohibet
inueniri.
SEQUUNTUR VERO HAE: HANC QUIDEM QUAE EST NULLUS EST HOMO IUSTUS ILLA QUAE
EST OMNIS EST HOMO NON IUSTUS, ILLAM VERO QUAE EST EST ALIQUI IUSTUS HOMO OPPOSITA
QUONIAM NON OMNIS EST HOMO UON IUSTUS. NECESSE EST ENIM ESSE ALIQUEM.

