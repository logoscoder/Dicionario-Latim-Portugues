Quoddam hinnibile non est homo
utraeque uerae sunt. Nam et:
Nullum hinnibile homo est
quae est uniuersalis conuersio negationis, uera est, et:
Quoddam hinnibile non est homo
quae conuersio particularis negationis est. Cur autem per accidens conuerti dicatur, superius dictum est. Liquet
ergo talis per accidens conuersio: quod igitur habet uniuersalis affirmatio, hoc habet etiam contraiacens particularis
negatio, utraeque enim sibi conuerti non possunt; quod autem habet uniuersalis [807A] negatio, hoo habet et ei
contraiacens affirmatio particularis, utraeque enim sibi conuerti possunt. Iunctae ergo quae sibi conuerti possunt, et
quae sibi conuerti non possunt, ut quae sibi conuerti potest iungatur ei quae sibi conuerti non potest, et quae sibi
conuerti non potest iungatur ei quae sibi conuerti potest, faciunt per accidens conuersiones quae superius demonstratae
sunt.
Restat ut de his conuersionibus dicamus quae per contrapositionem fiunt, et primum earum sit dispositio in
descriptione subiecta, generalis enim affirmationis quae dicit:
Omnis [808A] homo animal est
conuersio per contrapositionem est quae dicit:
Omne non animal non homo est.
Item generalis negationis quae dicit:
Nullus homo animal est
conuersio per contrapositionem est:
Nullum non animal non homo est.
Item particularis affirmationis quae dicit:
Quidam homo animal est
conuersio per contrapositionem est quae dicit:
Quoddam non animal non homo est.
Item particularis negationis quae dicit:
Quidam homo animal non est
conuersio per contrapositionem est quae dicit:
Quoddam non animal non homo est
quod demonstrat subiecta descriptio:
Omnis homo animal est
Omne non animal non homo est
Nullus homo animal est
Nullum non animal non homo est
Quidam homo animal est
Quoddam non animal non homo est
Quidam homo animal non est Quoddam non animal non homo non est
[807B] His ergo ita positis, quomodo dictum est superius in simplici terminorum conuersione, quod
particularis affirmatio et generalis negatio sibi ipsis conuerterentur, generalis uero affirmatio et particularis negatio sibi
ipsis non conuerterentur, hic in per contrapositionem conuersionibus contra est. Nam generalis affirmatio per
contrapositionem sibi ipsa conuertitur, et particularis negatio sibi ipsi conuertitur. Generalis uero negatio et particularis
affirmatio per contrapositionem sibi non conuertuntur.
Quod ita esse his exemplis probabimus. Si enim uera sit affirmatio generalis quae dicit:
Omnis homo animal est
uera erit eius per contrapositionem conuersio quae dicit:
Omne non animal non homo est.
Quod enim animal non fuerit, id homo non erit. Et si falsa fuerit [807C] generalis affirmatio quae dicit:
Omne animal homo est
falsa erit etiam eius per contrapositionem conuersio quae dicit:
Omnis non homo non animal est
potest enim fieri ut quod homo non est, animal sit. Illa enim negat esse animal quod homo non fuerit. Quod si
cum uera est generalis affirmatiua, uera est eius per contrapositionem conuersio, et si cum falsa est generalis affirmatio,
falsa est eius per contrapositionem conuersio, non est dubium quin generalis affirmatio possit sibi ipsa conuerti.
Item nunc ostendendum est quomodo particularis negatio sibi ipsi per contrapositionem conuertitur. Nam si
falsa est quae dicit:
Quidam homo animal non est
falsa eius erit etiam per contrapositionem conuersio quae dicit:
Quoddam non animal non homo est.
Hoc enim uidetur [807D] haec propositio dicere, ac si diceret: Quaedam res quae animal non est homo est, qui
enim dicit:
Non homo non est
hominem esse significat quod animal non sit. Hoc uero aperte falsum est, omnis enim homo animal est, et si
uera fuerit particularis negatio quae dicit:

