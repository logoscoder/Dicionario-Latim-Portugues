b termino praedicatur. Minor uero quae medio termino [811C] subiicitur, id est c, namque c terminus medio termino, id
est b, subiecius est; de eo enim b medius terminus dicitur. Maior uero terminus a uocatus est, id est qui praedicatur,
quoniam omne praedicatum ab e. de quo praedicatur maius est. Et in conclusionie, sicut in prima propositione, semper
a terminus praedicatur, a enim bonum praedicatur de b iusto, et dicitur:
Omne iustum bonum est
b uero medius terminus predicatur de c, et dicitur:
Omnis uirtus iusta est.
Ex his igitur concluditur in syllogismo:
Omnis uirtus bonum est
et a bonum nominabitur de c uirtute, atque ideo maior a nobis extremitas appeliatur.
Id uero meminisse debemus, quod ea quae paria sunt retorqueri possunt, et ad se inuicem praedicari, et sicut id
quod predicatur in eo [811D]
quod subiectum est, omni est, ita rursus conuersum quod fuerit subiectum, in eo quod antea praedicabatur
omne erit. Nam si f et g duo termini ita sibi sint aequales, ut neuter neutro maior sit, cum praedicaueris f de omni g, erit
f terminus in omni g termino. Si uero conuertas et praedices g terminum de f termino, erit iterum g terminus in omni f
termino. Sit enim f risibile, g homo. Ergo si praedices f risibile, et g hominem subiicias, f risibile in omni g inuenitur.
Omnis enim homo risibile est. Si uero praedicas g hominem ad f risibile, g homo in omni f risibile reperitur.
Omne enim risibile homo est.
Quid autem termini sint, uel quid praedicatio, aut subiecto, priori de propositionibus libro satis dictum est. Sed
ne forte erremus [812A] quod uidetur uniuersalis affirmatio conuersa. Nam de hoc quoque superius dictum est.
Modo uero hoc solum monstrare uolumus, quod quae sunt in toto paria sola conuertantur. Hoc tamen prodest
ad ostensionem syllogismorum quae fit in circulo, quam in Analyticis diximus.
Ac de prima syllogismorum categoricorum figura expeditum est. Secunda uero figura est quoties a terminus de
utrisque b et c terminis praedicatur hoc modo: Si enim dicas a bonum de omni b iusto, ut sit hoc modo propositio:
Omne iustum bonum est
et inde a bonum de omni c uirtute, ut dicas:
Omnis uirtus bonum est
solum a de utrisque b et c terminis praedicasti, et erit haec secunda figura. Medius autem terminus in hac
figura erit qui de utrisque praedicatur, id est a. Extremitates [812B] uero ea quae subiecta sunt, id est b et c. Maior uero
extremitas est de qua primo a terminus appellatur, id est b iustum; uel si ad c primo praedicabitur c terminus maior
extremitas inuenitur. Idcirco quod ea extremitas de qua medius terminus primo praedicatur, in conclusione ipsa quoque
praedicabitur, ut posterius demonstrandum est. Minor uero extremitas erit ad quod medius terminus posterius
praedicabitur.
Tertia uero figura est, quoties a et b termini de ullo c praedicantur.
Si quis enim praedicet a, id est bonum de c, id est uirtute, ut sit huiusmodi propositio:
Omnis uirtus bonum est
item b praedicetur de c, ut sit:
Omnis uirtus iustum est
tertiam figuram facit. In hac uero figura medius terminus erit qui utrisque subiectus est, id est c. Namque
[812C] de c termino a et b termini praedicantur. Maior uero extremitas est quae primo praedicatur, id est a; minor uero
quae postea, id est b; uel si quem libuerit b prius, a posterius praedicare secundum priorem posterioremque
praedicationem, maior minorue extremitas inuenietur, et hic quoque maior extremitas in conclusionibus, sicut in
superioribus aliis figuris, de minore praedicatur.
Expeditis igitur tribus syllogismorum figuris, dicendum est quia perfectus syllogismus est cui ad integram
probatamque conclusionem ex superius sumptis et propositis nihil deest. Sed modo atque ordine facta conclusio nihil
dehabens, per ea quae antea proposuit terminatur.
Imperfectus uero syllogismus est cui nihil aeque ad perfectionem deest, uerumtamen in his quae in
propositionibus [812D] sumpta sunt aliqua desunt cur ita esse uidetur. Sed et hae definitiones omnes posterius
liquebunt.
Nunc autem unde hae figurae nascantur breuiter expliicandum est. Quoniam unde nascuntur, in eadem iterum
resoluuntur. Sed secunda et tertia figura de prima figura nasci et procreari uidentur. Sit enim a terminus in omni b
termino, et de omni eo praedicetur, b uero terminus de omni c termino praedicatur. Haec, ut dictum est, prima
syllogismorum figura est. Si quis igitur maiorem extremitatem propositionemque conuertat, et quod fuerat antea
praedicatum faciat esse subiectum, secundam faciet figuram. Nam quemadmodum a terminus praedicatur de b termino,
ita b de c. Si ergo conuertatur, et fiat [813A] b terminus de a termino praedicetur, inuenitur b terminus qui antea medius
fuerat, et a termino subiectus, de c uero termino praedicatur ad utrosque terminos praedicatiuus.
Age enim quoniam a bonum de b iusto praedicabatur, b uero iustum de c uirtute praedicabatur, erat propositio:
Omne iustum bonum est
Omnis uirtus iusta est
manente propositione quae est:

