concludat necesse est:
Quoddam iustum malum est.
Hic quoque syllogismus per conuersionem hoc modo probatur. Nam si a terminus de nullo b termino
praedicatur, et b terminus de nullo a termino praedicabitur. Sed a terminus de quodam c termino praedicatur.
Redit igitur primae figurae modus quartus, qui est ex uniuersali negatione est particulari affirmatione,
particularem scilicet colligens negatiuam, ut in hoc quoque syllogismo. Nam hic quoque particularem nagatiuam
colligit, id est b terminum de [818B] quodam c termino non praedicari.
<II-4: BAROCO> Quartus modus secundae figurae est, qui ex uniuersali affimatione et particulari negatione
particularem colligit negatiuam, Nam si a terminus in omni b termino sit, et de quodam c termino non praedicetur, b
terminus de quodam c termino non praedicabitur. Sit enim a bonum, b iustum, c malum. Si quis igitur dicat:
Omne iustum bonum est, Quoddam malum bonum non est;
concludit:
Quoddam igitur malum iustum non est.
Haec uero complexio atque ordo propositionum per conuersionem non potest approbari. Generalis enim
affirmatiua sibi ipsa conuerti non potest. Monstratur igitur iste syllogismus ex prima figura non per conuersionem sed
per impossibilitatem, quoniam si [818C] particularis conclusio negatiua in hoc syllogismo non concluditur, aliquod
inconueniens impossibileque contingit. Sed haec impossibilitas per primam figuram demonstrabitur. Dico enim
quoniam si a terminus de omni b termino praedicetur, et in aliquo c termino non sit, talem colligi conclusionem, ut b
terminus de aliquo c termino non praedicetur. Nam si hoc falsum est, huic contraiacens propositio uera erit.
Particularibus autem negatiuis uniuersales affirmatiuae contraiacentes sunt, ut in superiore libro docuimus. Si
igitur hic particularis negatio non est conclusio, erit generalis affirmatio. Sit enim affirmatio generalis, et b terminus de
omni c termino praedicetur; sed a terminus de omni b termino predicatur, [818D] b uero terminus de omni c termino
praedicari dicitur; a igitur terminus de omni c termino praedicatur, quod fieri non potest. lta enim a c propositionem
posuimus prius, ut diceremus a terminum de quodam c termino non praedicari. Hoc igitur ostensum est per primum
modum primae figurae.
Quare in secunda figura omnis syllogismus imperfectus est, et eius probatio aut per conuersionem in primam
figuram reducitur, aut ex hypothetica dispositione per impossibilitatem, et primam figuram aliter fieri non posse
monstratar, et alii quidem omnes per impossibile probantur, quod paulo post dernonstrabitur.
Restat ut tertiae figurae modos atque ordines explicemus. Sed antea quam id faciamus, illud prius uidendum
est, quod in tertiae figurae modis [819A] quam conclusio colligitur uniuersalis. Sed si uel negatiuae uel affirmatiuae
fuerint collectiones, particulares semper erunt, nunquam etiam generales.
<III-1: DARAPTI> Est autem tertiae figurae primus modus hic, qui ex duabus uniuersalibus affirmationibus
particularem colligit affirmationem. Nam si a et b termini de omni c termino praedicentur, a terminus de quodam b
termino praedicabitur per conuersionem. Nam si b terminus de omni c termino praedicatur, et uniuersalis affirmatio
particulariter sibi conuertitur, c terminus de quodam b termino praedicatur. Quod si ita est, fit tertius primae figurae
modus, qui est ex uniuersali et particulari affirmatiua, et colligit a terminuni de quodam b termino praedicari. Sit enim a
iustum, b uirtus, c bonum.
Si quis enim sic dicat: [819B]
Omne bonum iustum est, Omne bonum uirtus est;
fit conclusio:
Quaedam uirtus iusta est.
Mutant alii terminos, et uolunt facere secundum modum, ut sit a uirtus, b iustum, c bonum, ut si talis
syllogismus:
Omne bonum uirtus est, Omne bonum iustum est;
et concludatur:
Quoddam iustum uirtus est.
Sed hunc Aristoteles a superiore non diuidit, et hos duos unum modum putat, et idcirco nos septem tertiae
figurae esse diximus modos dubitantes; sed magis Aristoteles sequendus est, atque ideo alium modum dicamus esse qui
possit integre uideri secundus.
<III-2: FELAPTON> Secundus uero modus tertiae figurae est, quoties [819C] ex uniuersali negatione et
uniuersali affirmatione negatio colligitur particularis. Si enim a terminus de nullo c termino, b terminus uero de omni c
termino praedicetur, a terminus de quodam b termino non praedicabitur. Nam si a terminus de nullo c termino
praedicatur, b uero de omni c, et c terminus de quodam termino praedicabitur. Particulariter enim sibi uniuersalis
affirmatiua conuertitur. Concluditur igitur in quarto primae figurae modo, a terminum de quodam b termino non
praedicari. Sit enim a malum iustum, c bonum. Si quis sic dicat:
Nullum bonum malum est, Omne bonum iustum est;
concludat necesse est:
Quoddam igitur iustum malum non est.
Ex quo considerandum est maiorem extremitatem [819D] in conclusione praedicari.

