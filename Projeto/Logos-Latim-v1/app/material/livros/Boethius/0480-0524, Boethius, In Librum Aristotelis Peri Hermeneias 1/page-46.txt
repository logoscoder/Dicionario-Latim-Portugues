ulli earum idem significat quae superius descriptae sunt uel alicui earum quae sunt superius descriptis oppositae.
Illae uero quae ex duobus terminis infinitis constitutae sunt illis sunt similes, quae uniuersales negationes sunt
habentes subiectum infinitum: ut ea quae dicit:
Est omnis non iustus non homo
illi idem significat eique consentit quae dicit:
Nullus iustus non homo
Et prior quidem utrosque terminos retinet infinitos, haec uero secunda praedicatum quidem finitum, subiectum
uero infinitum. Et illa quidem est affirmatio ex duobus infinitis, haec uero ex finito praedicato et subiecto infinito
negatio uniuersalis.
TRANSPOSITA VERO NOMINA VEL VERBA IDEM SIGNIFICANT.
Quotiens, inquit, nomina permutantur et uerba, eaedem propositionum significationes permanent, quotiens autem
negatio permutatur, non eaedem. Nam si quis dicat:
Est non homo albus
et:
Non est homo albus
non idem significat permutata scilicet et transposita negatione, quotiens autem dicitur:
Est albus homo
et rursus:
Est homo albus
idem transposita /149/ uerba nominaque significant et erunt eaedem affirmationes. Nam si quis hoc negat,
contingit ut unius affirmationis uae negationes sint. Hoc autem monstratum est superius fieri non posse sed
semper unius affirmationis unam esse negationem. Illius namque affirmationis quae dicit:
Est albus homo
illa negatio est quae dicit:
Non est albus homo
illius autem quae proponit:
Est homo albus
si non est eadem illi affirmationi quae enuntiat:
Est albus homo
et est ab ea diuersa, sit negatio uel ea quae dicit:
Non est non homo albus
uel ea quae dicit:
Non est homo albus
Sed illa quae proponit non est non homo albus habet suam affirmationem ad quam referri debeat, eam scilicet
quae enuntiat est non homo albus. Illa uero quae dicit:
Non est homo albus
negatio est eius quae proponit:
Est homo albus
Sed si affirmationes earum diuersae sunt, diuersae erunt etiam negationes. Si quis ergo dicat affirmationem quae
proponit:
Est albus homo
46

