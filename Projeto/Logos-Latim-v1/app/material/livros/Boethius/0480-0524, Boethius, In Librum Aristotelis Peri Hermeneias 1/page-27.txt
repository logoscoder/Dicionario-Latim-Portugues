quoniam tunica equum atque hominem designat, uidetur dicere quoniam est equus et homo albus. Sed hoc tale
est, tamquam si dicat:
Est equus albus et est homo albus
Sed hae duae sunt propositiones et non una; duplex igitur illa quoque propositio est:
Est homo et equus albus
quare duplex illa quoque quae dicit:
Est tunica alba
Etenim subiecti huius id est tunicae duplex significatio propositiones fecit esse multiplices. Quod si quis dicat
unum quiddam significare "Est tunica alba", quia significat "Est homo et equus albus", impossibile est. Neque
enim ex homine et equo quiddam unum fit, ut haec propositio unum aliquid designet. Quare aut haec propositio
multa significat aut si non multa, nihil omnino designat. Nihil enim est homo equus, ut simul dicatur atque
intellegatur. Hoc est enim quod ait: SI ERGO HAE MULTA SIGNIFICANT ET SUNT PLURES,
MANIFESTUM EST QUONIAM ET PRIMA, id est ea quae dicit:
Est tunica alba
MULTA VEL NIHIL SIGNIFICAT. Nihil autem idcirco quoniam, si non multa designet propositio cuius
quilibet terminus aequiuocus est, cum illa quae nomine aequiuoco significantur iuncta fuerint neque in unam
substantiam conuenerint, talis iuncturae, quae res sibimet inconexas copulat, non /103/ erit ullus intellectus, ut in
ea quae est:
Tunica alba est
Aliter esse una non potest, si tunica equum hominemque significet, nisi si equus atque homo inucti unum aliquid
efficiant. Sed hi termini tales sunt ut necesse sit hanc propositionem uel multiplicem esse uel nihil significare.
Nam si iungantur homo et equus, fit nihil. Nihil enim est homo equus. Quod per hoc monstrauit, quod ait:
NEQUE ENIM EST ALIQUIS HOMO EQUUS.
Hoc autem cur nunc ab ipso propositum sit, lucidissime demonstrauit. Cum enim de his propositionibus
loqueretur, quae uerum inter se falsumque diuiderent, hoc addidit, quia etiam hae quae habent uel praedicatum
aequiuocum uel subiectum uerum falsumque non diuidunt. Utraeque enim uerae esse possunt, ut hae quae
dicunt:
Est liber homo
si ad ingenuitatem referas, et:
Non est liber homo
si ad Dionysum. Recte igitur dictum est:
QUARE NEC IN HIS NECESSE EST HANC QUIDEM CONTRADICTIONEM VERAM ESSE, ILLAM
VERO FALSAM.
Cum enim multa significat, multiplex significatio in negatione atque affirmatione se inuicem non perimit. Quod
si una sit affirmatio, una negatio, quoniam utraeque in eodem esse non possunt, unam ueram semper, falsam
alteram esse necesse est.
[09]
IN HIS ERGO QUAE SUNT ET FACTA SUNT NECESSE EST AFFIRMATIONEM VEL NEGATIONEM
VERAM VEL FALSAM ESSE, IN UNIVERSALIBUS QUIDEM /104/ UNIVERSALITER SEMPER HANC
QUIDEM VERAM, ILLAM VERO FALSAM, ET IN HIS QUAE SUNT SINGULARIA, QUEMADMODUM
DICTUM EST.
In praesentibus rebus et in praeteritis factas contradictorie enuntiationes dicit definite unam semper ueram,
alteram definite semper esse mendacem, ut si quis dicat:
Omnes Fabii perierunt qui ad pugnam contra Veientes priuata
27

