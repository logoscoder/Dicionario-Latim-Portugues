est uerbum simpliciter, /128/ sed infinitum uerbum, ita nomina cum negatione non sunt nomina sed infinita
nomina. Erunt igitur in propositionibus subiecta aut nomina aut infinita nomina.
PRAETER VERBUM AUTEM NULLA AFFIRMATIO VEL NEGATIO.
Planissime docuit, quae pars orationis in simplici propositione optineat principatum. Nam si praeter uerbum fieri
simplex propositio non potest, constat omnem uim simplicis propositionis uerba complecti. Omnis autem
propositio aut esse aut fuisse aut futurum esse aut huiusmodi aliquid habebit. Nam qui dicit currit currens est
dicit et qui dicit cucurrit currens fuit proponit et qui curret currens erit. Si ergo omnis propositio aut esse aut
foisse aut futurum esse aut aliquid huiusmodi, ut sit enuntiatio, retinebit, manifestum est, quod praeter uerbum
esse non possit. Haec enim id est fuit uel est aut futurum est uerba sunt, ut ex his cognosci possit quae sunt
superius posita atque confessa, cum diceremus uerba esse quae consignificarent tempus. Etenim est et fuit et
caetera significationem temporis secum trahunt.
QUARE PRIMA AFFIRMATIO ET NEGATIO EST HOMO, NON EST HOMO, DEINDE EST NON HOMO,
NON EST NON HOMO; RURSUS EST OMNIS HOMO, NON EST OMNIS HOMO, EST OMNIS NON
HOMO, NON EST OMNIS NON HOMO. ET IN EXTRINSECUS TEMPORIBUS EADEM RATIO EST.
Simplicium exempla propositionum apposuit. Simplices /129/ autem supra diximus esse propositiones quae
duobus terminis iungerentur. Quare quoniam omne definitum prius est infinito et non homo non est nomen sed
infinitum nomen, homo uero finitum, recte priores eas propositiones quae ex definito sunt nomine in earum
pronuntiauit exemplis. Ait enim: QUARE PRIMA AFFIRMATIO ET NEGATIO EST EST HOMO, NON EST
HOMO. Deinde infiniti nominis affirmationes negationesque subiunxit dicens EST NON HOMO, NON EST
NON HOMO. Et post uniuersalitatem iungens easdem rursus iterat propositiones. Et prius illas proponit quae ex
finito nomine sunt, secundo uero loco eas quae infinito nomine proponuntur. Unde fit ut illud intellegere necesse
sit, illas quantitates quae uniuersale et particulare determinant in terminis non haberi. Nam cum duorum
terminorum propositio sola simplex sit, inter simplices huiusmodi numerat propositionem quae dicit:
Est omnis homo
cum tres sint partes orationis. Quare determinationes non numerantur in terminis. Eodem modo dicit eademque
ratione in extrinsecus temporibus simplices fieri propositiones, ut est:
Fuit homo
Non fuit homo
Fuit non homo
Non fuit non homo
Et in aliis quoque temporibus idem modus est. Extrinsecus uero tempora uocat quae sunt praeter praesens id est
praeteritum et futurum. Sed haec de his solis propositionibus locutus est quae unum subiectum habent, alterum
praedicatum.
Nunc de his loquetur quae unum habent subiectum, duo praedicata. An uero hae quoque simplices sint, in
secundae editionis expositione dicendum est. Nunc /130/ uero praeter demonstrationem esse simplices
intellegamus.
QUANDO AUTEM
OPPOSITIONES.

EST

TERTIUM

ADIACENS

PRAEDICATUR,

DUPLICITER

DICUNTUR

Unum subiectum et duo praedicata quemadmodum possint esse in propositione commemorat. Si enim hoc modo
sit, ut dicamus:
Est iustus homo
est et iustus praedicantur, homo uero subiectus est. Nunc enim non illud aspiciamus, quid prius, quid posterius
dictum est sed quoniam uniuersalius est iustum esse quam hominem (potest enim iustus esse et qui homo non est
ut deus et rursus potest esse simpliciter et quod homo non est), idcirco est atque iustus, quamquam primo
dicantur in eo quod est:
Est iustus homo

35

