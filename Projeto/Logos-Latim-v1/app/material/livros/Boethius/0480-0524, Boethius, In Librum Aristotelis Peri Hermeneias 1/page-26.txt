Socrates disputat
et alius respondeat:
Socrates non ambulat
diuersum praedicatum est et diuersae sunt propositiones et non oppositae. Et hoc est quod dixit: SI AUTEM
ALIUD ALIQUID, aliud enim praedicauit negatio quam affirmatio praedicauerat. Quod si quis sic dicat:
Socrates disputat
aliusque respondeat
Plato non disputat
de alio subiecto idem praedicauit et sunt a se diuersae propositiones et non oppositae et erit id quod ait VEL DE
ALIO IDEM. Quod si utraque sint diuersa, multo magis diuersae propositiones fiunt. Quibus positis ad proposita
rursus exempla contendit et uni affirmationi unam enuntiationem negationis opponit, angularibus angulares et
affirmatiuas negatiuis, particularibus uniuersales, indefinitis indefinitas opponens et comparans.
Et post haec concludit sententiam dicens manifestum esse uni affirmationi unam oppositam esse negationem.
Reuoluit quoque breuiter, quoniam aliae sunt contrariae, aliae contradictoriae dicitque se quae sint hae
diligentius in superiore disputatione monstrasse, ut illud quoque non omnem esse ueram uel falsam affirmationis
et negationis oppositionem, quam nunc /100/ communiter et improprie contradictionem uocat. Et quando sint
uerae uel falsae et cur se exposuisse commemorat.
[08]
UNA AUTEM EST AFFIRMATIO ET NEGATIO, QUAE UNUM DE UNO SIGNIFICAT, VEL CUM SIT
UNIVERSALE UNIVERSALITER VEL NON SIMILITER.
Quid sit una affirmatio et supra iam diximus et nunc quoque idem docere non piget, cum idem Aristoteles
reuoluerit. Una enim affirmatio est, quae unam rem de una significat id est quae huiusmodi habet praedicatum et
huiusmodi subiectum, ut utrumque singula significet. Nam si unum aliquid significet praedicatum, simplex atque
unum est. Quod si rursus unum aliquid significet subiectum et non plura, simplex rursus est atque unum.
Quocirca si unum praedicatum de uno erit subiecto, utraque singula significabunt et non plura eoque fit, ut non
sit multiplex propositionis significatio unumque significans una sit. Idem autem oportet esse etiam in
uniuersalibus uniuersaliter praedicatis et in particularibus, quas uniuersalibus opponi necesse est. Quorum etiam
subdit exempla. Dicit enim unam esse propositionem:
Omnis homo albus est
et ei rursus oppositam unam esse negationem:
Non est omnis homo albus
SI ALBUM, inquit, UNUM SIGNIFICAT. Quod si plura significat, non /101/ est una affirmatio nec una negatio.
Hoc autem et in subiecto conuenit custodire, scilicet ut subiecti quoque simplex significatio seruetur. Docet
autem non esse unam propositionem, si praedicatum uel quodlibet in propositione uerbum multa significet, hoc
modo:
SIN VERO DUOBUS UNUM NOMEN EST POSITUM, EX QUIBUS NON EST UNUM, NON EST UNA
AFFIRMATIO.
Sunt quaedam res quae plura quidem significent, ex quibus omnibus iunctis unum quiddam ualeat effiei.
Hominis quidem nomen significat animal, significat mortale, rationale quoque designat sed haec iuncta unum
quiddam efficiunt, quod est animal rationale mortale. Haec namque omnia unum hominem complent. Sunt
quoque alia quae duas uel plures huiusmodi res designant, ex quibus iunctis unum aliquid esse non possit, ut
fiber. Dicitur namque et Dionysus Liber, dicitur fiber et ingenuus sed ingenuus et Dionysus iuncti nihil efficiont.
Quare si quid tale sit, inquit, aut subiectum aut praedicatum quod plura significet, ex quibus unum aliquid esse
non possit, non est illa una affirmatio neque una negatio. Et hoc ficticii exempli ratione confirmat. Dicatur enim,
inquit, equus et homo tunica et habeant uerbi gratia /102/ hoc nomen: -- si quis dicat:
Est tunica alba
26

