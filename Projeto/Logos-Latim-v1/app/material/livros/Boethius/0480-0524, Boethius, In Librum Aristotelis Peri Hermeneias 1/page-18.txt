Nullus homo animal est
Hoc enim quod est non esse proposuit. Haec est falsa negatio. Et quod non est esse, ut si quis dicat:
Omnis lapis animal est
Quod enim non est esse constituit et haec est falsa affirmatio. Et quod est esse, ut si quis dicat:
Omnis homo animal est
Quod enim est esse confirmat et haec est affirmatio uera. Et quod non est non esse, ut si quis dicat:
Nullus lapis animal est
Quod enim non est non esse /80/ proposuit et haec est uera negatio. Et non solum hoc in praesenti tempore sed
circa ea quoque quae praeter praesens sunt tempora. Hoc autem tantum ualet ac si diceret: hoc non modo in
praesenti tempore ita enuntiari potest, ut sit et uera et falsa negatio et rursus uera falsaque affirmatio sed etiam in
praeteritum et futurum, quae extra praesens tempus sunt. Similiter enim omne contingit quod affirmatur negare
et quod negatur ab alio alium rursus affirmare. Quod si omni ueritati falsitas opponitur, est autem et affirmationis
et negationis falsa proferre, constat quod omni negation) affirmatio et omni affirmationi negatio opponitur.
Hinc ergo quid sit quod dicitur contradictio declaratur. Est enim contradictio affirmationis et negationis
oppositio. Cum enim quis affirmat quod alius negat, ipsa utrarumque propositionum pugna contradictio
nominatur. Atque hoc est quod ait: ET SIT HOC CONTRADICTIO, AFFIRMATIO ET NEGATIO
OPPOSITAE. Cum enim affirmatio negationi opponitur, contradictio est. Sed quae sit affirmatio opposite
negation) aut quae sit harum propositionum oppositio, in sequentibus prodit. Neque enim quaelibet negatio
cuilibet affirmationi opposite est sed tantum quas in sequentibus ipse determinat. Quocirca erit contradictio
affirmatio et negatio oppositae. Quae sint autem oppositae, sequens expositionis ordo contexit.
DICO AUTEM OPPONI EIUSDEM DE EODEM, NON AUTEM AEQUIVOCE ET QUAECUMQUE
CAETERA TALIUM /81/ DETERMINAMUS CONTRA SOPHISTICAL IMPORTUNITATES.
Fieri tunc oppositionem in affirmationibus negationibusque demonstrat, cum idem subiectum idemque
praedicatum in negatione sit, quod quilibet in affirmatione proposuit. Oportet enim semper, si opposite est
affirmatio negation), unam esse ueram, alteram falsam. Quod si utraeque falsae sunt aut utraeque uerae, non sunt
oppositae. Neque enim se perimunt. Si autem una sit falsa, alia uera, tunc uera perimit falsam et si illa fuerit
uera, alia mox a ueritate discedit. Quod si in qualibet affirmatione aut subiectum aut praedicatum fuerit
aequiuocum, non sunt oppositae. Si quis enim dicat:
Alexander Helenam rapuit
et hoc negetur:
Alexander Helenam non rapuit
quondam Alexander nomen aequiuocum est, potest utrumque esse uerum, et negatio, si de Alexandro Magno
loquatur, et affirmatio, si de Alexandro Troiano proponat. Quare non sunt hae oppositae. Illas autem esse dicit
oppositas quaecumque eiusdem praedicati habent oppositionem de eodem subiecto, ut ibi nulla aequiuocatio
diuersitatis causa sit. Hoc enim est quod ait: DICO AUTEM OPPONI EIUSDEM DE EODEM, NON AUTEM
AEQUIVOCE, ut eiusdem praedicati sit oppositio in negatione, quod fuit in affirmatione, et de eodem subiecto
fiat negatio, de quo ante facta est affirmatio.
Sed diligentius haec in /82/ libro quem *Sophistikon elenchon* inscripsit edisserit. Illic enim sophistarum, quos
fallaces argumentatores Latine possumus dicere, qui per huiusmodi propositiones quae uerum inter se falsumque
non diuidunt mendaces colligunt syllogismos, argumenta distinxit, quibus capere respondentem atque innectere
consuerunt.
Ergo nunc hoc dicit etiam illa esse obseruanda quae contra argumentatorum importunitatem determinata sunt.
Quae uero sunt illa, dicenda a me secundae editionis textus exspectet.
[07]

18

