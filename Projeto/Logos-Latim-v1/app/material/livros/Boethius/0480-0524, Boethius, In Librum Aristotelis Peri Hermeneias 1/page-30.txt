Quod de futuro possit esse iudicium, a praesentibus trahit exemplum. Ait enim hanc esse rerum consequentiam,
ut rem subsistentem propositionis ueritas consequatur, ueritatem propositionis rei, de qua loquitur propositio,
essentia comitetur. Nam si hic /110/ lapis uel quodlibet aliud album est, uerum est de eo dicere quondam album
est, et hoc conuertitur. Nam si uerum est dicere de eo quondam album est, sine dubio album est et album esse
necesse est. Itaque fit ut res ueritatem et ueritas rem, de qua proponitur, subsequatur. Rursus si lapis hic albus
non est, uerum est de eo dicere quondam non est albus et si de eo uerum est dicere quondam non est albus, ut sit
albus fieri non potest, cum uere dicatur quondam non est albus. Idem quoque etiam in mendaciis ualet. Nam si
quid non est, cum hoc aliquis esse proposuit, mentietur. Et si quis de aliquo mentietur, illud de quo fit
mendacium non est, ut si quam rem cum alba non sit dicat aliquii esse albam mentitus est, quocirca necesse est
illud quoque non esse de qua mentitus est. Ita igitur ueritas quidem rei quae est et res quae est ueritati, falsitas
uero rei quae non est et res quae non est falsitati conuertitur.
Quod si hoc est in omnibus rebus et quidquid dicitur cum ueritate uel falsitate ad rem quae est uel non est
conuertitur, siue negatio sit siue affirmatio, et unam ueram semper, alteram falsam esse necesse est, si una
definite uera est: impossibile quiddam ex hac positione continget. Eueniet namque omnia quaecumque sunt uel
fiunt ex necessitate fieri et nihil a casu nihilque esse possibile quod sit et non esse possibile. Nihil etiam in liberi
arbitrii moderamine relinquetur sed totum erit ex necessitate, quidquid euenerit. Nam si uerum est definite de
qualibet re dicere quondam erit, illam rem /111/ sine dubio futuram esse necesse est et ut non fiat non potest
euenire. Verum enim est dicere de ea quoniam future est nec uere de ea quoniam future est poterat dici, nisi eam
fore esset necesse. Quare si in omni affirmatione et negatione aut affirmatio aut negatio in futurum definite uera
uel falsa est, necesse est uel quod ab affirmatione uera definite uel quod a negatione dicitur euenire. In falsitate
quoque similis causa est. Nam quod non erit falsum est dicere quondam erit et quod falsum est dicere quondam
erit ex necessitate non erit.
Item quod erit falsum est dicere quondam non erit et quod falsum est dicere quondam non erit necessario erit. Ut
igitur ueras propositiones necessarius sequitur euentus ut fiat quod dicitur, ita et falsas propositiones necessarius
sequitur euentus ut non fiat quod dicitur a falsa propositione. Quod si in futurum omnis affirmatio uel negatio
definite semper diuidunt ueritatem et falsitatem erit rerum quae praedicuntur necessarius euentus et omnia est
necessitate contingent uel non contingent. Itaque et casus et possibilitas et liberum periit arbitrium. Syllogismus
autem huiusmodi est: si omnis affirmatio uera est aut falsa definite et eodem modo negatio, eueniet ut omnia
ineuitabili necessitatis ratione contingent. Quod si hoc est, liberum perit arbitrium sed hoc impossibile est: non
igitur uerum est omnem affirmationem uel negationem ueram definite esse uel falsam. Omnia autem ex
necessitate contingere, si illae definite uerae uel falsae sunt, talis syllogismus ostendit: omnis in futurum definita
ueritas uel falsitas /112/ euentum rei uel futurum uel non futurum ex necessitate constituit. Sed omnes
propositiones futurae definite uerae uel falsae sunt: in omnibus est igitur eueniendi uel non eueniendi necessitas.
Pro qua conclusione illud Aristoteles intulit quod ait:
NIHIL IGITUR NEQUE EST NEQUE FIT NEC A CASU NEC UTRUMLIBET NEC ERIT NEC NON ERIT
SED EX NECESSITATE OMNIA.
Casus namque et id quod est utrumlibet exstinguitur, libera etiam uoluntas adimitur, si omnia quaecumque fient
ex necessitate futura sunt. Et probat superiorem conclusionem, quae dicit omnia ex necessitate contingere, per
hoc quod ait: AUT ENIM QUI DICIT UERUS EST, AUT QUI NEGAT. Si ergo ueritas rerum necessitati
conuertitur et aut qui negat uerus est aut qui affirmat, omnia fieri ex necessitate necesse est. Nam si non erunt ex
necessitate, non erunt uerae definite, id quod ipse subiunxit:
SIMILITER ENIM VEL FIERET VEL NON FIERET; UTRUMLIBET ENIM NIHIL MAGIS SIC VEL NON
SIC SE HABET AUT HABEBIT.
Exponit enim quae sit contingentis natura, cum quid sit utrumlibet exposuit. Utrumlibet est cuius indiscretus
euentus est id est quod aequaliter esse uel non esse contingit. Hoc est enim quod ait similiter enim uel fieret uel
non fieret. Neque enim directam unam necessariamque habet uiam uel ad affirmationem /113/ uel ad negationem
sed nihil se magis sic habet uel sic non habet. Et est utrumlibet quod aequalem cursum et ad euenire retinet et ad
non euenire. Nihil enim se magis uel sic habet uel sic non habet id est aequaliter se habet et ad esse et ad non
esse. Nihil enim magis sese habet, ut fiat quam ut non fiat.
AMPLIUS EI EST ALBUM NUNC, VERUM ERAT DICERE PRIMO QUONIAM ERIT ALBUM, QUARE
SEMPER VERUM FUIT DICERE QUODLIBET EORUM QUAE FACTA SUNT, QUONIAM ERIT.
Validissimam sibi ipsi uim argumentationis opponit, qua possit ostendere affirmationes negationesque ueras uel
falsas esse definite. Et ait prouidendum esse ne forte necesse sit suspicari id quod iam factum est uere dici
30

