Sed neque illa in significatione plena affirmatio est (aliquid enim tollit), sed priuatoria affirmatio, quoniam
formam quidem affirmationis tenet sed priuationem praedicat et aliquid ab eo cui priuationem copulat abiungit,
ut in propositione:
Est iniustus homo
ab homine iustitiam, nec haec rursus pura negatio. Fugans enim priuationem, ut in ea quae est:
Non est homo iniustus
habitum retinet id est iustitiam sed quoniam quod affirmatio praedicabat, hoc aufert negatio, licet habeat talis
negatio quasi reponendi habitus significationem, tamen, quia ipsam priuationem subtrahit, priuatoria negatio
nominatur. Ergo nunc hoc dicit: cum sint, inquit, quattuor propositiones, quarum duae ex finitis nominibus sint,
ut:
Est iustus homo
Non est iustus homo
duae ex infinitis nominibus, ut:
Est non iustus homo
Non est non iustus /133/ homo
duae, inquit, hae quarum una affirmatio est habens infinitum nomen, ut:
Est non iustus homo
et una negatio habens rursus infinitum nomen, ut:
Non est non iustus homo
sic se habent ad affirmationem et negationem id est eandem formam retinent affirmationis et negationis et
similes sunt ad affirmandum aliquid uel negandum his quae sunt priuatoriae. Nam quemadmodum priuatoria
quae dicit:
Est iniustus homo
non solum affirmatio est sed priuatoria affirmatio, ita quoque ea quae dicit:
Est non iustus homo
non solum est affirmatio sed cum infinito nomine et cum aliqua priuatione affirmatio. Idem enim ualet ad
intellegentiam quod dicitur iniustus, tamquam si dicatur non iustus. Et rursus quemadmodum:
Non est iniustus homo non est
solum negatio sed priuatoria negatio, quoniam quamquam det habitum tamen priuationem negat, ita quoque et ea
quae est ex infinito nomine:
Non est non iustus homo
non solum est negatio sed ex infinito facta uomine infinitum negans. Quia igitur infinitum negat et subiectum
infinito negando priuat, priuatoriae similis est. Nam si idem ualet iniustum esse quod non iustum, idem ualebit
non esse iniustum quod non esse non iustum. Igitur hae duae quae infinitum nomen habent, quantum ad speciem
formamque affirmationis et negationis, similiter se habent his quae sunt priuatoriae affirmationes et negationes.
Duae uero illae quae simplex definitumque praedicant nomen ab omni similitudine priuationum seclusae sunt.
Nihil enim similis est illa quae dicit:
Est iustus homo
ei quae dicit:
Est iniustus homo
cum utraeque sint affirmationes sed illa est simplex, /134/ illa priuatoria. At uero ea quae dicit:
Non est iustus homo
37

