Quocirca si uera quidem possunt eidem inesse, contraria autem eidem inesse non possunt, ea quae contraria sunt
uera simul esse non possunt. Quare conuertitur: nec quae uera sunt simul contraria esse possunt. Non igitur fieri
potest, ut uel in opinionibus uel in propositionibus ea quae uera sunt possit aliquis recte contraria suspicari.
Haec autem quantum breuitas expositionis per mittebat expressimus: quid autem altior hulus libri tractatus
edoceat secundae editionis series explicabit.

73

