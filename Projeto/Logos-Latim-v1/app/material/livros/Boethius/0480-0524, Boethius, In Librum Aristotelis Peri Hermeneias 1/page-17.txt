disputare unum terminum a Socrate alio termino praedicando disiunxi.
Aliae uero sunt orationes enuntiatiuae, quae compositae nominantur, quae ex simplicibus orationibus
componuntur, ut est:
Si dies est, lux est
"Dies est" et "Lux est" duae sunt simplices enuntiatiuae orationes, idcirco quod binis terminis constant; ex
duabus autem simplicibus orationibus tota haec oratio est, quae dicit:
Si dies est, lux est
Hoc est /78/ enim quod ait: HAEC AUTEM EX HIS CONINUCTA id est ex simplicibus orationibus enuntiatiuis
VELUT ORATIO IAM COMPOSITA; quippe quarum totum corpus ex his iungitur, quas simplices esse supra
iam docui.
EST AUTEM SIMPLEX ENUNTIATIO VOX SIGNIFICATIVA DE EO QUOD EST ALIQUID VEL NON
EST QUEMADMODUM TEMPORA DIVISA SUNT.
Postquam de compositis orationibus simplicibusque tractauit, definitionem enuntiationis ingreditur. Ait enim:
enuntiatio est uox significans affirmationem uel negationem, uel in praeteritum uel in praesens uel in futurum
tempus. Quod enim dixit DE EO QUOD EST, ad affirmationem rettulit; quod addidit VEL NON EST, ad
negationem; quod uero secutus est QUEMADMODUM TEMPORA DIVISA SUNT, ad singulorum temporum
rettulit rationem. Siue enim aliquis sic dicat:
Socrates uiuit
Socrates non uiuit
siue:
Socrates uixit
Socrates non uixit
uel sic:
Socrates uicturus est
Socrates uicturus non est
quoniam affirmatio est aut negatio quoniamque quaelibet ipsarum in aliquo temporum est, quae diuiduntur in
futurum, praesens ac praeteritum, plenam retinet simplicis enuntiationis naturam.
[06]
AFFIRMATIO VERO EST ENUNTIATIO ALICUIUS DE ALIQUO, NEGATIO VERO ENUNTIATIO
ALICUIUS AB ALIQUO.
Ad affirmationis et negationis determinationem enuntiationis nomen sumpsit ut generis. Est autem /79/
affirmatio quotiens aliquid de aliquo cum eo quod est esse praedicamus, ut cum dicimus:
Homo animal est
animal de homine praedicauimus; quotiens autem aliquid ab aliquo praedicando disiungimus, negatio est, ut :
Homo lapis non est
lapidem enim ab homine disiunximus. Quare recta affirmationis et negationis facta est definitio.
QUONIAM AUTEM EST ENUNTIARE ET QUOD EST NON ESSE ET QUOD NON EST ESSE ET QUOD
EST ESSE ET QUOD NON EST NON ESSE, ET CIRCA EA QUAE SUNT EXTRA PRAESENS TEMPORA
SIMILITER OMNE CONTINGIT QUOD QUIS AFFIRMAUERIT NEGARE ET QUOD QUIS NEGAUERIT
AFFIRMARE: QUARE MANIFESTUM EST, QUONDAM OMNI AFFIRMATIONI EST NEGATIO
OPPOSITE ET OMNI NEGATION) AFFIRMATIO. ET SIT HOC CONTRADICTIO, AFFIRMATIO ET
NEGATIO OPPOSITAE.
Nunc diuidit enuntiationes, uel quae de his fieri possum rebus quae sunt uel quae de his quae non sunt, siue in
affirmatione siue in negatione. Dicit enim, quondam est enuntiare quod est non esse, ut si quis dicat:
17

