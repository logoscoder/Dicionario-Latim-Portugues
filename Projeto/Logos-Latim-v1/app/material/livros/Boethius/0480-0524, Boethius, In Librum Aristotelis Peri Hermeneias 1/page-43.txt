QUONIAM VERO CONTRARIA EST NEGATIO EI QUAE EST OMNE EST ANIMAL IUSTUM ILLA
QUAE SIGNIFICAT QUONIAM NULLUM EST ANIMAL IUSTUM.
Hoc quoque supra iam dictum est, quoniam hae quae contrariae sunt simul uerae esse non possunt neque in
eodem. Et possunt quidem uicissim et cum temporis diuersitate esse uerae, simul autem esse non /143/ possunt.
Ut si quis dicat aureo quidem saeculo omnes homines esse iustos, ferreo uero nullum hominem esse iustum,
utraeque uerae esse possunt sed non eodem tempore. Hoc est enim quod ait NEQUE VERAE SIMUL, quod
autem secutus est NEQUE IN EODEM IPSO scilicet subiecto, ut si dicamus:
Est omne uiuens iustum
si referamus ad caelestes potestates, uera est;
Nullum uiuens iustum est
si referamus ad equos; utraeque sunt uerae sed non in eodem ipso, illud enim in diuinis, istud in equis retinet
ueritatem. His autem quae sunt oppositae id est particulares possunt simul esse uerae, tunc cum superiores
uniuersales simul falsae sunt. Quae autem sunt hae, ipse planissimo monstrant exemplo dicens NON OMNE
ANIMAL IUSTUM EST, quae est particularis negatio, ET EST ALIQUOD ANIMAL IUSTUM, quae est
particularis affirmatio.
SEQUUNTUR VERO HAE: HANC QUIDEM QUAE EST NULLUS EST HOMO IUSTUS ILLA QUAE EST
OMNIS EST HOMO NON IUSTUS.
Ostendit superius affirmationem uniuersalem et uniuersalem negationem, quoniam sibi essent contrariae, simul
ueras esse non posse. Nunc autem monstrat uniuersali negationi nominis finiti consentire uniuersalem
affirmationem nominis infiniti et particulari affirmationi, quae est opposita uniuersali negationi nominis finiti,
consentire eam, quae est opposita <uniuersali> affirmationi nominis infiniti, scilicet particularem /144/
negationem praedicatum retinentem infinitum. Et prius describantur hoc modo:
Neg. Nullus homo iustus est Aff. Quidam homo iustus est
Aff. Omnis homo non iustus est Neg. Non omnis homo non iustus est
Est ergo uniuersalis negatio ea quae dicit nullus homo iustus est,
huic opposite est contradictorie particularis affirmatio quidam homo iustus est. Rursus est uniuersalis affirmatio
infinitum habens praedicatum ea quae dicit:
Omnis homo non iustus est
huic contradictorie particularis <negatio> opponitur infinitum habens praedicatum ea quae dicit:
Non omnis homo non iustus est
Hae igitur sese perimunt. Sed uniuersalis affirmatio nominis infiniti id est:
Omnis homo non iustus est
sequitur negationem eam quae dicit:
Nullus homo iustus est
Nam si uerum est nullum esse hominem iustum, uerum est omnem hominem esse non iustum. Sed his oppositae
sibi rursus ipsae consentiunt. Nam si uerum est dicere quoniam quidam homo iustus est, uerum est dicere non
omnis homo non iustus est. Si enim non omnis homo non iustus est, aliquem iustum esse necesse est.
MANIFESTUM EST AUTEM, QUONDAM ETIAM IN SINGULARIBUS,
INTERROGATUM NEGARE, QUONDAM ET AFFIRMARE VERUM EST.

SI

EST

VERUM

Quotiens aliquis, inquit, in singularibus rebus interrogat et is qui interrogatur negat, tunc is qui interrogat recte
negationem cum singulari iungens ex infinito nomine faciet affirmationem. Ut si aliquis /145/ dicat:
Putasne Socrates sapiens est?
Alius respondeat:
43

