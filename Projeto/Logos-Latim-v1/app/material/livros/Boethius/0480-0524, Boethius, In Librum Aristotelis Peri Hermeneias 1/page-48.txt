utraeque sint uerae. Quod si ita ut nunc sunt positae aliquando in ueritate concordant, hoc idcirco euenit quia
indefinitae sunt, non quia uerbis fiunt nominibusque transpositis. Quare euenit ut unius affirmationis duplex sit
negatio. Quod autem diximus inferiore descriptione magis liquebit.
<FIGURA>
[11]
/151/ AT VERO UNUM DE PLURIBUS VEL PLURA DE UNO AFFIRMARE VEL NEGARE, SI NON EST
UNUM EX PLURIBUS, NON EST AFFIRMATIO UNA NEQUE NEGATIO.
Multa Peripateticis de discernendis propositionibus, quae essent unae, quae multae, consideratio fuit. Atque ideo
nunc hoc dicit: et si una res, inquit, de pluribus praedicetur in propositionibus uel affirmatiuis uel negatiuis uel
rursus tes plures de una iterum praedicentur, et si pluribus illis rebus unum nomen sit positum et una res de uno
nomine plura signanti praedicetur, si es illis omnibus rebus unum aliquid non fit, non est una affirmatio nec una
negatio. Si quis enim dicat:
Animal rationale bipes homo est
unum hominem pluribus praedicando subiecit. Sed haec singillatim quidem dicta plura sunt, unam uero quandam
substantiam informant. Coeuntibus namque animali rationali et bipedi fit una substantia animal rationale bipes,
quod est homo. Et quamquam haec singillatim dicta multa sint (si quis enim dicat animal et rursus rationale et
intermisso tempore bipes, discerptim multa signant), tamen inucta in unum unam faciunt naturam. Et hoc est
quod ait:
UT HOMO EST FORTASSE ET ANIMAL ET BIPES ET MANSUETUM SED EX HIS UNUM FIT
tamquam si diceret: homo enim plura significat sed ita, si ea quae signantur discerptim dicantur. Nam et animal
et bipes /152/ et mansuetum designat. Dicimus enim hominem animal esse et mansuetum et bipedem. Sed haec
iuncta in unum corpus efficiunt animal mansuetum bipes, quod est homo. Quare quamquam de uno plura
praedicata sint, tamen, quoniam ex omnibus unum aliquid fit, ex hoc una est affirmatio atque negatio. Quod si
duae res tales subiectae sint de quibus una res praedicetur, ut de his unum fieri aliquid nequeat, non est una
affirmatib nec una negatio. Si quis enim candido aliquo homine ambulante dicat:
Album et ambulans homo est
album et ambulare in unam naturam non conueniunt nec fit ex utrisque unum aliquid, ita ut alicuius haec duo
iuncta subetantiam forment. Quare siue affirmentur siue negentur siue subiecta sint siue praedicata, non erit una
affirmatio nec una negatio sed uox quidem una est, tot autem in ea sunt affirmationes et negationes, quot termini
sunt positi ex quibus unum non fit. Siue autem de pluribus unus terminus praedicetur, siue plura de uno
praedicentur, idem modus est. Ut si quis dicat:
Homo animal rationale bipes est
quoniam ex his unum quiddam fit, una est propositio; sin uero quis dicat:
Homo album ambulans est
quoniam ex his nihil unum fit, non est una propositio. Amplius quoque si pluribus rebus unum nomen sit
positum, ex quibus coniunctis nulla una natura sit, et de illo uno nomine unum quodlibet aliud praedicetur, non
est una affirmatio nec una negatio. Marinus namque et hic latrabilis uno uocabulo canes uocantur. Si quis igitur
dicat:
Canis animal est
quoniam ex his /153/ quae signantur cani in unum coniunctis nihil efficietur (ex cane enim latrabili et ex marino
iunctis nulla una substantia est), illa propositio multiplex est et multa significans et non una. Quare
quemadmodum, si quis huiusmodi propositiones interroget, debeat responderi docet dicens:
SI ERGO DIALECTICA INTERROGATIO RESPONSIONIS EST PETITIO, VEL PROPOSITIONIS VEL
ALTERIUS PARTIS CONTRADICTIONIS.

48

