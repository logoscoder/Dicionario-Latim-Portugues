ad eam quae dicit:
Non est iniustus homo
nulla similitudinis ratione coniungitur, cmn sint utraeque negationes sed illa est simplex, illa priuatoria. Quare
duae, quae ex infinito nomine sunt, similiter sese habent quemadmodum priuationes. Similis namque affirmatio
est ea quae dicit:
Est non iustus homo
ei quae dicit:
Est iniustus homo
et rursus ea quae dicit:
Non est non iustus homo
ei quae dicit:
Non est iniustus homo
Priuationes uero simplicibus propositionibus et his. Quae ex finitis nominibus fiunt non coniunguntur. Neque
enim quisquam dixerit eam quae dicit:
Est iustus homo
esse comparem ei quae dicit:
Est iniustus homo
nec uero eam quae dicit:
Non est iustus homo
posse aliquid comparari cum ea quae dicit:
Non est iniustus homo
Recte ergo dictum est de his quattuor propositionibus duas ad affirmationem et ad negationem ita se habere, ut
sunt priuationes, duas uero esse simplices et praeter aliquam priuationum similitudinem.
Quod autem ait ad CONSEQUENTIAM tamquam si dixisset ad similitudinem, ita debet intellegi. Quae enim
sibi sunt similia, a se quodammodo non recedunt et inuicem consequuntur. Describantur ergo duae prius
simplices propositiones, post has duae priuatoriae, postremae quae ex infinitis nominibus constant, ut
affirmationes sub affirmationibus negationes sub negationibus constituantur. /135/
AFFIRMATIO: NEGATIO:
Est iustus homo Non est iustus homo
Est iniustus homo Non est iniustus homo
Est non iustus homo Non est non iustus homo
Sed hae, inquit, ita sunt dispositae eandemque ad se similitudinem gerunt, quemadmodum in Analyticis (id est
Resolutoriis) dictum est. Scripsit autem duos resolutorios libros de syllogismo, in quorum primo de
propositionum ex finito nomine et infinito consequentia disseruit. Est uero similitudo affirmatiuae quidem
simplicis ex finito nomine et negatiuae eius quae habet infinitum nomen. Namque ea quae dicit:
Est iustus homo
affirmatio ei quae dicit:
Non est non iustus homo
negationi similis est. Negatio quoque simplex finiti nominis affirmationi infiniti nominis conuenit. Ea enim quae
dicit:
Non est iustus homo
38

