rursus homini, uniuersali rei, determinationem uniuersalem, id quod dicitur nullus, adiecit. Siue ergo in
affirmatione siue in negatione, si eas uniuersaliter aliquis proferat, uniuersale in uniuersali proponet. Non
proponet autem uniuersale in uniuersali quotiens ita dicit:
Homo animal est
Homo animal non est
Cum enim homo sit res uniuersalis, nulla adiectione uniuersalitatis, quae est nullus aut omnis, affirmationem uel
negationem fecit. Quocirca repetendum est: affirmatio uniuersalis est, in qua uniuersale uniuersaliter praedicatur
affirmatiue, et negatio uniuersalis, in qua rursus uniuersale uniuersaliter praedicatur negatiue. Sed hae huiusmodi
contrariae sunt. Fieri enim non potest ut, ubi uera est affirmatio uniuersalis, illic uniuersalis negatio uera sit sed e
contrario fieri tamen potest ut utraeque /85/ inueniri falsae possint, ut:
Omnis homo iustus est
Nullus homo iustus est
hic enim utraeque sunt falsae; et ut una quidem uera, falsa altera reperiatur, ut in eo quod est:
Omnis homo animal est
Nullus homo animal est
una uera est, altera falsa; ut uero utraeque uerae sint, fieri non potest. Quocirca quoniam utraeque falsae
inueninutur, oppositae non sunt sed sunt contrariae. Cur autem contrariae dicantur, alio loco nobis erit dicendum.
Particulares uero propositiones sunt huiusmodi:
Quidam homo animal est
Quidam homo animal non est
Hae dicuntur subalternae. Affirmatio enim particularis sub affirmatione uniuersali subalterna est. Rursus eodem
modo particularis negatio sub uniuersali negatione subalterna est. Sed hae ut aut utraeque uerae sint aut una uera,
alia falsa fieri potest; ut utraeque falsae sint, non potest inueniri: ut in eo quod est:
Quidam homo iustus est
Quidam homo iustus non est
utraeque sunt uerae. Cum uero dicimus:
Quidam homo animal est
Quidam homo animal non est
una uera est, altera falsa. Et dicuntur affirmatio et negatio particulares subcontrariae. Quare nec istae uocantur
oppositae, idcirco quia utraeque uerae inueniuntur interdum. Sit autem harum talis descriptio: /86/
<FIGURA>
Ergo neque superiores uniuersales neque inferiores particulares oppositae sunt, idcirco quod inferiores quidem
utraeque uerae, superiores utraeque falsae esse possum. Sunt autem oppositae contradictorie (ut ipse ait) si quis
aspiciat angulares, ut affirmationem uniuersalem particular) comparet negation), ut est:
Omnis homo iustus est
Quidam homo iustus non est
hae enim simul neque uerae possum inueniri neque falsae sed semper in omnibus una uera est, altera falsa. Et
rursus si uniuersalis negatio particulari affirmationi comparetur, reperiuntur oppositae, ut est:
Nullus homo iustus est
Quidam homo iustus est
Semper enim una uera est, altera falsa. Et hoc in quibuslibet terminis dispexeris: ratio non discrepabit. Sit autem
plenissima hoc modo descriptio: /87/
20

