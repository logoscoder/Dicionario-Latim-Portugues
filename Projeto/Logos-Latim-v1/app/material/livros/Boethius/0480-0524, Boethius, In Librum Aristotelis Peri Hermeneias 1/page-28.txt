conspiratione progressi sunt
Hoc si negetur sic:
Non omnes Fabii perierunt qui ad pugnam contra Veientes priuata
conspiratione progressi sunt
necesse est quidem unam ueram, unam esse falsam sed definite uera affirmatio est, definite falsa negatio. Cum id
enim quod factum est dicitur factum, definite uerum est; quod si id factum denegetur, falsum id est definite. Siue
ergo in uniuersalibus uniuersaliter praedicatis contradictio per oppositionem particularitatis fiat siue in
singularibus, ut in Socrate et in caeteris indiuiduis, in his quae sunt praeterita semper una uera est, altera falsa, ut
in eo quod est:
Socrates ueneno peremptus est
Socrates ueneno peremptus non est
uera est affirmatio definite et ita rursus falsa negatio. In praesentibus quoque idem esse necesse est. Si enim
disputante Socrate dicat aliquis:
Socrates disputat
et hoc alius neget, sicut disputare Socratem praesentis temporis ratione definitum est, ita quoque definite
affirmatio retinet ueritatem, negatio definite mendacium. Et in uniuersalibus quidem uel affirmatiuis uel
negatiuis, in /105/ quibus uel affirmatio particularis uel negatio particularis opponitur, idem est. Hoc est enim
quod ait: IN HIS QUAE SUNT ET QUAE FACTA SUNT, id est in praesentibus atque praeteritis, una semper
definite uera est, semper altera falsa definite, siue uniuersalis una sit, altera particularis, quod per hoc monstratur
quod ait: IN UNIVERSALIBUS QUIDEM UNIVERSALITER SEMPER HANC VERAM, ILLAM VERO
FALSAM, siue in singularibus atque indiuiduis praedicamentis, quod per hoc designat quod addidit: ET IN HIS
QUAE SUNT SINGULARIA.
Sed postquam de contradictoriis dixit, adiecit in his autem quae indefinitae sunt non necesse est semper inane
quidem ueram, illam uero esse mendacem, hoc seilicet designans quod dixit: IN HIS VERO QUAE IN
UNIVERSALIBUS NON UNIVERSALITER DICUNTUR, NON EST NECESSE. Non est enim necesse in his
unam ueram, alteram falsam proponi, potest enim fieri ut utraeque sint uerae quae fuerint indefinitae.
IN SINGULARIBUS VERO ET FUTURIS NON SIMILITER.
Propositionum aliae sunt tantum inesse significantes, ut si quis Socrate uiuo dixisset:
Socrates caluus est
aliusque negaret:
Socrates caluus non est
Illa enim inesse posuit Socrati caluitium, illa caluitium a Socrate disiunxit.
Aliae uero sunt necessariae, ut si quis dicat:
Necesse est solem annis omnibus in arietem rursus redire
Rem namque necessariam et ex necessitate euenientem praedicans totem fecit necessariam propositionem.
Aliae autem sunt contingentes, quae cum non sint, eas tamen /106/ in futurum euenire possibile est, ut si quis
dicat:
Hodie Alexander pransurus est
Hodie Alexander pransurus non est
Etenim cum ista dicuntur, quoniam illi adhuc prandere non inest, inesse tamen contingit et potest fieri ut hodie
prandeat, idcirco eas dicimus contingentes. Contingit enim fieri, quod adhuc nondum factum est. Sed hae non
insunt quidem, ut dictum est, sunt enim futuri temporis. Quae autem non insunt sed inesse possum, necessariae
non sunt, quoniam huiusmodi retinent naturam, ut eas et esse et non esse possibile sit. Potest enim fieri, ut hodie
Alexander prandeat, et rursus potest fieri, ut hodie non prandeat. Et hanc eueniendi uel non eueniendi
possibilitatem utrumlibet uocamus. In huiusmodi enim rebus utrumlibet contingit, aut affirmatio aut negatio, et
28

