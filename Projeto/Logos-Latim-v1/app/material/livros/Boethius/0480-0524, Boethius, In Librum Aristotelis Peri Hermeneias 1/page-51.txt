Et rursus si uerum est dicere de homine quondam musicus est et rursus quondam albus est et quoniam ambulans
est, et haec rursus in unum dicuntur, quondam homo musicus albus ambulans est. Rursus qui musicus albus
ambulans est, et albus est et ambulans est et musicus est. Dicuntur haec igitur rursus simul homo albus albus
musicus musicus ambulans ambulans est. Et haec adsidue complexa eadem faciunt superfluam locutionem. Nec
non etiam in singularibus quoque idem euenit. Si enim Socrates Socrates est et homo, erit Socrates Socrates
homo, et si Socrates Socrates est et homo et bipes, erit Socrates Socrates homo bipes; et rursus si hic idem bipes
est et homo, erit Socrates Socrates homo homo bipes bipes. Quae omnia quam sint inconuenientia nullus ignorat.
Non igitur dicendum est quondam omnia, quaecumque singillatim
praedicantur, eadem iuncta semper poterunt praedicari. Ergo quae iuncta uere dici possum et quae falso eorum,
quae singillatim atque extra ante uere dicebantur, exponit.
Hoc enim solum hactenus demonstratum est quoniam, si quis simpliciter et omni modo fieri complexiones dicat,
multa inconuenientia euenire necesse est: quemadmodum autem fiant complexiones ponendum atque tractandum
est.
EORUM IGITUR QUAE PRAEDICANTUR ET DE QUIBUS PRAEDICANTUR QUAECUMQUE
SECUNDUM ACCIDENS /159/ DICUNTUR VEL DE EODEM VEL ALTERUM DE ALTERO, HAEC NON
ERUNT UNUM.
In his, inquit, quae praedicantur et de his, de quibus illa ipsa praedicantur, duplex ratio est. Aut enim duo
accidentia de uno subiecto dicuntur, ut:
Marius malus est
Marius dux est
aut unum accidens de uno subiecto praedicatur, aliud uero accidens de illo praedicato accidenti praedicatur, ut si
quis dicat:
Cicero est caluus
Caluus orator est
Hic enim caluus de subiecto Cicerone, orator de caluo praedicatur. Hoc est enim quod ait:
QUAECUMQUE SECUNDUM ACCIDENS DICUNTUR VEL DE EODEM VEL ALTERUM DE ALTERO.
DE EODEM, ut si qua duo accidentia de uno praedicentur; ALTERUM DE ALTERO, ut si unum accidens de
altero accidenti dicatur, ut ipsum accidens de quo dicitur de altero rursus subiecto praedicetur. Quod si ita fiat
praedicatio, in unum fungi accidentia copularique non possunt. Etenim si quis sic dicat: homo albus est, homo
musicus est, haec iuncta simul unum non facient, ut est musicus albus. Vel si rursus musicum praedicetur de
albo, ut album de homine dicatur et praedicetur illud album musicum est, non idem est album musicum. Nec in
unam substantiam coeunt quaecumque sic uere praedicari possum singillatim. Idcirco enim haec de se inuicem
uidentur posse praedicari, quia de uno eodemque subiecto praedicantur, non quod ex his unum aliquid fiat.
Accidentia enim sunt utraque. QUARE NON ERIT ALBUM MUSICUM sed quondam homo albus idem
musicus est, per id quod utraque uni accidunt per accidens /160/ album musicum praedicatur. Nec rursus si
citharoedus est et bonus, idcirco iam bonus dici poterit citharoedus. Neque enim bonus et citharoedus talia sunt
ut ex his unum fieri possit sed quondam utraque eidem accidunt, idcirco de se secundum accidens praedicantur.
Sed magis fortasse possumus dicere: homo animal est, homo bipes est, ut haec iuncta dicamus animal bipes. Et
his iunctis secundum substantiam non secundum accidens est facta praedicatio.
AMPLIUS NEC QUAECUMQUE INSUNT IN ALTERO. QUARE NEQUE ALBUM FREQUENTER NEQUE
HOMO HOMO ANIMAL VEL BIPES; INSUNT ENIM IN HOMINE BIPES ET ANIMAL.
Quaecumque singillatim secundum accidens praedicantur ea simul praedicari non posse monstrauit. Nunc autem
illud etiam docet, quondam illa quoque quae substantialiter praedicantur non semper simul iuncta praedicentur.
Et haec ratio et accidentibus conuenit et substantialibus rebus. Quotiens enim inest praedicato aliquid et nos illud
extra uolumuspraedicare et in unum rursus duo praedicata coniungere, tunc et incongrua praedicatio. Et hoc
aliquotiens quidem in ipsa nominum prolatione perspicitur, aliquotiens uero in ui et intellectu atque in termini
continentia. Si quis enim sit homo albus et de eo dicatur uerbi gratia:
Callias homo albus est
51

