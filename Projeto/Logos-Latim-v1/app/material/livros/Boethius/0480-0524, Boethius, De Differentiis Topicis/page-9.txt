Et de his quidem partibus quae species sunt hoc modo sit quaestio, an uirtus mentis bene constitutae sit
habitus. Quaestio est de definitione, [1188D] id est an habitus mentis bene constitutae sit uirtutis definitio. Faciemus
itaque a speciebus argumentationem sic: Si iustitia, fortitudo, moderatio atque prudentia habitus mentis bene constitutae
sunt, haec autem quattuor uirtuti ueluti generi subiiciuntur, uirtus ergo bene constitutae mentis est habitus, maxima
propositio. Quod enim singulis partibus inest, id toti inesse necesse est. Argumentum uero a partibus, id est a generis
partibus, quae species nuncupantur: iustitia enim, fortitudo, modestia, et prudentia uirtutis species sunt.
Item ab his partibus quae integri partes esse dicuntur; sit quaestio an sit utilis medicina, haec in accidentis
dubitatione constituta est, dicemus: si depelli morbos salutemque [1189A] seruari mederique uulneribus utile est, utilis
medicina est; at depelli morbos, seruari salutem, mederique uulneribus utile est, utilis igitur medicina est.
Saepe autem et una quaelibet pars ualet, ut argumentationis firmitas constet, hoc modo, ut si de aliquo
dubitetur an sit liber factus; si eum uel censu, uel testamento, uel uindicta manumissum esse monstremus, liber factus
ostensus est, atque hae partes erant dandae libertatis. Ut rursus si dubitetur an sit domus, quod eminus prospicitur,
dicemus quoniam non est: nam uel tectum, uel parietes, uel fundamenta ei de sunt, ab una rursus parte tactum est
argumentum.
Licet autem non solum in substantiis, uerum etiam in modo, in temporibus, in quantitatibus, in loco, totum
partesque respicere. Id enim [1189B] quod dicimus, semper in tempore totum est. Id quod dicimus, aliquando in
tempore pars est. Rursus si simpliciter aliquid proponamus, in modo totum est; si cum adiectione, aliqua pars fit modo.
Item si omnia dicamus in quantitate, totum dicimus. Si aliquid a quantitate excerpsimus, quantitatis ponimus partem.
Eodem modo et in loco quod ubique est, notum est quod alicubi, pars.
Horum autem omnium haec communiter debentur exempla, a toto ad partem secundum tempus: si Deus
semper est, et nunc est, a parte ad lotum secundum modum, si anima aliquo modo mouetur, et simpliciter mouetur,
mouetur autem cum irascitur, uniuersaliter igitur et simpliciter mouetur. Rursum a toto ad partes in quantitate: si uerus
est Apollo in ommbus uates, [1189C] uerum erit Pyrrhum Romanos superare. Rursus in loco: si Deus ubique est, et hic
igitur est.
Sequitur locus qui nuncupatur a causis. Sunt uero plures causae quae uel principium motus praestant atque
efficiunt, uel specierum formas subiectae suscipiunt, uel propter eas aliquid fit, uel quae cuiuslibet forma est.
Argumentum igitur ab efficiente causa, ut si quis iustitiam naturalem uelit ostendere, dicat: congregatio
hominum naturalis est, iustitis uero congregatio hominum fecit, iustitia igitur naturalis est. Quaestio de accidente,
maxima propositio: quorum efticientes causae sunt naturales, ipsa quoque sunt naturalia. Locus ab efficientibus causis:
quod enim uniuscuiusque causa est, id eam rem efficit cuius est causa.
Rursus si quis Mauros arma non habere contendat, dicet idcirco eos armis minime uti, quod his [1189D]
ferrum desit. Maxima propositio, ubi materia deest, et quod ex materia efficitur, desit. Locus a materia: utrumque uero,
id est ab efficientibus atque mater, uno nomine a causa nuncupatur. Atque enim id quod efficit, atque id quod operantis
actum suscipit, eius rei quae efficitur causae sunt.
Rursus a fine, sit propositum sic, an iustitia bona sit, fiat argumentatio talis: si beatum esse bonum est, et
iustitia bona est, hic enim est iustitiae finis, ut si quis secundum iustitiam uiuat, ad beatitudinem perducatur. Maxima
propositio: cuius finis bonus est, ipsum quoque bonum est. Locus a fine.
Ab eo quoque quod cuiuslibet forma est, ita non potuisse uolare Dedalum, quoniam [1190A] nullas naturali
forma pennas habuisset. Maxima propositio: tantum quaeque posse quantum forma naturalis sua permisit. Locus a
forma.
Ab effectibus uero et corruptionibus et usibus hoc modo; nam si bona est domus, et constructio domus bona
est, et e contrario, si bona est constructio domus, bona est domus. Rursus si destructio domus mala est, bona est domus,
et si bona est domus, mala est destructio domus. Et si bonum equitare est, bonus est equus, et si bonus est equus,
bonum est equitare. Est autem primum quidem exemplum a generationibus, quod idem ab effectibus uocari potest;
secundum a corruptionibus; tertium ab usibus: omnium autem maxima propositio: cuius effectio bona est, ipsum
quoque bonum est, et e conuerso; cuius ecorruptio [1190B] mala est, ipsum quoque bonum est, et econuerso; et cuius
usus bonus est, ipsum quoque bonum est, et econuerso.
A communiter accidentibus argumenta fiunt quoties ea sumuntur accidentia, quae relinquere subiectum uel
non possunt uel non solent, ut si quis hoc modu dicat: Sapientem non poenitebit, poenitentia enim malum factum
comitatur. Quod quia in sapiente non conuenit, ne poenitentia quidem. Quaestio de accidente. Maxima propositio: Cui
non inest aliquid ei, nec illud quod eius est consequens inesse potest; locus a communiter accidentibus.
Expeditis igitur locis his qui ab ipsis terminis in quaestione positis assumuntur, nunc de his dicendum est qui,
licet extrinsecus positi, argumenta tamen quaestionibus subministrant. Hi uero sunt uel ex rei [1190C] iudicio, uel ex
similibus, uel a maiore, uel a minore, uel a proportione, uel ex oppositis, uel ex transumptione.
Et ille quidem locus qui rei iudicium tenet est huiusmodi: ut si dicamus id esse quod uel omnes iudicant uel
plures. Et hi uel sapientes, uel secundum unamquamque artium penitus eruditi. Huius exemplum est, caelum esse
uolubile, quod ita sapientes atque astrologi doctissimi iudicauerunt. Quaestio de accidente. Maxima propositio: quod
omnibus uel pluribus uel sapientibus hominibus uidetur, ei contradici non oportere. Locus a rei iudicio.
A similibus uero hoc modo: si dubitetur an hominis proprium sit bipedem esse, dicemus: similiter inest equo
quadrupus ut homini bipes; non est autem equo quadrupes proprium; non est igitur homini bipes proprium. Quaestio de

