Repugnantia uero oppositis aggregantur, efficientia cau sis efficientibus uel materiae effecta illi sunt
consimilia loco quem Themistius posuit a fine; nam causarum effectus finis est.
A comparatione maioris uel minoris idem locus est qui apud Themistium inter extrinsecos locos ponitur a
maiore et minore.
A comparatione parium inter eos qui a simili ducuntur esse putandus est. Dictum est enim in quantitate
similitudinem esse paritatem.
Restat locus utrisque communis, qui est extrinsecus collocatus, quem Cicero, sicut Themistius, a rei iudicio
esse proposuit.
Et M. Tullii quidem diuisio superiorem Themistli partitionem tali modo potuerit includere, quod licet in
subiecta descriptione prospicere:
TULLIANA DIVISIO
A toto
A partium enumeratione
A notatione
A coniugatis
A genere
A forma
A similitudine
A differentia
A contrario
Ab adiunctis
Ab antecedentibus

THEMISTII DIVISIO
A substantia
A diuisione
A nominis interpretatione
A coniugatis
A genere uel a toto
A parte uel specie
A simili
A toto uel a parte
Ab oppositis
A communiter accidentibus
A definitione uel descriptione, uel
A consequentibus interpretatione,
uel specie, uel causa, uel materia,
uel communiter accidentibus, uel
coniugatis

A repugnantibus
Ab efficientibus
Ab effectis
A comparatione maiorum
A comparatione minorum
A comparatione parium
Ab auctoritate

Ab oppositis
A causis
A fine
A maiore
A minore
A similibus
A rei iudicio

[1203C] Omnis quidem M Tullii partitio locorum in Themistii diuisione superioris descriptionis formula
uidetur conclusa.
Nunc Themistii diuisio ad M. Tullii diuisionem reducenda est. Cuius quidem multa pars Ciceronis conuenit,
sicut prior etiam descriptio docet. Quod uero ex Themistii superest diuisione, id si ad [1204C]
Tullianae partitionis ordinem referatur, facili compendio quemadmodum ad se inuicem partitiones reducantur
ostenditur. Nam continuae M Tullii diuisioni ex Themistii locis in superiore descriptione conuenerant hi: Ciceronis
quidem a toto, Themistii a substantia. A partium [1205A] enumeratione Ciceronis, a diuisione Themistii. A notatione
Ciceronis, a nominis interpretatione Themistii. A coniugatis utrorumque communis. A genere Ciceronis, a toto
Themistii. A forma Ciceronis, a parte, id est specie Themistii. A similitudine communis. A differentia Ciceronis, a toto
uel a parte Themistii. A contrario Ciceronis, idem apud Themistium ab oppositis. Ab adiunctis Ciceronis, eumdem a
communiter accidentibus Themistius posuit. Ab antecedentibus et consequentibus, mixti cum pluribus. A
repugnantibus Ciceronis, idem a Themistio ab oppositis dicitur . Ab efficientibus Ciceronis, a causis Themistii. Ab
effectis Tullii, a fine Themistii. A comparatione maioris ac minoris M. Tullii, idem sunt a maiore ac minore Themistii.
[1205B] A comparatione partium Ciceronis, a similibus Themistii.
Cum igitur M. Tullii plena diuisio aliquibus membris Themistianae diuisionis aptetur, fieri non potest ut non
membra Themistianae diuisionis statim ad Tullianiae conuenieutia reducantur. Quocirca si quid reliquum est in
Themistii diuisione quod superiori formulae non uideatur ascriptum, plenae M. Tullii diuisioni poterimus aptare.
Inuicem enim diuisiones alterna reciprocatione coniunctae sunt.
<FIGURA>
[1206A] Restant autem ex Themistii locis his: ab usibus, ab effectibus, et corruptionibus, et proportione, et
transumptione.
Quorum quidem ab usibus, si usus alicuius rei semper effector est, ei loco Ciceronis aptandus est quia ab
etficientibus nuncuputur. Quod si ipse usus efficitur, ei loco Ciceronis adhibendus est qui ab effectis uocatur.

