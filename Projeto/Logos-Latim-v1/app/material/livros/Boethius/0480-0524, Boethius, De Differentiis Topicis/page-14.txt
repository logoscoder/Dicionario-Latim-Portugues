Ex antecedenti igitur sumitur argumentum: si peperit, cum uiro concubit; sumo quod antecedit, at peperit;
concludo quod sequitur, cum uiro igitur concubuit. A consequentibus ita sumo quod sequitur, at non concubuit cum
uiro, concludo quod antecedit, non igitur peperit. Quaestio est de accidente, locus ab antecedentibus et consequentibus.
Maximae propositiones: Posito antecedenti comitari quod subsequitur, perempto consequenti perimi quod antecedit.
Repugnantia uero sunt contrariorum consequentia, [1199A] ut uigilare, dormire, contraria sunt, stertere
dormientibus adiunctum est. Stertere igitur ac uigilare repugnantia sunt, ab his ita fit argumentum: Tune eum dicas
uigilare, qui stertat? Quaestio de accidente, argumentum a repugnantibus. Maxima propositio: Repugnantia sibi
conuenire non posse.
Causa est efficiens, quae quamlibet rem praecedens efficit, non semper tempore sed proprietate naturae, ut sol
diem. Ab hac ita sumitur argumentum: Cur esse dubites diem, cum solem in caelo esse conspicias?
Quaestio de accidente: nam diem esse accidit aeri, id est esse propter solem lucidum; argumentum ab
efficientibus causis. Maxima propositio: Ubi causa est, inde effectum abesse non posse.
Effectum est quod efficit causa. Ab hoc ita [1199B] sumitur argumentum: An tu dubites amasse, quam rapuit?
Quaestio de accidente, argumentum ab effectis. Maxima propositio: Ubi effectus est, causam abesse non posse, ueluti
non abfuit amor qui fuit causa, cur rapuerit, quod est effectus.
Comparatio uero maioris est, quoties id quod minus est maiori comparatur. Ab hoc loco ita sumitur
argumentum: Si is qui patriam bello perse cutus est tandem ueniam meruit a ciuibus, cur no is quoque mereatur qui ob
seditionem motam actus est in exsilium. Quaestio de accidente, argumentum a comparatione maioris. Maxima
propositio: Quod in re maiore ualet, ualeat in minore.
Minoris es comparatio quoties maior res confertur minori; atque ex ea capitur argumentum hoc modo: Si
Caium Gracchum mediocriter labefactantem statum reipublicae [1199C] Scipio priuatus interfecit, cur non Catilinam
orbem terrae caede atque incendio uastare cupientem consules persequantu? Quaestio de accidente, argumentuuia
comparatione minoris. Maxima propositio: Quod in re minore ualet, ualeat in maiore.
Paria sunt quae eiusdem quantitatis sunt, et semper paritas similitudo est quantitatis. Ab hac ita fit
argumentum: Si Demosthenem quis laudare desiderat, cur uituperet Tullium? Quaestio de aceidente, argumentum a
comparatione parium. Maxima propositio: Parium idem esse iudicium.
Restat is locus quem extrinsecus dixit assumi, hic iudicio nititur et auctoritate, et totus probabilis est, nihil
continens necessarium. Probabile autem est quod uidetur uel omnibus, uel pluribus, uel doctis et sapientibus, et inter
hos claris atque [1199D]
praestantibus, uel his qui secundum unamquamque artem peritiam consecuti sunt, ut medico in medicino
geometrae in geometria. Ab hoc loco tale est argumentum ueluti si dicam: Difficile est cum Carthaginensibus bellum
gerere, quoniam id P. Scipio Cornelius Africanus dixit qui saepe fuerat expertus. Hic uero locus extrinsecus dicitur
constitutus, quoniam non de his praedicati uel subiecti sunt termini sumitur sed ab extrinsecus posito iudicio uenit; hic
etiam inartificialis et artis expers uocatur, quoniam non sibi hinc ipse conficitarrumentum orator sed peractis positisque
utitur testimoniis.
Expeditis igitur M. Tullii differentiis quibus ipse a se [1200A] maximas propositiones, quas locos esse
diximus, separauit, pertractanda breuiter mihi uidetur superius digesta partitio, ut ea quae similia uidentur a semetipsis
ratione congrua segregentur.
Similis enim uidetur locus a toto ei qui est a nota, uterque enim in definitione est constitutus. Nam interpretatio
nominis quaedam ipsius nominis definitio est. Sed illa eorum maxima est differentiae, quia locus a toto rem definit: a
nota uero rem non definit sed nomen interpretatur. Diuersa uero sunt res ac nomen. Hoc enim significet, illa
significatur.
Item locus a partium enumeratione consimilis uidetur esse ei qui est a forma. Nam et forma pars est, et qui
genus diuidit enumerat partes, neque aliter fieri ex forma argumentum potest nisi diuidatur a genere; sumi enim,
[1200B] omnino forma non potest, nisi per diuisionem. Sed hic quoque multa est differentia: nam partium enumeratio
totas necesse est ut diuidat partes, easque uniuersas ad fidem argumentationis assumat, siue ille partes, siue illae sint
species, ut genus quidem speciebus, totum uero partibus approbetur. In forma uero sufficit ad demonstrandum quod de
genere dicitur una quaelibet.
Item locus a contrario et repugnantibus uidetur esse consimilis sed habet differentiam, quia contraria primis
sibimet frontibus opponuntur. Repugnantia uero per coniunctionem contrariorum sibi probantur aduersa, ut dormire ac
uigilare statim sibi contraria sunt. Stertere uero repugnat uigilationi idcirco quia somno coniungitur.
Adiuncta uero et antecedentia et consequentia quasi finitima sunt. Sed distant, quod in adiunctis nulla [1200C]
est necessitas; in accidentibus uero et consequentibus maxima; in adiunctia uero tempora nimium ualent. Nam quod
adiunctum est, id uel praecedererem solet, uel cum ea uno eodemque tempore esse, uel subsequi posterius. At in
antecedentibus nihil horum est sed non habita temporis ratione mox ut fuerit antecedens, consequens esse necesse est,
et si consequens non fuerit, antecedens necesse est interire.
Ac de M. Tullii locis sutficienter dictum est, nunc ad Themistii diuisionem redeamus, ut quomodo sibi
superius digestae partitiones consentire possint breuiter explicemus.
Ac primum quidem totius partitionis communiter differentias colligamus. Superior diuisio docuit alios
Themistii esse locos qui in ipsis terminis de quibus quaeritur insunt, alios qui extrinsecus [1200D] assumuntur, alios

