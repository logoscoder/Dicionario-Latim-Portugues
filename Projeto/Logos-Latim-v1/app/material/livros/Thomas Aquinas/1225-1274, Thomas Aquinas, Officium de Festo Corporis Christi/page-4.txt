|#4 Misit me vivens pater, et ego vivo propter patrem; et qui manducat me, vivet propter me.
Cibavit eum Dominus pane vitae et intellectus.
|#5 Unus panis et unum corpus multi sumus. Omnes qui de uno pane et de uno calice participamus.
Parasti in dulcedine tua pauperi Deus, qui habitare facis unanimes in domo.
|#6 Comedi favum meum cum melle meo.
Bibi vinum meum cum lacte meo.
|+Pars_6
|#1 Sapientia aedificavit sibi domum, miscuit vinum, et posuit mensam.
Angelorum esca nutrivisti populum tuum, et panem de caelo praestitisti eis.
Pinguis est panis Christi, et praebebit delicias regibus.
Sacerdotes Dei incensum et panes offerunt Deo.
Vincenti dabo manna absconditum, et nomen novum.
|#2 Verbum supernum prodiens, nec patris linquens dexteram, ad opus suum exiens, venit ad vitae vesperam.
In mortem a discipulo suis tradendus aemulis, prius in vitae ferculo se tradidit discipulis.
Quibus sub bina specie carnem dedit et sanguinem, ut duplicis substantiae totum cibaret hominem.
Se nascens dedit socium, convescens in edulium; se moriens in pretium, se regnans dat in praemium.
O salutaris hostia, quae caeli pandis Ostium; bella premunt hostilia, da robur, fer auxilium.
Uni trinoque Domino sit sempiterna gloria, qui vitam sine termino nobis donet in patria.
|#3 Posuit fines tuos pacem.
Et adipe frumenti satiat te.
|#4 Ego sum panis vivus, qui de caelo descendi: si quis manducaverit ex hoc pane, vivet in aeternum.
|+Pars_7
|#1 O sacrum convivium.
In quo Christus sumitur, recolitur memoria passionis eius, mens impletur gratia, et futurae gloriae nobis pignus
datur.
|#2 Christum panem Angelorum et hominum, venite adoremus.
|#3 Vivus, qui de caelo descendi: qui manducat
|#4 Memoriam fecit mirabilium suorum misericors et miserator Dominus, escam dedit timentibus te.
|+Pars_8
|#1 Exultate Deo adiutori nostro, iubilate Deo Iacob.
|#2 Oculi omnium in te sperant, Domine; et tu das illis escam in tempore opportuno.
Aperis tu manum tuam, et imples omne animal benedictione.
Caro mea vere est cibus, et sanguis meus vere est potus: qui manducat meam carnem et bibit meum sanguinem,
in me manet, et ego in eo.
|#3 Lauda, sion, salvatorem, lauda ducem et pastorem in hymnis et canticis.
Quantum potes, tantum aude; quia maior omni laude, nec laudare sufficis.
Laudis thema specialis, panis vivus et vitalis, hodie proponitur.
Quem in sacrae mensa coenae, turbae fratrum duodenae datum non ambigitur.
Sit laus plena, sit sonora; sit iucunda, sit decora mentis iubilatio.
Dies enim solemnis agitur, in qua mensae primae recolitur huius institutio.
In hac mensa novi regis, novum Pascha novae legis; phase vetus terminat.
Vetustatem novitas, umbram fugat veritas, noctem lux eliminat.
Quod in coena Christus gessit, faciendum hoc expressit in sui memoriam.
4

