|#2 Cibavit eos ex adipe frumenti.
Et de petra melle saturavit eos.
|#3 Suavitatem denique huius sacramenti nullus exprimere sufficit; per quod spiritualis dulcedo in suo fonte
gustatur, et recolitur memoria illius, quam in sua passione Christus monstravit, excellentissimae caritatis. Unde
ut arctius huiusmodi caritatis immensitas fidelium cordibus infigeretur, in ultima coena quando Pascha cum
discipulis celebrato transiturus erat de hoc mundo ad patrem, hoc sacramentum instituit tanquam passionis suae
memoriale perenne, figurarum veterum impletivum, miraculorum ab ipso factorum maximum; et de sua
contristatis absentia solatium singulare reliquit.
|#4 Panis quem ego dabo, caro mea est pro mundi vita. Litigabant ergo Iudaei dicentes: quomodo potest hic
nobis dare carnem suam ad manducandum? locutus est populus contra Dominum: anima nostra nauseat super
cibo isto levissimo.
|#5 Convenit itaque devotionibus fidelium solemniter recolere institutionem tam salutiferi tamque mirabilis
sacramenti, ut ineffabilem modum divinae praesentiae in sacramento visibili veneremur; et laudetur Dei potentia,
quae in sacramento eodem tot mirabilia operatur; nec non et de tam salubri tamque suavi beneficio exolvantur
Deo gratiarum debitae actiones. Verum etsi in die coenae, quando sacramentum praedictum noscitur institutum,
inter Missarum solemnia de institutione ipsius specialis mentio habeatur; totum tamen residuum eiusdem diei
officium ad Christi passionem pertinet, circa cuius venerationem ecclesia illo tempore occupatur. Ut autem
integro celebritatis officio institutionem tanti sacramenti recoleret plebs fidelium, Romanus pontifex urbanus IV,
huius sacramenti devotione affectus, pie statuit praefatae institutionis memoriam prima quinta feria post octavas
Pentecostes a cunctis fidelibus celebrari; ut qui per totum anni circulum hoc sacramento utimur ad salutem, eius
institutionem illo tempore specialiter recolamus quo spiritus sanctus corda discipulorum edocuit ad plene
cognoscenda huius mysteria sacramenti.
Nam et in eodem tempore coepit hoc sacramentum a fidelibus frequentari.
|#6 Coenantibus illis accepit Jesus panem, et benedixit, ac fregit, deditque discipulis suis, et ait. Accipite et
comedite: hoc est corpus meum.
Dixerunt viri tabernaculi mei: quis det de carnibus eius, ut saturemur?
|#7 Ut autem praedicta quinta feria, et per octavas sequentes, eius salutaris institutionis honorificentius agatur
memoria, et solemnitas de hoc celebrior habeatur; loco distributionum materialium, quae in ecclesiis
cathedralibus largiuntur existentibus horis canonicis nocturnis pariterque diurnis; praefatus Romanus pontifex eis
qui huiusmodi horis in hac solemnitate personaliter in ecclesiis interfuerint, stipendia spiritualia, apostolica
largitione concessit; quatenus per haec fideles ad tanti festi celebritatem avidius et copiosius convenirent.
Omnibus igitur vere poenitentibus et confessis, qui matutinali officio huius festi praesentialiter in ecclesia ubi
celebrabitur aderunt, centum dies; qui vero Missae, totidem; illis autem qui interfuerint in primis ipsius festi
vesperis, similiter centum: qui vero in secundis, totidem; eis quoque qui primae, tertiae, sextae, et nonae, ac
completorii aderunt officiis, pro qualibet ipsarum quadraginta; illis vero qui per ipsius festi octavas in
matutinalibus vespertinis Missae ac horarum praedictarum officiis praesentes extiterint, singulis diebus
octavarum ipsarum centum dies de iniunctis sibi poenitentiis relaxando, indulgentiam tribuit perpetuis
temporibus duraturam.
|#8 Accepit Jesus calicem postquam coenavit dicens: hic calix novum testamentum est in meo sanguine. Hoc
facite in meam commemorationem.
Memoria memor ero, et tabescet in me anima mea.
|+Pars_5
|#1 Introibo ad altare Dei, sumam Christum qui renovat iuventutem meam.
Cibavit nos Dominus ex adipe frumenti, et de petra melle saturavit nos.
Ex altari tuo, Domine, Christum sumimus, in quem cor et caro nostra exsultant.
|#2 Educas panem de terra.
Et vinum laetificet cor hominis.
|#3 Qui manducat meam carnem et bibit meum sanguinem, in me manet, et ego in illo.
Non est alia natio, tam grandis quae habeat Deos appropinquantes sibi, sicut Deus noster adest nobis.
3

