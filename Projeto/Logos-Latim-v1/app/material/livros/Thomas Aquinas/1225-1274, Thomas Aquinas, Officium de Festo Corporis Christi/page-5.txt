Docti sacris institutis, panem vinum in salutis consecramus hostiam.
Dogma datur Christianis, quod in carnem transit panis, et vinum in sanguinem.
Quod non capis, quod non vides, animosa firmat fides praeter rerum ordinem.
Sub diversis speciebus, signis tantum, et non rebus, latent res eximiae.
Caro cibus, sanguis potus; manet tamen Christus totus sub utraque specie.
A sumente non concisus, non confractus, non divisus, integer assumitur.
Sumit unus, sumunt mille; quantum isti, tantum ille; nec sumptus consumitur.
Sumunt boni, sumunt mali, sorte tamen inaequali, vitae vel interitus.
Mors est malis, vita bonis. Vide paris sumptionis quam sit dispar exitus.
Fracto demum sacramento, ne vacilles; sed memento tantum esse sub fragmento quantum toto tegitur.
Nulla rei fit scissura. Signi tantum fit fractura, qua nec status nec statura signati minuitur.
Ecce panis Angelorum, factus cibus viatorum, vere panis filiorum, non mittendus canibus.
In figuris praesignatur, cum Isaac immolatur, agnus Paschae deputatur, datur manna patribus.
Bone pastor, panis vere, Jesu nostri miserere, tu nos pasce, nos tuere, tu nos bona fac videre in terra viventium.
Tu qui cuncta scis et vales, qui nos pascis hic mortales, tuos ibi commensales, coheredes et sodales fac
sanctorum civium. Amen.
|#4 Sacerdotes incensum Domini, et panes offerunt Deo; et ideo sancti erunt Deo suo, et non polluent nomen
eius.
|#5 Ecclesiae tuae, quaesumus, Domine, unitatis et pacis propitius dona concede, quae sub oblatis muneribus
mystice designantur.
|#6 Divinum mysterium semper declaratur, et mens infidelium tumens excaecatur, firma spes credentium fide
roboratur.
Fides est summopere credere in Deum, panem sanctum edere, et tractare eum. Iubens dicit: sumite: hoc est
corpus meum.
Panis prius cernitur; sed dum consecratur, caro Christi sic mutatur: quomodo convertitur, Deus operatur.
De vino similiter, si sit benedictum, et tunc est veraciter sanguis Christi dictum: credamus communiter verum et
non fictum.
Nobis celebrantibus istud sacramentum, et cunctis fidelibus fiat nutrimentum, Iudaeis negantibus sit in
detrimentum.
|#7 Fac nos, quaesumus, Domine, divinitatis tuae sempiterna fruitione repleri, quam pretiosi corporis et
sanguinis tui temporalis perceptio praefigurat.

5

