OPERA OMNIA
SANCTI THOMAE AQUINATIS
-----oOo----Textum electronicum praeparavit et indexavit
Ricardo M. Rom n, S. R. E. Presbyterus
Bonis Auris, MCMXCVIII

|*OFFICIUM DE FESTO CORPORIS CHRISTI
|+Pars_1
|#1 Sacerdos in aeternum Christus Dominus secundum ordinem melchisedech, panem et vinum obtulit.
Miserator et misericors Dominus escam dedit timentibus se in memoriam suorum mirabilium.
Calicem salutaris accipiam, et sacrificabo hostiam laudis.
Sicut novellae olivarum ecclesiae filii sint in circuitu mensae Domini.
Qui pacem ponit fines ecclesiae, frumenti adipe satiat nos Dominus.
|#2 Homo quidam fecit coenam magnam, et misit servum suum hora coenae dicere invitatis ut venirent: quia
parata sunt omnia. Venite, comedite panem meum, et bibite vinum meum, quod miscui vobis.
|#3 Pange, lingua, gloriosi corporis mysterium, sanguinisque pretiosi, quem in mundi pretium, fructus ventris
generosi rex effudit gentium.
Nobis datus, nobis natus ex intacta virgine, et in mundo conversatus, sparso verbi semine, sui moras incolatus
miro clausit ordine.
In supremae nocte coenae recumbens cum fratribus, observata lege plene cibis in legalibus, cibum turbae
duodenae se dat suis manibus.
Verbum caro panem verum, verbo carnem efficit; fitque sanguis Christi merum: et si sensus deficit, ad
firmandum cor sincerum sola fides sufficit.
Tantum ergo sacramentum veneremur cernui; et antiquum documentum novo cedat ritui: praestet fides
supplementum sensuum defectui.
Genitori genitoque laus et iubilatio, salus, honor, virtus quoque sit et benedictio: procedenti ab utroque compar
sit laudatio. Amen.
|#4 Panem de caelo praestitisti eis.
Omne delectamentum in se habentem.
|#5 O quam suavis est, Domine, spiritus tuus. Qui ut dulcedinem tuam in filios demonstrares, pane suavissimo
de caelo praestito, esurientes reples bonis, fastidiosos divites dimittens inanes.
|#6 Deus qui nobis sub sacramento mirabili passionis tuae memoriam reliquisti, tribue, quaesumus, ita nos
corporis et sanguinis tui sacra mysteria venerari, ut redemptionis tuae fructum in nobis iugiter sentiamus.
|#7 Panis quem ego dedero.
Caro mea est pro mundi vita.
|+Pars_2
|#1 Christum regem adoremus dominantem gentibus. Qui se manducantibus dat spiritus pinguedinem.
|#2 Sacris solemniis iuncta sint gaudia, et ex praecordiis sonent praeconia, recedant vetera, nova sint omnia,
corda, voces et opera.

1

