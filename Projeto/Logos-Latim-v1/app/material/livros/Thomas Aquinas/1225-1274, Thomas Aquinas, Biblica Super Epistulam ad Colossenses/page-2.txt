Quia in epistola ad ephesios ostendit modum ecclesiasticae unitatis; in epistola ad philippenses ostendit eius
profectum et conservationem; in hac autem agit de eius conservatione contra haereticos, qui depravaverant eos
seducendo, etc..
|+1 Capitulus 1
|#1 Lectio 1
Dividitur autem haec epistola in salutationem, et tractatum, ibi gratias, etc..
Item primo ponuntur personae salutantes; secundo personae salutatae, ibi his qui sunt; tertio bona optata, ibi
gratia vobis.
Circa primum primo ponitur principalis persona; secundo adiuncta, ibi et timotheus.
Principalis primo tangitur ex nomine Paulus, id est humilis. Tales enim percipiunt sapientiam. Matth. XI, 25:
abscondisti haec a sapientibus et prudentibus, et revelasti ea parvulis. Et ideo docet eam.
Secundo ab officio, scilicet apostolus, id est missus, scilicet ad procurandum salutem fidelium. Act. XIII, 2:
segregate mihi Saulum et barnabam in opus ad quod assumpsi eos.
Io. XX, 21: sicut misit me pater, et ego mitto vos. Et apostolus, non cuiuslibet, sed Iesu Christi, cuius gloriam
quaerit, non sui ipsius. II Cor. IV, 5: non enim nosmetipsos praedicamus, sed Iesum Christum Dominum
nostrum, nos autem servos vestros per Iesum.
Sed quidam aliquando perveniunt ad officium ex ira Dei propter peccatum populi.
Iob XXXIV, 30: qui regnare facit hominem hypocritam propter peccata populi. Os. XIII, 11: dabo tibi regem in
furore meo. Et ideo dicit per voluntatem Dei, scilicet eius beneplacitum. Ier. III, 15: dabo vobis pastores iuxta
cor meum, et pascent vos scientia et doctrina.
Persona adiuncta est timotheus, ut scilicet in ore duorum vel trium stet omne verbum, ut, dicitur Deut. XVII.
Prov. XVIII, 19: frater qui iuvatur a fratre, quasi civitas firma.
Personae salutatae ponuntur, ibi his, etc.. Sancti dicuntur maiores. Lc. I, 75: serviamus illi in sanctitate et iustitia
coram ipso.
Fideles dicuntur minores, qui saltem veram fidem tenent, quia sine fide impossibile est placere Deo, ut dicitur
Hebr. XI, 6.
Vel sanctis, id est in baptismo sanctificatis, et fidelibus, id est permanentibus in fide accepta. Prov. XXVIII, 20:
vir fidelis multum laudabitur, etc..
Deinde ponuntur bona optata, scilicet gratia, quae est principium omnis boni.
Rom. III, 24: iustificati gratis per gratiam ipsius. Pax quae est finale bonum omnium.
Ps. Cxlvii, 14: qui posuit fines tuos pacem.
Et per consequens optat omnia bona media.
Et hoc a Deo, Ps. Lxxxiii, 12: gratiam et gloriam dabit Dominus; patre Domini nostri Iesu Christi, scilicet per
naturam, sed nostro per gratiam, et Domino Iesu Christo, et sic patre nostro, scilicet Deo in trinitate, et Domino
Iesu Christo, quantum ad naturam assumptam.
|#2 Lectio 2
Hic, accedens ad propositum, incipit epistolarem tractatum. Et primo commendat evangelii veritatem; secundo
contra contrariantia protegit veritatem status huius in II capite, ibi volo enim scire vos.
Circa primum duo facit.
Primo commendat evangelicae fidei veritatem; secundo actorem huius status, ibi qui est imago.
Item prima in duas, quia primo agit gratias pro beneficiis specialiter exhibitis colossensibus; secundo pro
exhibitis generaliter ecclesiae, ibi gratias agentes.
Circa primum duo facit, quia primo commendat gratiarum actionem Deo pro istis; secundo ostendit orationis
materiam, ibi audientes.
Iterum prima in duas, quia primo praemittit gratiarum actionem; secundo orationem, ibi orantes.
Dicit ergo: gratias agimus Deo, actori gratiarum. I Thess. Cap. Ult.: in omnibus gratias agite. Et hoc semper, pro
praeteritis et futuris. Licet enim non continue in actu possimus orare, tamen semper, ex habitu charitatis,
debemus orare. I Thess. Cap. Ult.: sine intermissione orate. Lc. XVIII, 1: oportet semper orare.
Deinde ponitur materia, et primo gratiarum actionis, secundo orationis, ibi ideo et nos.
Circa primum primo commemorat bona eorum, secundo quomodo fuerunt ea adepti, ibi quam audistis.
Bonum nostrum principaliter est in fide, spe et charitate: per fidem enim habemus notitiam Dei, per spem
elevamur in ipsum, sed charitate unimur ei. I Cor. XIII, 13: nunc autem manent fides, spes, charitas, tria haec,
etc.. Et ideo de istis tribus gratias agit, primo quod fidem habent.
Non enim ipse praedicaverat eis, sed quidam discipulus epaphras nomine, et postea Archippus.
Et ideo dicit audientes fidem, quae est principium spiritualis vitae. Hab. II, 4: iustus meus ex fide vivit. Hebr. XI,
6: accedentem ad Deum oportet credere, etc..

2

