sed ut per hoc ab idolatria revocaret. Unde ante adorationem vituli, de quo Exod. 33, nulla praecepta de
sacrificiis data sunt.
Psalm. 39: sacrificium et oblationem noluisti; aures autem perfecisti mihi. Holocaustum et pro peccato non
postulasti. Tunc dixi: ecce venio.
Secundo arguit Moralium inobedientiam; et primo ostendit culpam; secundo, comminatur poenam, ibi, tonde
capillum tuum. Circa primum duo. Primo probat inobedientiam quasi per inductionem, ostendens eos
inobedientes legi, ponendo legis praecepta: sed hoc verbum praecepi, a principio, quasi principaliter intentum.
Audite vocem meam, de praeceptis moralibus. Ezech. 36: eritis mihi in populum, et ego ero vobis in Deum. Et
praecepti contemptum: et non audierunt... Factique sunt retrorsum, semper peccata postea addentes.
Isa. 56: omnes in viam suam declinaverunt, unusquisque ad avaritiam suam, a summo usque ad novissimum.
Ostendit etiam eos inobedientes praecedentibus prophetis: et misi ad vos omnes servos prophetas. 4 Reg. 17:
testificatus est Dominus in Israel, et in Juda per manum omnium prophetarum, et videntium, dicens: revertimini
a viis vestris pessimis, et custodite praecepta mea et caeremonias, juxta omnem legem quam praecepi patribus
vestris, et sicut misi ad vos in manu servorum meorum prophetarum.
Qui non audierunt, sed induraverunt cervicem suam, juxta cervicem patrum suorum, qui noluerunt obedire
Domino Deo suo. Praedicit etiam, eos non obedituros sibi. Et loqueris...
Et non audient. Ezech. 3: domus Israel nolunt audire te, quia nolunt audire me: omnis quippe domus Israel attrita
fronte est, et duro corde.
Isa. 65: vocavi, et non respondistis; locutus sum, et non audistis, et faciebatis malum in oculis meis, et quae
nolui, elegistis. Secundo infert conclusionem et dices ad eos. Supra 2: frustra percussi filios vestros; disciplinam
non receperunt fides, Domini. Roman. 10: corde creditur ad justitiam, ore autem confessio fit ad salutem.
Vel fidelitas ad proximum. Prov. 20: virum fidelem quis inveniet?
|#4 Lectio 4
Hic comminatur eis poenam: et primo praesignat eam facto: tonde capillum. Simile Ezech. 5: tertiam partem
pilorum igni combures in medio civitatis, juxta completionem dierum obsidionis; et assumes tertiam partem, et
concides gladio in circuitu ejus: tertiam vero aliam disperges in ventum. Generationem furoris. Isa. 10: ad
gentem fallacem mittam eum, et contra populum furoris mei mandabo illi. Secundo determinat verba: et primo
resumit idolatriae culpam, aggravans eam ex loco sacro: quia fecerunt offendicula, idola, in domo, scilicet in
templo, et loco publico et aperto, et aedificaverunt quae non praecepi, quasi dicat: non tam gravia praecepi eis.
Unde patet quod etiam a me recesserunt. Psal. 105: immolaverunt filios suos, et filias suas Daemoniis, carnes
filiorum suorum, et filiarum suarum, quas sacrificaverunt sculptilibus chanaan. Secundo comminatur poenam: et
primo quantum ad interfectionem virorum; secundo quantum ad effusionem cadaverum, ibi (cap. 18): in tempore
illo, ait Dominus, ejicient ossa regis Juda. Tertio quo ad ejectionem remanentium, ibi, et eligent magis mortem
quam vitam. Circa primum tria. Primo ostendit interfectionis locum: ideo ecce dies venient, ut ubi peccaverunt,
ibi puniantur. Infra 19: ecce dies venient, dicit Dominus, et non vocabitur amplius locus iste tophet, et vallis filii
ennon, sed vallis occisionis. Secundo excludit sepulturae officium: et erit morticinum populi hujus in cibos
volucribus caeli. Sepelientur tamen aliqui vel a reliquiis, vel ab hostibus non valentibus sustinere foetorem.
Psalm. 78: posuerunt mortalia servorum tuorum escas volatilibus caeli, carnes sanctorum tuorum bestiis terrae.
Tertio excludit universale gaudium: et requiescere faciam. Thren.
Ult.: defecit gaudium cordis nostri, versus est in luctum chorus noster: quae omnia attestantur magnitudinem
occisionis.
Nota, quod Deus habitat nobiscum per fidei constantiam. Ephes. 3: habitare Christum per fidem in cordibus
vestris etc.. Per fraternae dilectionis concordiam. Matth. 18: ubi fuerint duo, vel tres congregati in nomine meo,
ibi sum in medio eorum. Per praeceptorum obedientiam.
Joan. 14: si quis diligit me sermonem meum servabit, et pater meus diliget eum, et ad eum veniemus, et
mansionem apud eum faciemus. Per devotae contemplationis eminentiam.
Apoc. 3: ego sto ad Ostium, et pulso: si quis audierit vocem meam, et aperuerit mihi, intrabo ad eum, et coenabo
cum illo, et ipse mecum.
Item nota, quod quoddam est templum historicum.
Psalm. 137: adorabo ad templum sanctum tuum, et confitebor nomini tuo. Allegoricum, ipsa ecclesia. 1 Cor. 3:
templum Dei sanctum est, quod estis vos. Typicum, ipse justus. 1 Cor. 6: nescitis quoniam membra vestra
templum sunt spiritus sancti? anagogicum, ipse Deus. Apoc. 21: Dominus Deus omnipotens templum illius est,
et agnus.
Item nota, quod vocem Domini debemus audire, illum diligendo caritatis amore, quia bonum nostrum.
Deut. 6: diliges Dominum Deum tuum ex toto corde tuo, et ex tota anima tua, et ex tota fortitudine tua. Ei
serviendo cultus religione, quia Dominus. Deut. 10: Dominum Deum tuum adorabis, et illi soli servies. Psalm. 2:
servite Domino in timore. Post eum eundo praecepti observatione, quia pater. Supra 3: patrem vocabis me, et
post me ingredi non cessabis.

20

