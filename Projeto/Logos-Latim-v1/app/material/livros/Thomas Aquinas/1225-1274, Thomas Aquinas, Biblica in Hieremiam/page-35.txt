pacem quam praedicabant: visionem mendacem, seductionem cordis, idest verba excogitata ad seducendum.
Ezech. 13: vident vana, et divinant mendacium, dicentes, ait Dominus, cum Dominus non miserit eos.
Secundo comminatur poenam tam prophetis praedicantibus, quam populo credenti: ideo haec dicit Dominus. Isa.
9: erunt qui beatificant populum istum seducentes, et qui beatificantur praecipitati.
Tertio annuntiatur populo prophetae compassio: et dices ad eos: deducant oculi mei (vel vestri) lacrymam. Et sic
indicitur planctus poenitentiae.
Thren. 2: deduc quasi torrentem lacrymas.
Cujus ratio assignatur: quoniam contritione, propter multitudinem occisorum, pessima propter incorrigibilitatem,
vehementer, propter continuitatem.
Isa. 30: comminuam eos sicut conteritur lagena figuli, contritione pervalida. Et assignat contritionis modum,
quantum ad poenam occisionis: si egressus, foris, et si introiero, per considerationem. Thren. 1: foris interficiet
eos gladius, et intus pavor, juvenem simul, et virginem, lactentem cum homine sene. Quantum ad captivitatem,
propheta quoque. Supra 9: disperdam eos in gentibus, quas non noverunt ipsi, et patres eorum.
|#4 Lectio 4
Hic sumit argumentum ex pristina populi dilectione: et circa hoc tria. Primo miratur dilecti populi repulsionem,
admirans odium: numquid projiciens abjecisti Judam? quasi dicat, mirum videtur.
Thren. Ult.: sed projiciens repulisti nos, iratus es contra nos vehementer. Ut nulla sit sanitas.
Isa. 14: plaga insanabili subjicientem in furore gentes. Secundo ponit recognitionem poenae, expectavimus.
Supra 8: expectavimus pacem, et non erat bonum; tempus medelae, et ecce formido. Et culpae, cognovimus.
Psalm. 50: iniquitatem meam ego cognosco, et peccatum meum contra me est semper. Tertio ponitur petitio: ne
nos des. Psal. 43: posuisti nos opprobrium vicinis nostris, subsannationem et derisum his qui in circuitu nostro
sunt. Quarto petitionis ratio ex templi sanctitate. Solii gloriae, scilicet propitiatorii, et arcae, in quibus gloriosum
te miraculis, et revelationibus ostendisti. Infra 17: solium gloriae altitudinis a principio, locus sanctificationis
nostrae, expectatio Israel. Et idolorum debilitate: numquid sunt in sculptilibus gentium qui pluant; aut caeli
possunt dare imbres, per se quasi causae primariae? job 3: quis est pluviae pater, aut quis genuit stillas roris? ex
Dei potestate: nonne tu es Dominus Deus noster? fecisti haec, pluvias, et omnia hujusmodi. Supra 10: ad vocem
suam dat multitudinem aquarum in caelo, et elevat nebulas ab extremitatibus terrae.
Notandum, quod quaedam est pax falsa. Sapien. 14: in magno viventes inscientiae bello, tot et tam magna mala
pacem appellant. Quaedam fraudulenta. Psal. 27: qui loquuntur pacem cum proximo, mala autem in cordibus
eorum.
Quaedam transitoria. 1 Thess. Ult.: cum enim dixerint, pax et securitas, tunc repentinus eis superveniet interitus.
Item notandum, quod mystice triplex est solium.
Quoddam est solium gloriae; et hoc quadrupliciter, scilicet naturae sublimitate. Isa. 6: vide Dominum sedentem
super solium excelsum et elevatum, et plena erat omnis terra majestate ejus. Pacis tranquillitate. Supra 3:
vocabunt jerusalem solium Domini, et congregabuntur ad eam omnes gentes in nomine Domini in jerusalem etc..
Scientiae profunditate. Ezech. 10: et vidi, et ecce in firmamento quod erat super caput cherubin quasi lapis
zaphirus, et quasi species similitudinis solii apparuit super eum. Durationis aeternitate.
Thren. Ult.: tu autem, Domine, in aeternum permanebis, solium tuum in generationem et generationem. Aliud est
solium clementiae, praeparantis ad Dei obedientiam. Isa. 22: figam illum paxillum in loco fideli, et erit in solium
gloriae domui patris sui; et suspendam super eum omnem gloriam patris sui. Ad justitiae sententiam.
Prov. 16: justitia firmatur solium regis.
Ad proximorum misericordiam. Isa. 16: et praeparabitur in misericordia solium, et sedebit super eum in veritate
in tabernaculo David. Ad humilitatis gratiam. Ezech. 43: locus solii mei, et locus vestigiorum meorum, ubi
habito in medio filiorum Israel in aeternum. Quoddam vero est solium justitiae praeparantis ad disceptandum.
Job 13: quis mihi tribuat ut cognoscam, et inveniam illum, et veniam usque ad solium ejus? ad malum
corrigendum. Prov. 20: rex, qui sedet in solio judicii, dissipat omne malum intuitu suo. Ad incorrigibiles
condemnandum. 3 Reg. Ult.: vidi Dominum sedentem super solium suum, et omnem exercitum caeli assistentem
ei a dextris et a sinistris. Ad bonos defendendum.
Isa. 9: super solium David, et super regnum ejus sedebit, ut confirmet illud, et corroboret in judicio, et justitia,
amodo et usque in sempiternum.
|+15 Capitulus 15
|#1 Lectio 1
Hic ponitur finalis et sententialis repulsio orationis prophetae pro populo: et primo ponitur orationis repulsio;
secundo ostenditur populi obstinatio, quae, est causa hujus, cap. 17: peccatum Juda scriptum est stylo ferreo in
ungue adamantino. Circa primum duo. Primo interdicit prophetae ne pro populo oret; secundo praecipit ut
eorum, quasi excommunicatorem, consortium vitet, cap. 16: et factum est verbum.
Domini ad me dicens. Circa primum duo.
35

