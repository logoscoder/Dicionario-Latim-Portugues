Hic ponit quorumdam liberationem. Primo pauperum qui nihil penitus habebant..., et dedit eis vineas, et
cisternas, quia terra penuriam in aquis patitur. Supra 5: verumtamen in diebus illis, ait Dominus, non faciam vos
in consummationem.
Secundo liberationem justorum. Primo prophetae, ponens jussionem: praeceperat, et executionem: misit ergo in
domum, suam. Proverb. 11: justus de angustia liberatus est et tradetur impius pro eo. Ibid. 10: quod timet impius,
veniet super eum, desiderium suum justis dabitur.
Et cap. 16: cum placuerint Domino viae hominis, etiam inimicos ejus convertet ad pacem. Secundo liberationem
eunuchi: ad jeremiam autem factus fuerat sermo Domini. Et primo promittit liberationem ab hostium dominio: et
non traderis. Sap. 10: custodivit illum ab inimicis, et a seductoribus tutavit illum. Secundo ab occisionis gladio:
et gladio non cades. Psal. 90: cadent a latere tuo mille, et decem millia a dextris tuis, ad te autem non
appropinquabit.
Supra 17: benedictus vir qui confidit in Domino, et erit Dominus fiducia ejus. Eccl. 2: crede Deo, et recuperabit
te, et dirige viam tuam, et spera in illum.
|+40 Capitulus 40
|#1 Lectio 1
Posita destructione urbis, et populi captivitate, ponit reliquiarum salutem. Et primo ponitur populi congregatio;
secundo congregati populi disturbatio, cap. 41: et factum est in mense septimo.
Circa primum duo. Primo ponitur congregatio; secundo quarumdam insidiarum revelatio, quae pacem populi
perturbabant, ibi, johanan autem filius caree.
Circa primum tria. Primo ponitur congregatio populi quantum ad prophetam; secundo quantum ad principes, ibi,
cumque audissent omnes principes exercitus... Venerunt ad Godoliam; tertio quantum ad plebem, ibi, sed et
omnes Judaei. Circa primum quatuor. Primo ponitur liberationis praenuntiatio.
Sermo qui factus est ad jeremiam.
Cum nullus sermo sequatur, intelligitur hoc primum sermone revelatum quod postea opere narratur expletum.
Psalm. 68: exaudivit pauperes, et vinctos suos non despexit. Secundo ponitur prophetae liberatio: tollens ergo
princeps militiae jeremiam. Et assignat rationem, veritatem scilicet prophetae: Dominus Deus tuus locutus est,
per te.
Amos 3: non est malum in civitate quod Dominus non fecerit. Et ponit liberationem: nunc ergo ecce solvi te
hodie de catenis. Psalm. 106: eduxit eos de tenebris, et umbra mortis, et vincula eorum disrupit. Tertio datur ei
optio, utrum vadat in Babylonem, vel cum Godolia remaneat, vel quocumque placeat, pergat: si placet.
Genes. 13: ecce terra in conspectu tuo etc..
Proverb. 4: ducam te per semitas aequitatis, quas cum ingressus fueris, non arctabuntur gressus tui, et currens
non habebis offendiculum.
Et ponitur provisio sibi facta: dedit quoque ei Magister militiae cibaria. Jud. 14: de comedente exivit cibus, et de
forti egressa est dulcedo.
Quarto ponitur prophetae electio: venit autem jeremias ad Godoliam. Ideo non in chaldaeam ivit, quia illi
habebant ad consolationem Danielem et ezechielem. Isa. 6: ad annuntiandum mansuetis misit me, ut mederer
contritis corde, et praedicarem captivis indulgentiam, et clausis apertionem; ut praedicarem annum placabilem
Domino, et diem ultionis Deo nostro; ut consolarer omnes lugentes, et ponerem consolationem lugentibus sion.
|#2 Lectio 2
Hic ponitur congregatio principum: et primo ponitur eorum congregatio: cumque audissent omnes principes
exercitus... Venerunt ad Godoliam.
Eccl. 10: rex insipiens perdet populum suum, et civitates inhabitabuntur per sensum prudentium.
Secundo ponitur congregatorum assecuratio: et juravit eis Godolias... Nolite timere. 2 Petri 2: servi subditi estote
in omni timore dominis, non tantum bonis et modestis, sed etiam discolis. Tertio ostendit securitatis modum,
ecce ego; quasi dicat: ego sustinebo totum onus, ut vos in pace sitis. 1 Cor. 4: nos stulti propter Christum, vos
autem prudentes in Christo.
Isa. 53: vere languores nostros ipse tulit, et dolores nostros ipse portavit. Joan. 10: bonus pastor animam suam
ponit pro ovibus suis.
Sed et omnes Judaei qui erant in Moab etc.. Hic ponitur congregatio plebis. Ps. 146, dispersiones Israelis
congregavit.
|#3 Lectio 3
Hic ponitur insidiarum machinatio: et primo facta a principibus communiter: scito quod Baalis, qui adhuc
chaldaeis resistebat. Et non credidit, credens dolosis verbis Ismahelis. Prov. 14: innocens credit omni verbo,
astutus considerat gressus suos. Secundo facta a quodam specialiter, johanan. Et primo excogitatio: ibo. Prov.
11: in bonis justorum exaltabitur civitas, et in perditione impiorum erit laudatio. Secundo ponitur repulsio: et ait
77

