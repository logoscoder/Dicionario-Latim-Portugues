Thren. 1: migravit Judas propter afflictionem, et multitudinem servitutis; habitavit inter gentes, nec invenit
requiem. Deut. 28: in gentibus quoque illis non quiesces, neque erit requies vestigio pedis tui. Secundo promittit
consolationem, ponens juramentum quasi signum: propterea ecce dies; quasi dicat: hoc majus beneficium
reputabitis, quam quod liberati estis de Aegypto; et illius quasi obliti, hoc semper in memoriam habebitis. Isa.
43: ne memineritis priorum, et antiqua ne intueamini. Infra 23, idem. Et explicans beneficium, et reducam.
Ezech. 36: tollam quippe vos de gentibus, et congregabo vos de universis terris; et reducam vos in terram
vestram. Tertio ponit captivitatis conditionem, ecce ego: et primo describit captivitatem Babyloniorum,
piscatores, scilicet chaldaeos, qui quasi in mari prosperitatis, et voluptatis viventes, eos ceperunt.
Habac. 1: facies homines quasi pisces maris, et quasi reptilia non habentia ducem. Et Romanorum: et post haec
mittam venatores, scilicet Romanos, qui eos quasi bestias pro crudelitate homicidii venati sunt. Thren. 3:
venatione ceperunt me quasi avem inimici mei gratis.
Secundo assignat captivitatis rationem, ponens cognitionem culpae: quia oculi mei super omnes vias eorum.
Prov. 16: omnes viae hominum patent oculis ejus, spirituum ponderator est Dominus.
Et comminationem poenae. Et reddam primum, idest ante dictam consolationem, duplices, scilicet quantum ad
cultum idolorum; propter quod sequitur: quia contaminaverunt: et quantum ad perversitatem morum, et
abominationibus suis impleverunt hereditatem meam. Psal. 105: infecta est terra in sanguinibus, et contaminata
est in operibus eorum. Tertio ponit captivitatis utilitatem, scilicet conversionem gentium; vel eorum qui cum
Judaeis sub zorobabel in jerusalem reversi sunt; vel eorum qui ad fidem Christi sunt conversi: quia caecitas ex
parte contingit in Israel, donec plenitudo gentium intraret, et sic omnis Israel salvus fieret: Rom. 11. Circa quod
tria facit. Primo ponitur prophetae exultatio, designata in confessione divinae laudis: Domine fortitudo mea, ad
alios debellandum, robur, ad perseverandum, refugium, si deficiam. Psal. 17: diligam te, Domine fortitudo mea,
Dominus firmamentum meum, et refugium meum. Secundo ponitur gentium conversio. Ad te gentes venient.
Isa. 42: cantate Domino canticum novum, laus ejus ab extremis terrae. Peccati confusio: vere mendacium,
scilicet idolum, quod divinitatem, et auxilium mentitur. Supra 3: vere mendaces erant colles, et multitudo
montium. Et pristini erroris confutatio: numquid faciet sibi homo deos? et ipsi non sunt dii, scilicet homines
facientes. Sapien. 15: quomodo enim sibi similem homo poterit Deum fingere? tertio assignat conversionis
bonum: idcirco, idest ut gentes convertantur, eis, Judaeis, per vicem hanc; quasi dicat, ulterius non parcam,
manum, correctionis. Vel eis, gentibus, manum, Christum. Psalm. 9: cognoscetur Dominus judicia faciens, in
operibus manuum suarum comprehensus est peccator. Item Psal. 143: emitte manum tuam de alto, eripe me, et
libera me de aquis multis, de manu filiorum alienorum.
Notandum, quod quaedam est manus divinae dispositionis. Sap. 7: in manu ejus et nos, et sermones nostri, et
omnis sapientia, et operum scientiae disciplina. Divinae liberalitatis. Psal. 103: aperiente te manum tuam, omnia
implebuntur bonitate. Divinae protectionis. Isa. 49: sub tegumento manus suae protexit me. Divinae correctionis.
Psal. 38: a fortitudine manus tuae ego defeci in increpationibus. Divinae liberationis.
Job 5: percutit, et manus ejus sanabunt.
Divinae operationis. Eccli. 36: glorifica manum, et brachium dexterum. Et divinae condemnationis.
Ad Hebr. 10: horrendum est incidere in manus Dei viventis.
|+17 Capitulus 17
|#1 Lectio 1
Hic ostenditur explicite populi obstinatio, quae est reprobationis causa: unde primo ostendit eorum obstinatam
malitiam; secundo consummatam poenam, 19 cap.: haec dicit Dominus etc.. In prima duo. In prima ponuntur
obstinationis causae; secundo probatur ipsa obstinatio per experimentum, 18 cap.: verbum quod factum est ad
jeremiam a Domino. Prima in duas. In prima ponit causas obstinationis, in secunda revocat eos ad cultum
pristinae religionis, ibi, haec dicit Dominus etc.. Circa primum duo. Primo tangit unam causam, scilicet affectum
iniquitatis, ponens culpam, in qua ponit exemplum: peccatum Juda, duarum tribuum, scriptum est, idest affectui
eorum ita profunditus impressum, praecipue idolatriae, sicut Scriptura, quae fit ferreo stylo, in ungue, idest in
adamante, qui est lapis politus ad modum unguis. Zach. 7.
Cor suum posuerunt ut adamantem, ut non audirent legem, et verba quae misit Dominus exercituum in spiritu
suo sancto per manum prophetarum priorum. Vel peccatum, idest sententia pro peccato. Et exponit peccati
affectum: exaratum, idest profundatum, super latitudinem, idest super cor dilatatum in affectione peccati: unde
cor sic dilatatum est loco adamantis, et cornua ararum, idest idolorum, sunt loco styli ferrei. Praeceperat enim
Deus ut ex altari procederent quatuor cornua, in quibus penderet craticula, Exod. 27: et simile fecerant in aris
idolorum. Oseae 8: multiplicavit sibi ephraim altaria ad peccandum, factae sunt ei arae in delictum. Ponit etiam
affectus signum in successione prolis: cum recordati fuerint filii eorum, in affectu retinentes, in diversitate loci,
ararum, quae in civitatibus construebantur.
Supra 2: sub omni ligno frondoso tu prosternebaris meretrix. Et adjungens poenam, scilicet bonorum
direptionem quae pertinent ad necessitatem vitae, fortitudinem, idest bona, in quibus putabas te fortem esse, sicut
arena, castra.
39

