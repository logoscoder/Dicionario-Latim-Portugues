Hoc longe post futurum erat. Infra 30: conteram jugum illius de collo tuo, et vincula ejus disrumpam. Tertio
designatur jeremiae humilitas, quia patienter, et libenter sustinuit et abiit.
Psalm. 37: factus sum sicut homo non audiens, et non habens in ore suo redargutiones.
|#4 Lectio 4
Hic ponitur falsitatis improbatio: et primo excludit falsam consolationem, facti similitudine, contrivisti, tu
Hananias; et tu jeremias, facies, in signum augmentationis poenae. Job 6: qui timent pruinam, irruet super eos
nix. Et similitudinis expositionem: quia haec dicit Dominus; ac si diceret: jugum servitutis durius erit quam
praesignificatum sit. Eccl. 28: jugum illius jugum ferreum est, et vinculum illius vinculum aereum est. Secundo
ponitur comminatio contra ipsum prophetantem: et primo ponitur culpae repressio: et dixit jeremias... Non te
misit. Isa. 24: posuimus mendacium spem nostram, et mendacio protecti sumus. Secundo ponitur poenae
comminatio: idcirco emittam te; idest, tollam per mortem psalm. 18: non sic impii, non sic, sed tamquam pulvis
quem projicit ventus a facie terrae. Tertio ponitur prophetiae impletio: et mortuus est mense septimo: unde non
supervixit nisi duobus mensibus. 1 Thess. 5: cum dixerint, pax, et securitas; tunc repentinus eis superveniet
interitus, sicut dolor in utero habentis, et non effugient.
|+29 Capitulus 29
|#1 Lectio 1
Hic excludit falsas consolationes prophetarum, qui consolabantur captivos in Babylonia: et primo excludit falsas
consolationes; secundo invehit contra ipsos falsos consolatores, ibi, haec dicit Dominus etc.. Circa primum duo.
Primo ponit prophetiae titulum, in quo tria assignat: scilicet prophetandi modum, quia per modum epistolae;
verba libri, idest epistolae isa. 30: ingressus scribe ei super buxum, et in libro diligenter extra illud. Et erit in die
novissimo in testimonium usque in aeternum.
Prophetiae tempus, postquam egressus: 4 Reg. 24. Isa. 3: ecce dominator Dominus exercitum auferet ab
jerusalem et a Juda validum et fortem, omne robur panis, et omne robur aquae; et fortem et virum bellatorem,
judicem et prophetam, etc..
Et prophetiae nuntium: in manu elasa filii Saphan, et Gamaria filii Helciae, quos misit, ut pacem cum chaldaeis
faceret, territus ad mortem falsi consolatoris Hananiae, et comminationis jeremiae. Prov. 19: pestilente flagellato,
stultus sapientior erit.
Secundo ponit prophetiae verbum: haec dicit Dominus: et circa hoc duo. Primo dat eis consilium bonum, et
salubre, ut intendant his quae pertinent ad usum necessitatis: aedificate domos, quod facere negligebant,
credentes cito redire, secundum promissa falsorum prophetarum. Psalm. 106: seminaverunt agros, et
plantaverunt vineas, et fecerunt fructum nativitatis. Item ut intendant his quae pertinent ad successionem prolis:
accipite uxores. Gen. 1: crescite, et multiplicamini, et replete terram. Et ut intendant his quae pertinent ad
tranquillitatem pacis: et quaerite pacem.
Baruch 1: orate pro vita Nabuchodonosor regis Babylonis, et pro vita Balthassar filii ejus etc.. 1 Tim. 2: obsecro
primum omnium fieri obsecrationes, postulationes, gratiarum actiones pro omnibus hominibus, pro regibus, et
omnibus qui in sublimitate constituti sunt, ut quietam, et tranquillam vitam agamus in omni pietate, et castitate,
etc.. Secundo excludit consilium falsum, et inutile: haec enim dicit Dominus: et primo excludit vanam fiduciam
quam ex prophetarum promissione conceperant; secundo excludit stultam poenitentiam, ibi, quia haec dicit
Dominus etc.. Circa primum tria. Primo excludit falsorum prophetarum dictum, qui in brevi liberationem
promittebant: non vos seducant prophetae, qui ex nomine Domini vobis loquuntur, et divini, qui Daemonum
responsa aptant. Ezech. 12: vae prophetis insipientibus qui sequuntur spiritum suum, et nihil vident. Secundo
dicit liberationis tempus quantum ad consolationem: quia haec dicit Dominus, visitabo, consolans vos, et hostes
affligens. Supra 25: cum impleti fuerint septuaginta anni, visitabo super regem Babylonis, et super gentem illam,
dicit Dominus, iniquitatem eorum, etc.. Et quantum ad patriae restitutionem, et suscitabo, implebo. Eccl. 36:
suscita praedicationes, quas locuti sunt in nomine tuo prophetae priores. Tertio ponit liberationis modum, primo
promittens pristinae prosperitatis statum quantum ad tranquillitatem pacis: ego enim scio; quasi non alius. 1 Cor.
2: quae sunt Dei nemo scit nisi spiritus Dei. Isa. 64: oculus non vidit absque te quae praeparasti expectantibus te.
Cogitationes pacis, quam vobis praeparo, finem, captivitatis, patientiam, laborum, ut facilius toleretis. Psalm. 27:
loquuntur pacem cum proximo suo, mala autem in cordibus eorum.
Et quantum ad exauditionem orationis: invocabitis, ore, et ibitis, mente, adorabitis, corpore. Vel ibitis, ad
templum. Isa. 30: ad vocem clamoris tui statim ut audierit, respondebit tibi. Alia littera habet: invocabitis me, et
vivetis; et orabitis me, et ego exaudiam vos. Et planus est sensus. Et quantum ad auxilium divinae protectionis,
quaeretis, desiderio et precibus, et invenietis, paratum ad auxilium; quasi dicat, meipsum offeram. Joan. 14: qui
diligit me, diligetur a patre meo, et ego diligam eum, et manifestabo ei meipsum. Isa. 53: quaerite Dominum
dum inveniri potest, invocate eum dum prope est. Secundo promittit proprium nativitatis locum, et reducam.
Ezech. 36: tollam quippe vos de gentibus et congregabo vos de universis terris, et adducam vos in terram
vestram. Quia dixistis: quasi dicat: non fuit necessarium vobis scribere, quia in falsis prophetis confiditis.
59

