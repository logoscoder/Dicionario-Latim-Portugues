qui in caelis sunt, sicut civitas regis sui. Portate ejus, principaliores in Angelis, qui sunt quasi principes et judices
aliorum. Simile isa. 1: audite, caeli, et auribus percipe terra quoniam Dominus locutus est. Secundo subjungit
stuporis rationem.
Duo enim, contra duas partes praecepti. Exod. 20: ego sum Dominus Deus tuus, qui eduxi te de terra Aegypti.
Non habebis deos alienos coram me, etc.. Et iterum: non facietis deos argenteos, nec deos aureos facietis vobis.
Fontem aquae, qui veram consolationem eis dare possum.
Psal. 35: apud te est fons vitae. Cisternas, idola, quae salvare non possunt, foderunt, quia ipsi ea fecerunt. Psal.
113: simulacra gentium, argentum et aurum opera manuum hominum.
|#4 Lectio 4
Hic exaggerat culpam ex mentis obstinatione: et primo quia peccatum non recognoscebant; secundo quia
multiplicabant, ibi, a saeculo confregisti jugum meum. Circa primum tria. Primo sumit ex poenis culpae
argumentum, excludens servilem conditionem, ne propter hoc videatur juste in servitutem adducta. Vernaculus,
qui nascitur in domo Domini: quasi dicat, non. Joan. 8: semen Abrahae sumus, et nemini servivimus unquam.
Proponens poenarum diversitatem quantum ad hominum captivitatem: quare ergo factus est in praedam? leones,
principes chaldaeorum, vocem, praecepta vel bella. Quantum ad regionis vastationem, posuerunt. Isa. 1: terra
vestra deserta, civitates vestrae destructae sunt. Quantum ad mulierum violationem: filii quoque, civitates
Aegypti, usque ad verticem, contra naturam abutentes, nulli parcentes membro. Vel spiritualiter per idolatriam
usque ad firmos contaminantes. Thren. Ult.: mulieres in sion humiliaverunt, et virgines in civitatibus Juda. Et
concludens veram rationem: non istud factum est tibi, quia dereliquisti Dominum Deum tuum? ducebat,
prospere. Non enim te dereliquit, sed tu ipsum. Dan. 9: quia recessimus a te, et non audivimus vocem Domini
Dei nostri, ut ambularemus in lege ejus quam posuit nobis per servos suos prophetas... Stillavit super nos
maledictio.
Secundo ponitur inutile remedium, quod contra hujusmodi poenas adhibebant. Ex quo patet quod peccatum non
recognoscebant sperantes in auxilio gentium: unde ponit auxilii inquisitionem, et nunc quid tibi vis? quasi dicat:
non sic deberes poenas vitare, sed Deum placando, in via Aegypti, mittens pro auxilio, aquam, Nili, fluminis,
euphratis, qui est Assyriorum. Isa. 30: qui ambulatis ut descendatis in Aegyptum, et os meum non interrogastis.
Contra praedictae culpae recognitionem, arguet, malitia, quando pro ea poenas sustinebis. Isa. 3: agnitio vultus
eorum respondebit eis, et peccatum suum quasi sodoma praedicaverunt. Tertio adhibet utile consilium, ut
peccatum recognoscant: scito malum, inhonestum, amarum, poenosum. Sophon. 1: vox diei Domini amari,
tribulabitur ibi fortis.
|#5 Lectio 5
Hic ostendit, quod peccatum obstinata mente multiplicabant: et primo quantum ad diuturnitatem temporis. A
saeculo; quasi dicat, a principio legis datae. Isa. 48: transgressorem ex utero vocavi te. Job 21: quid est opus ut
serviamus ei, et quid nobis proderit, si oraverimus illum? secundo quantum ad multitudinem operis, in omni
colle: in locis altis et amoenis, idolis immolabant.
Isa. 65: sacrificaverunt super montes, et super colles exprobraverunt mihi. Amoena enim et excelsa semper idolis
dedicantur.
|#6 Lectio 6
Hic tollit excusationem: et primo quam possent habere, proponendo cultoris negligentiam: contra quod, ego te
plantavi electam ex electis patribus. Isa. 5: vinea facta est dilecto meo in cornu filio olei etc.. Secundo quam
possent habere negando culpam, ibi, si laveris. Et primo convincit eos de culpa in Deum; secundo de culpa in
proximum, ibi, quid niteris bonam ostendere viam tuam? circa primum duo. Primo convincit de culpa, ostendens
negandi impossibilitatem.
Nitro, quod calore solis condensatum, sicut sal, sordes lavat: berith, quaedam herba ad lavandum sordes: et est
modus loquendi: quasi dicat: tota aqua fluminis non faceret te mundam; idest nulla est tibi excusatio vel
purgatio. Prov. 30: generatio, quae sibi munda videtur, et tamen non est lota a sordibus suis. Quomodo dicis: non
sum polluta? Prov. 20: quis potest dicere: mundum est cor meum, purus sum a peccato? et ponit culpae
purgationem, proponens duas circumstantias.
Primo locum: vide vias, opera, in convalle, filiorum ennon, ubi idola colebant. Hic locus siloe fontibus irrigatur,
et ibi erat delubrum baal, secundum Glossam. Infra 31: dirige cor tuum in viam rectam in qua ambulasti. Et
proponit peccati modum quantum ad peccandi solicitudinem.
Cursor levis, quasi expeditus ad peccandum.
Prover. 1: pedes eorum ad malum currunt, et festinant ut effundant sanguinem. Quantum ad concupiscentiae
fervorem: onager in desiderio, scilicet coitus, attraxit ventum, quo percipit odorem feminae suae, amoris rei
amatae. Infra 14: onagri steterunt in rupibus, traxerunt ventum quasi dracones. Quantum ad fortem adhaesionem,
nullus avertet, amovendo. Et quantum ad peccandi promptitudinem, omnes qui quaerunt eam: quasi de meretrice
loquitur, quae etiam tempore menstruorum amasiis se exhibet. Ezech. 16: divisisti pedes tuos omni transeunti, et
7

