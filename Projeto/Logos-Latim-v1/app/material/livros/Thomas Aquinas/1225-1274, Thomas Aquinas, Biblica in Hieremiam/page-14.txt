emendatur percussione: percussisti, levibus flagellis, non doluerunt, de peccatis suis: attrivisti, morte et
captivitate.
Supra 2: frustra percussi filios vestros; disciplinam non receperunt. Aggaei 2: percussi vos vento urente, et
aerugine et grandine omnia opera manuum vestrarum: et non fuit in vobis qui reverteretur ad me: dicit Dominus.
Nec confusione: induraverunt; quasi dicat: non immutantur verecundia. Ezech. 3: omnis quippe domus Israel
attrita fronte est, et duro corde.
|#2 Lectio 2
Hic ostendit malitiam praelatorum contra aestimationem prophetae: et primo proponit populi ignorantiam, quasi
in excusationem ipsorum: forsitan pauperes sunt, illi quos malos in plateis reperi, ignorantes viam, per quam
incedant judicium, quod timeant. 1 Cor. 8: non in omnibus est scientia. Secundo proponit praelatorum scientiam,
quae auferebat opinionem culpae: ibo ergo ad optimates, et loquar eis: ipsi enim cognoverunt viam, per quam
incedant, judicium, quo inter alios etiam judicent. Sap. 6: ad vos, reges sunt hi sermones, ut discatis sapientiam,
ne excidatis.
Tertio proponit culpam: et ecce magis quam populus, quia audacius, minus timentes, simul cum populo. Psal. 2:
astiterunt reges terrae et principes convenerunt in unum adversus Dominum.
Jugum legis, vincula praeceptorum. Psal. 2: dirumpamus vincula eorum, et projiciamus a nobis jugum ipsorum.
|#3 Lectio 3
Hic comminatur poenam: et primo determinat poenam, quantum ad interfectionem virorum, leo de sylva, quasi
ferox, Nabuchodonosor propter ferocitatem; in quo regnum chaldaeorum. Quantum ad vastationem regionum,
lupus ad vesperam, idest propter velocitatem: sunt enim hora vespertina lupi velociores vacuati cibo, et aspirant
ad praedam nocturnam. Vel in lupo regnum Persarum. Quantum ad obsidionem urbis, pardus vigilans, idest
Nabuchodonosor propter fraudulentiam, vel regnum Graecorum propter varietatem regnorum, quae sibi
subjecerat. De regno autem Romanorum tacet: quia adhuc in longum imminebat, vel etiam ipsum significat per
hoc quod dicit: omnis qui egressus, idest evaserit manus praecedentium, capietur. Thren. 3: ursus insidians factus
est mihi leo in abscondito.
Habac. 1: leviores sunt pardis equi eorum, et velociores lupis vespertinis. Secundo resumit causam, multiplicatae
sunt, quantum ad numerum, confortatae quantum ad usum, aversiones, a Deo. Isa. 59: multiplicatae sunt
iniquitates nostrae coram te, et peccata nostra responderunt nobis.
|#4 Lectio 4
Hic prosequitur peccata eorum in speciali: et primo peccata subditorum; secundo peccata praelatorum, ibi, quia
inventi sunt in populo meo impii insidiantes. Circa primum duo. Primo ostendit populi culpam; secundo
peccantium stultitiam, ibi, annuntiate. Circa primum tria. Primo arguit in populo culpam idolatriae: super quo
propitius tibi esse potero? idest, quam rationabilem causam potero invenire vobis parcendi? jurant, eis divinam
reverentiam impendentes. Deut. 32: ipsi provocaverunt me in eo qui non erat Deus; et irritaverunt in vanitatibus
suis; et ego provocabo eos in eo qui non est populus. Secundo arguit culpam luxuriae, ponens peccati
perpetrationem, sive peccandi occasionem: saturavi, affluentiam temporalium bonorum conferens. Unde Glossa:
sine cerere et Baccho friget venus: amici enim sunt venter et genitalia. Moechati, adulterati, in domo meretricis;
ex ipso loco turpitudo peccati augetur Ezech. 16: haec fuit iniquitas sodomae sororis tuae, superbia et saturitas
panis, et abundantia, et otium ipsius et filiarum ejus; et manum egeno et pauperi non porrigebant; et elevatae
sunt, et fecerunt abominationes coram me: et abstuli eas sicut vidisti. Ponens etiam concupiscentiae fervorem:
equi amatores, quando scilicet sunt in tempore luxuriae suae, emissarii, quia ad hoc opus jumenta specialiter
emittuntur.
Hinniebat, quasi libidine insaniens. Psal. 31: nolite fieri sicut equus et mulus, in quibus non est intellectus.
Ponens etiam poenae recompensationem, ubi comminatur vindictam: numquid super his non visitabo? corrigens
peccata eorum poenis. Anima, affectus. Soph. 1: visitabo super viros defixos in faecibus suis. Et determinat
poenam quantum ad destructionem murorum, ascendite, o chaldaei: et quantum ad destructionem hominum,
auferte propagines, idest filios qui ex his propagantur, sicut ex propagine vites. Deut. 28: destruentur muri tui
firmi atque sublimes, in quibus habebas fiduciam, in omni terra tua.
Et resumit poenae causam: quia non sunt Domini, abalienati ab ipso per peccatum. Isa. 24: praevaricantes
praevaricati sunt, et praevaricatione transgressorum praevaricati sunt. Tertio arguit in eis peccatum blasphemiae:
et primo ponit culpam quantum ad blasphemiam in Deum: negaverunt Dominum, negantes providentiam ipsius
super res inferiores. Non est ipse, cujus nutu omnia fiunt neque veniet, quamvis contra ipsum peccaverimus.
Thren. 3: quis est iste qui dixit ut fieret, Domino non jubente? et Ezech. 9: dixerunt: dereliquit Dominus terram
et Dominus non videt. Et quantum ad blasphemiam in prophetas, in ventum, idest in vanum. Responsum,
divinum. Job 6: ad increpandum tantum eloquia concinnatis, et in ventum verba profertis. Secundo comminatur
poenam: et primo ponit poenam contra blasphemiam in prophetas: haec ergo, quae sequuntur. In ignem, idest

14

