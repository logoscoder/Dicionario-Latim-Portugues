colligit, qui significantur per loca immunda extra civitatem. Potest etiam aliter dici, id impletum fuisse sub esdra:
unde habetur Nehemiae 3: quia inceperunt aedificare Hanameel, et ad litteram, forte aliquod spatium civitati
addiderunt.
Quod dicitur in perpetuum manere, intelligitur, si non peccaverint. Supra cap. 18: si fecerit malum in oculis meis
ut non audiat vocem meam, poenitentiam agam super bono quod locutus sum ut facerem ei.
|+32 Capitulus 32
|#1 Lectio 1
Hic consolatur eos facto. Et primo designat prophetiae tempus ex regis tempore: in anno decimo Sedeciae regis
Juda: ipse est annus octavus decimus Nabuchodonosor, ut colligitur ex his quae dicta sunt supra cap. 25: quia
quartus annus joakim erat primus Nabuchodonosor. Ex urbis obsidione: tunc exercitus regis Babylonis obsidebat
jerusalem. Isa. 29: circumdabo quasi sphaeram in circuitu tuo, et jaciam contra te aggerem, et munimenta ponam
in obsidione tuam. Et prophetae carcerem, ponens carceris miseriam: et jeremias propheta erat clausus in atrio
carceris. Thren. 3: circumaedificavit adversum me ut non egrediar, aggravavit compedem meum. Et assignat
causam: quare vaticinaris? quia praedicabat urbis captionem: ecce ego dabo civitatem istam in manus regis
Babylonis. Regis captivitatem: et Sedecias rex Juda non effugiet de manu chaldaeorum. Et bellorum
adversitatem. Si autem dimicaveritis...
Nihil prosperum habebitis. Supra 21: debellabo ego vos in manu extenta, et in brachio forti, et in furore, et in
indignatione, et in ira grandi, et percutiam habitatores civitatis hujus. Unde hoc capitulum, secundum historiam,
est illi continuandum.
Secundo ponitur propheticum factum.
Et dixit jeremias: et primo ponitur emptio; secundo facti expositio, ibi, et dedi librum possessionis baruch; tertio
expositionis confirmatio, ibi, et oravi ad Dominum. Circa primum tria. Primo ponitur venditoris invitatio ad
emendum, ponens revelatum sibi invitationis verbum: ecce Hanameel veniet ad te... Tibi enim competit. Ne
tribus commiscerentur, praeceperat Dominus ut possessiones venderentur illis qui essent de eadem cognatione,
Num. 11, quod praecipue in possessionibus Levitarum observabatur. Ponit etiam invitantis adventum: et venit ad
me Hanameel filius patrui mei, secundum verbum Domini, quod non potest incassum ire. Num. 23: dixit, et non
faciet; locutus est, et non implebit? secundo ponitur emptio, intellexi, prophetali spiritu; alias stultum videbatur
tali tempore agrum emere: in quo etiam notatur prophetae obedientia. Supra 17: ego non sum turbatus te
pastorem sequens, et diem hominis non desideravi, tu scis. Et ponitur pretii solutio: et appendi, in statera
ponderis, septem stateres, idest siclos, quorum quilibet habet viginti obolos, Ezech. 45: argenteos, idem quod
stateres. Tertio ponitur emptionis confirmatio: scripsi in libro, et signavi, sigillis venditoris, et testium,
stipulationes, quando uno interrogante, et alio respondente, roboratur contractus, rata, idest ratificatio
venditionis. Isa. 8: adhibui mihi testes fideles etc..
|#2 Lectio 2
Hic ponitur emptionis expositio. Et primo tradit librum in oculis omnium Judaeorum qui sedebant in atrio
carceris, qui venerant ad consolandum et consultandum, quia res ad omnes pertinebat.
Ezech. 12: egredieris vespere coram eis sicut egreditur migrans. Secundo indicitur diligens custodia: et praecepi
baruch coram eis dicens: haec dicit Dominus exercituum Deus Israel: sume libros istos, librum emptionis hunc
signatum, et librum hunc qui apertus est, idest non sigillatus, ut quando mitterent, inspici posset. Oseae 12: in
manibus prophetarum assimilatus sum. Tertio assignantur in custodiam: et pones illos in vase fictili. Haec dicit
Dominus. Hoc est quod jeremias supra dixit se intellexisse verbum Dei. Zach. 8: vinea dabit fructum suum, et
terra dabit germen suum, et caelum dabit rorem suum, etc..
|#3 Lectio 3
Hic ponitur expositionis confirmatio: quia enim verbis prophetae non credebant, impetrat divinam super hoc
revelationem, ut dubitationi eorum satisfaciat: unde primo ponitur prophetae oratio; secundo Domini responsio,
ibi, et factum est verbum Domini ad jeremiam. Circa primum tria. Primo commendat divinam justitiam; secundo
proponit juste inflictam poenam; ibi, qui posuisti signa; tertio miratur praecepti praeteriti causam, ibi, et tu dicis
mihi, Domine Deus. Justitia autem si adsit, facit hominem velle justa: unde ad executionem ipsius duo alia
requiruntur, videlicet scire, et posse: unde ad perfectam executionem justitiae ostendit perfectionem scientiae, et
potentiae. Et primo potentiae, ponens rerum creationem: ecce tu fecisti.
Supra 27: ego feci terram, et homines, et jumenta quae sunt super faciem terrae in fortitudine mea magna, et in
brachio meo extento; et dedi eam ei qui placuit in oculis meis. Et commendat potentiae perfectionem: non erit
tibi difficile omne verbum, ex quo tam magna fecisti.
Luc. 1: non erit impossibile apud Deum omne verbum. Et subjungit justitiae executionem mixtam cum
misericordia: qui facit misericordiam, reddens bonis praemia, in millibus, idest usque in mille generationes, in
sinu filiorum, saltem in unam generationem, ut misericordia poenae praeemineat.
67

