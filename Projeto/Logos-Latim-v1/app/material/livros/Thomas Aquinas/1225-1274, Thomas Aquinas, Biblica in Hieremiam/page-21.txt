Illum quaerendo recta intentione, quia finis. Soph. 2: quaerite Dominum omnes mansueti terrae, quia judicium
ejus estis operati. Eum adorando debito honore, quia factor noster est, et Deus.
Matth. 4: Dominum Deum tuum adorabis.
|+8 Capitulus 8
|#1 Lectio 1
Hic comminatur cadaverum effossionem: et primo ponit ipsam effossionem: dicent ossa, credentes aurum, vel
aliquid talium invenire. Isa. 14: tu autem projectus es de sepulcro tuo, quasi stirps inutilis, pollutus, et obvolutus
cum his qui interfecti sunt gladio, et descenderunt ad fundamenta laci, quasi cadaver putridum. Secundo
effossorum dispersionem: et expandent ea. 4 Reg. 17: adoraverunt universam militiam caeli. Sap. 11: per quae
peccat quis, per haec et torquetur. Tertio eorum vilitatem. Non colligentur.
Isa. 5: facta sunt morticina eorum quasi stercus in medio platearum.
|#2 Lectio 2
Hic ostendit oppressionem remanentium significata ex ipsa mortis electione; quae quidem in se non est eligibilis,
sed inquantum malorum terminus est. Apoc. 9: in diebus illis quaerent homines mortem, et non invenient eam; et
desiderabunt mori, et fugiet mors ab eis.
|#3 Lectio 3
Hic ostendit eorum obstinationem, et duritiam in peccato: unde dividitur contra totum praecedens: et primo
ostendit obstinationem in peccatis quae committuntur in Deum, vel in seipsum, et in proximum. Deinde de illis
quae committuntur directe in proximum, cap. 9: quis dabit capiti meo aquam, et oculis meis fontem lacrymarum?
circa primum duo. Primo arguit duritiam; secundo comminatur poenam, ibi, congregans congregabo eos. Circa
primum quatuor. Primo ostendit eorum duritiam quantum ad idolatriam; secundo quantum ad superbiam, ibi,
quomodo dicitis: sapientes nos sumus, et lex Domini nobiscum est? tertio quantum ad avaritiam, ibi, propterea
dabo mulieres eorum exteris; quarto quantum ad inverecundiam, ibi, confusi sunt, quia abominationem fecerunt
etc.. Circa primum ostendit eorum duritiam admirabilem ex tribus. Primo ex communi consuetudine, proponens
consuetudinem: numquid qui cadit non resurget? spiritualiter, vel etiam corporaliter, quantum ad conversionem
peccati, qui aversus est, quantum ad aversionem: quasi dicat: haec est consuetudo. Psalm. 40: numquid qui
dormit non adjiciet ut resurgat? Amos 5: virgo Israel projecta est in terram suam, non est qui suscitet eam. Et
concludit admirationem: quare ergo aversus est populus iste in jerusalem, quantum ad peccatum, aversione
contentiosa? quasi contendentes contra Dominum, vel contemnentes ipsum. Deuter. 31: ego scio contentionem
tuam, et cervicem tuam durissimam.
Apprehenderunt, quantum ad conversionem mendacium dolum. Isa. 28: posuimus mendacium spem nostram, et
mendacio protecti sumus. Secundo peccatorum universalitatem, ostendens universalem negligentiam quantum ad
bona agenda: attendi, et auscultavi, nemo quod bonum est loquitur, et multo minus agit. Ps. 13: non est qui faciat
bonum, non est usque ad unum. Et universalem impoenitentiam de malis commissis: nullus est qui agat
poenitentiam. Rom. 2: tu autem secundum duritiam tuam, et impoenitens cor, thesaurizas tibi iram in die irae. Et
irrefrenatam concupiscentiam: omnes conversi sunt. Eccl. 30: equus indomitus evadet durus, et filius remissus
evadet praeceps. Job 15: cucurrit adversus Deum recto collo, et pingui cervice armatus est. Et 40: abscribit
fluvium, et non mirabitur, et habet fiduciam quod influat jordanis in os ejus.
Tertio ex irrationabilium comparatione, ponens eorum cognitionem: milvus in caelo, idest in aere, cognovit
tempus, aptum operibus suis, adventus, quia transeunt in hyeme ad loca calida et redeunt in vere, et hoc instinctu
naturalis aestimationis.
Job 12: interroga jumenta, et docebunt te; et volatilia caeli, et indicabunt tibi. Et ponit populi ignorantiam:
populus autem meus non cognovit judicium, sibi superventurae propitiationis.
Isa. 1: Israel autem me non cognovit.
|#4 Lectio 4
Hic ostendit eorum superbiam ex jactantia sapientiae: et circa hoc tria. Primo ponit jactantiam: sapientes nos
sumus. Isa. 5: vae qui sapientes estis in oculis vestris, et coram vobismetipsis prudentes. Secundo ostendit
injustitiam: vere mendacium, vel mala Scripturas exponendo, vel iniquas leges condendo. Isa. 10: vae qui
condunt leges iniquas, et scribentes: injustitiam scripserunt, ut opprimerent in judicio pauperes, et vim facerent
causae humilium populi mei. Tertio ponit poenam: confusi sunt, praeteritum pro futuro.
Job 12: adducit consiliarios in stultum finem, et judices in stuporem. Et resumit causam: verbum Domini
projecerunt. Eccl. 1: fons sapientiae verbum Dei in excelsis. Isa. 5: propterea captivus ductus est populus meus,
quia non habuit scientiam. Oseae 4: quia tu scientiam repulisti, ego te repellam ne sacerdotio fungaris mihi.
|#5 Lectio 5
21

