orationis suffragia: ubi ponitur petitio: cadat oratio nostra in conspectu tuo; quasi dicat: locum habeat apud te.
Eccli. 35: oratio humiliantis se nubes penetrabit, et donec propinquet non consolabitur, et non discedet donec
altissimus aspiciat. In quo captant benevolentiam.
Et ora pro nobis; ubi petunt beneficium.
Isa. 37: leva ergo orationem pro reliquiis quae repertae sunt. Qui derelicti sumus pauci: in quo flectunt ad
misericordiam. Deuter. 28: remanebitis pauci numero, qui prius eratis sicut astra caeli prae multitudine, et
annuntiet: in quo expetitur orationis fructus. Dominus. Isa. 8: numquid non populus a Deo suo requiret visionem
pro vivis, ac mortuis? viam, quia non in Aegyptum ire decreverant. Supra 10: non est hominis via ejus, nec viri
est ut ambulat, et dirigat gressus suos. 2 Paral. 20: cum ignoremus quid agere debeamus, hoc solum habemus
residui ut oculos nostros dirigamus ad te. Ponitur etiam prophetae promissio, ibi, dicit. Promittit autem orationes,
ecce ego. 1 Reg. 12: absit a me peccatum hoc in Domino, ut cessem orare pro vobis.
Et denuntiationem: omne verbum quodcumque responderit mihi, indicabo vobis. Act. 20: non enim subterfugi
quominus annuntiarem omne consilium Dei vobis. Secundo promittunt obedientiam, quam tamen servaturi non
erant: et illi dixerunt. Simile Exod. 19: cuncta quae locutus est nobis Dominus, faciemus.
|#2 Lectio 2
Hic ponitur instructio: et circa hoc tria.
Primo inducit revelantis auctoritatem: haec dicit Dominus, quasi mediator inter vos, et Deum, deferens orationes
vestras ad Deum et responsum ipsius ad vos. Deut. 5: ego sequester, et medius fui inter Deum et vos in tempore
illo, ut annuntiarem vobis verba ejus. Secundo hortatur ad quietem dupliciter. Excludendo mala divinae
punitionis, ponens promissum: aedificabo, bona conferendo, plantabo, confirmando. Et excludens
impedimentum: jam enim placatus sum. Exod. 32: et placatus est Dominus ne faceret malum adversus populum
suum. Psal. 102: non in perpetuum irascetur, neque in aeternum comminabitur.
Et excludit timorem hostilis persecutionis faciens securitatem: nolite timere. Isa. 51: quis tu ut timeas ab homine
mortali, et a filio hominis, qui quasi fenum ita arescet? et promittit auxilii opem: quia vobiscum sum. Supra 20:
Dominus mecum est tamquam bellator fortis.
Idcirco qui persequuntur me cadent, et infirmi erunt, et confundentur vehementer: quia non intellexerunt
opprobrium sempiternum, quod numquam delebitur. Isa. 50: Dominus Deus auxiliator meus, et ideo non sum
confusus.

79

