conjunctas, secundum consuetudinem Haebraeorum, qui docent pueros primam litteram cum ultima
retrogradiendo dicere, et secundam cum penultima, et sic deinceps. Unde pro duplici beth, quae est secunda
littera apud Hebraeos posuit sin, bis, quae est penultima: et pro lamed, posuit caph, quae ei, secundum primam
computationem, conjungitur. 1 corinth. 15: novissime inimica destruetur mors.
|#4 Lectio 4
Hic invitatur ad bibendum: et circa hoc tria.
Primo ponitur invitatio: bibite: sustinendo poenas, inebriamini, prae abundantia, quasi amittentes rationis usum,
ut nesciatis quid faciatis, vomite, divitias amittite, cadite, in mortem et captivitatem. Et loquitur ad similitudinem
ebrii. Job 20: divitias quas devoravit evomet, et de ventre illius extrahet eas Deus: Isai. 29: obstupescite et
admiramini, fluctuate et vacillate; inebriamini, et non a vino, movemini, et non ab ebrietate, etc.. Secundo
ponitur coactio: cumque noluerint... Bibentes bibetis, idest velitis, nolitis. Apoc. 14: si quis adoraverit bestiam, et
imaginem ejus, et acceperit characterem in fronte sua, aut in manu sua; hic bibet de vino irae Dei, quod mixtum
est mero in calice irae ipsius. Tertio assignatur coactionis ratio, primo ex exemplo: quia ecce in civitate, scilicet
jerusalem. 1 Petr. 4: si autem primum a nobis, quis finis eorum qui non credunt Dei evangelio? infra 49: ecce
quibus non erat judicium, ut biberent calicem, bibentes bibent; et tu quasi innocens relinqueris? non eris
innocens, sed bibens bibes. Secundo ex Domini edicto. Gladium, qui est idem quod potio. Ezech. 21: ejiciam
gladium meum de vagina sua, et occidam in te justum et impium.
|#5 Lectio 5
Hic ponitur expositio visionis: et primo contra gentes, secundo contra gentium principes, ibi, ululate pastores.
Circa primum duo. Primo ponit comminationem, ponens divinam indignationem: Dominus de excelso, idest de
altitudine sui judicii, rugiet, terribiliter quasi leo iratus. Amos 3: leo rugiet: quis non timebit? poenae
universalitatem: super decorem, idest templum; quasi dicat: incipiet a templo, et procedet ira ipsius in omnem
terram. Celeuma quasi calcantium: cantus vindemiatorum, per quem signatur gaudium victorum in
depopulatione terrarum; qui significantur per calcatores, quia effundunt sanguinem humanum, sicut illi
sanguinem uvae. Unde isa. 63: torcular calcavi solus, et de gentibus non est vir mecum.
Calcavi eos in furore meo, et conculcavi eos in ira mea: et aspersus est sanguis eorum super vestimenta mea, et
omnia indumenta mea inquinavi.
Infra 48: nequaquam calcator uvae solitum celeuma cantabit. Et ponit poenae aequitatem, ponens judicium:
judicium Domini cum gentibus. Mich. 6: judicium Domini cum populo suo, et cum Israel dijudicabitur. Et judicii
modum: impios tradidi. Isa. 1: quia si me ad iracundiam provocaveritis, gladius devorabit vos, quia os Domini
locutum est. Secundo ponit poenae processum, et ordinem: haec dicit Dominus. Et primo ponit poenae
processum: ecce egredietur; quia una gens aliam impugnabit, et ipsa ab alia impugnabitur, et sic deinceps; a
summitatibus, a maxime potentibus, sicut chaldaeis, Graecis etc.. Eccli. 10: regnum a gente in gentem transfertur
propter injustitias et injurias, et contumelias, ac diversos dolos. Infra 30: ecce turbo Domini furor egrediens,
procella ruens in capite impiorum conquiescet. Secundo ponit tribulationis effectum, quia privabuntur vita: et
erunt interfecti Domini, idest a Domino. Supra 12: gladius Domini devorabit ab extremo terrae usque ad
extremum ejus. Et carebunt sepultura: non plangentur, neque colligentur, neque sepelientur.
Supra 16, idem.
|#6 Lectio 6
Hic comminatur contra principes gentium; et primo quantum ad personas, praesignans poenam, ululate, quasi
non valentes dolorem verbis exprimere, sed elevatione vocis. Isa. 34: gladius Domini repletus est sanguine,
incrassatus est adipe de sanguine agnorum et hircorum, et de sanguine medullatorum arietum, etc.. Optimates,
qui sunt divites et principes in populo. Et excludit salutis viam: et peribit fuga. Thren. 1: abjerunt absque
fortitudine ante faciem subsequentis.
Secundo quantum ad subjectas terras, vox clamoris. Et primo ponit per similitudinem devastationem urbium:
quia vastavit Dominus pascua eorum, idest civitates et villas, servans metaphoram gregis, conticuerunt; quasi
dicat: in nihilum redacti sunt, ut de eis sermo non fiat, arva pacis, quae tempore pacis praeclara erant. Joel 1:
ignis comedit speciosa deserti, et flamma succendit omnia ligna regionis. Et quantum ad destructionem templi:
dereliquit umbraculum, templum scilicet Deus, quasi leo, quo custodiente nullus audebat accedere. Supra 12:
reliqui domum meam. Secundo ponit expositionem: quia facta est terra eorum in desolationem a facie irae
columbae, scilicet Dei, qui sine commotione punit.
Vel jerusalem, quae pro amissione Dei irascitur.
Vel Nabuchodonosor, propter superbiae stultitiam.
Oseae 7: ephraim quasi columba seducta non habens Cor. Vel quia habebat columbam in arvis. Vel quia sicut
mansuetus praeceptum Domini executus est. Vel per antiphrasim, quia crudelis erat.
|+26 Capitulus 26
55

