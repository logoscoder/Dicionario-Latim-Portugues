Godolias. Supra 11: et non cognovi quia cogitaverunt super me consilia, dicentes: mittamus lignum in panem
ejus, et eradamus eum de terra viventium.
|+41 Capitulus 41
|#1 Lectio 1
Hic ponitur congregati populi disturbatio per nequitiam Ismahelis: et primo ponitur quorumdam fraudulenta
occisio; secundo cadaverum intumulatio, ibi, lacus autem in quem projecerat Ismahel omnia cadavera virorum...
Ipse est quem fecit rex Asa; tertio aliorum violenta captivatio, ibi, et captivos duxit. Circa primum duo.
Primo ponitur occisio ducis et familiarium; secundo occisio quorumdam peregrinorum, ibi, secundo autem die
etc.. Circa primum tria. Primo ponit simulatae pacis dolum: de semine regali, propter quod invidia movebatur
adversus eum quem videbat Judaeis praepositum, se a regno excluso. Eccli. 6: est amicus socius mensae, et non
permanebit in die necessitatis. Secundo ponit patratum ducis homicidium: surrexerunt, de mensa, decem viri, et
percusserunt, aliis nihil tale suspicantibus. 2 Reg. 3: nequaquam ut mori solent ignavi mortuus es Abner. Tertio
ponit occisionem familiarium: omnes quoque Judaeos qui erant cum Godolia... Percussit. Eccli. 10: ab una
scintilla augetur ignis, et ab uno doloso augetur sanguis.
|#2 Lectio 2
Hic ponit occisionem peregrinorum: et primo describit eorum conditionem quantum ad luctum, rasi barba,
Thren. 1: sacerdotes ejus gementes.
Baruch 4: adduxit mihi Deus luctum magnum, etc.. Et quantum ad votum: munera, habebant, thus, quod in omni
oblatione offerebatur. Levit. 2: in domo Domini, idest in loco templi. Isa. 19: colent eum in hostiis, et muneribus,
et vota vovebunt Domino, et solvent.
Secundo ponit occisionem, praemittens dolum in tristitiae simulatione: egressus et plorans, Eccli. 12: et si
humiliatus vadat curvus, abjice animum tuum, et custodi te ab illo.
Et in fraudulento consilio: cum autem occurrisset.
Prover. 26: lingua fallax non amat veritatem, et os lubricum operatur ruinas. Et subjungit homicidium: qui cum
venissent ad medium civitatis, interfecit eos Ismahel. Thren. 3: lapsa est in lacum vita mea, posuerunt lapidem
super me.
Oseae 4: sanguis sanguinem tetigit. Tertio ponit quorumdam liberationem, propter promissionem divitiarum quas
se habere dicebant: decem autem viri, Prov. 13: redemptio animae viri divitiae multae: qui autem pauper est,
increpationem non sustinet.
|#3 Lectio 3
Hic ponit cadaverum intumulationem, Asa rex. 3 Reg. 16: dicitur, quod Asa fecit construi gabaa beniamin in
masphat, de his quae praeparaverat Baasa ad aedificandum contra ipsum Rama: et forte fecit in munitionem loci
cisternam aliquam.
Psal. 87: aestimatus sum cum descendentibus in lacum, factus sum sine adiutorio inter mortuos liber.
|#4 Lectio 4
Hic ponit captivationem. Et primo ponitur remanentium captivatio, reliquias, quia quosdam interfecerat qui erant
de Godoliae familia. Isa. 5: dilatavit infernus animam suam, et aperuit os suum absque ullo termino. Secundo
ponitur liberatio, praemittens liberantium praeparationem, audivit, Prov. 24: erue eos qui ducuntur ad mortem, et
qui traduntur ad interitum liberare ne cesses. Et subjungit captivorum liberationem: cumque vidisset omnis
populus qui erat cum Ismahel, johanan... Laetati sunt. Proverb. 11: in bonis justorum exaltabitur civitas, et in
perditione impiorum erit laudatio. Et subdit captivantis evasionem: Ismahel autem fugit cum octo, duobus
interfectis. Isa. 33: vae qui praedaris, nonne et ipse praedaberis? tertio ponit eorum timorem: et circa hoc duo.
Primo ponit timoris signum, scilicet propositum fugiendi: tulit ergo johanan. Prov. 28: fugit impius, nemine
persequente.
Secundo ponit timoris incitativum: timebant enim eos. Sap. 17: semper enim praesumit saeva, perturbata
conscientia. Job 15: cum pax sit, ille semper insidias suspicatur.
|+42 Capitulus 42
|#1 Lectio 1
Hic incipit populi congregati instructio. Et dividitur in partes duas. Primo ponitur populi instructio generalis;
secundo specialis baruch, cap. 45: verbum quod locutus est jeremias ad baruch.
Circa primum duo. Primo ponitur prophetae instructio; secundo populi contradictio, ibi (cap. 43): factum est
autem, cum complesset jeremias loquens ad populum. Circa primum duo. Primo ponitur instructionis petitio;
secundo ponitur instructio, ibi, cum autem completi essent decem dies. Circa primum duo. Primo petunt
78

