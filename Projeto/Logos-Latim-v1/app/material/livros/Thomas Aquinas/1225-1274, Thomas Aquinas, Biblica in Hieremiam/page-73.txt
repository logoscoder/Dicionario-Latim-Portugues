Quarto ponitur praecepti complementum quantum ad actum: et fecit baruch. Hebr. Ult.: obedite praepositis
vestris, et subjacete eis. Quantum ad tempus. Factum est autem in anno quinto joakim.
Joel 2: sanctificate ecclesiam, coadunate senes, congregate parvulos et sugentes ubera.
Quantum ad locum: legitque baruch... In introitu portae novae, quam fecerat joas. 2 Paral. 27: in vestibulo
superiori, idest in superiori parte atrii, in quo sacerdotes immolabant. 2 esdrae 9: legerunt in volumine Domini
Dei sui quater in die, et quater in nocte.
|#3 Lectio 3
Hic ponitur denuntiatio ad principes: et primo ponitur de Scriptura prophetiae, facta significatio ad principes: et
nuntiavit eis michaeas. Apoc. Ult.: qui audit dicat: veni. Secundo Scripturae petitio: miserunt itaque omnes
principes ad baruch...
Dicentes volumen ex quo legisti populo sume in manu tua: mystice, in operatione.
Eccle. 9: quodcumque potest facere manus tua, instanter operare: quia nec opus, nec ratio, nec sapientia, nec
scientia erunt apud inferos, quo tu properas. Apportatio, tulit ergo. Tertio ponitur Scripturae recitatio: et dixerunt
ad eum: sede, et lege haec in auribus nostris. Act. 20: non enim subterfugi quominus annuntiarem omne
consilium Dei vobis. Et lectionis effectus: igitur cum audissent omnia verba, obstupuerunt.
Supra 23: numquid non verba mea sunt quasi ignis ardens, dicit Dominus, et quasi malleus conterens petras?
|#4 Lectio 4
Hic ponitur denuntiatio ad regem et primo ponitur denuntiationis praeparatio: exponunt enim denuntiandi
propositum: nuntiare debemus: quia ipse potest peccata populi corrigere. Proverb. 20: rex qui sedet in solio
judicii, dissipat omne malum intuitu suo. Perscrutantur editionis modum: unde primo ponitur quaestio: et
interrogaverunt eum, dicentes: indica nobis quomodo scripsisti omnes sermones istos ex ore ejus; ut ex modo
scirent, utrum divino spiritu edita Scriptura esset. 1 joan. 4: nolite omni spiritui credere, sed probate spiritus an
ex Deo sint: quoniam multi pseudoprophetae exierunt in mundum.
Et ponitur responsio: dixit autem baruch: ex ore suo loquebatur quasi legens, sine impedimento et
praemeditatione. Matth. 10: nolite cogitare quomodo, aut quid loquamini, dabitur enim vobis in illa hora quid
loquamini: non enim vos estis qui loquimini, sed spiritus patris vestri qui loquitur in vobis. Supra 1: ecce dedi
verba mea in ore tuo, etc.. Et datum absconsionis consilium, abscondere, timentes de pertinacia et crudelitate
regis. 3 Reg. 18: numquid non indicatum est tibi Domino meo quid fecerim, cum interficeret jezabel prophetas
Domini, quod absconderim de prophetis Domini centum viros, quinquagenos, et quinquagenos in speluncis, et
paverim eos pane et aqua? et nunc tu dicis: vade et dic Domino tuo: adest elias, ut interficiat me? secundo
ponitur denuntiatio: et ingressi sunt. Sapient. 6: ad vos ergo, o reges, sunt hi sermones mei, ut discatis
sapientiam, ne excidatis. Tertio ponitur Scripturae recitatio: misitque rex judi; job 29: cumque sederem quasi rex
circumstante exercitu, eram tamen maerentium consolator.
|#5 Lectio 5
Hic ponitur Scripturae destructio: et circa hoc duo. Primo ponitur Scripturae destructio; secundo scribentium
persecutio, ibi, et praecepit rex jeremiel. Circa primum tria. Primo ponitur dispositio ad destructionem: posita
erat arula coram eo plena prunis in domo hyemali: habebat enim propter delicias domos speciales ad hyemem et
aestatem. Amos 3: percutiam domum hyemalem cum domo aestiva, et peribunt domus eburneae, et dissipabuntur
aedes multae.
Secundo ponitur destructio: cumque legisset judi tres pagellas, parvas paginas, scalpello, cultello, quo parabat
pennam. Isa. 30: auferte a me viam, declinate a me semitam, cesset a facie vestra sanctus Israel. Et sic fecerunt
quod facere non debuerunt, omiserunt etiam quod facere debuerunt. Et non timuerunt, exemplo josiae. 4 Reg. 32:
cum audisset rex verba libri legis, scidit vestimenta sua, etc.. Tertio ponitur principum contradictio: verumtamen
elnathan, et Dalajas, et Gamarias contradixerunt regi. Simile 2 Reg. Ult.: obtinuit sermo regis verba joab, et
principum ejus, etc..
|#6 Lectio 6
Hic ponitur scribentium persecutio: et primo ponitur iniquum praeceptum, ut comprehenderent; secundo ponitur
divinum auxilium: abscondit autem eos Dominus; et fecit quod inveniri non possent.
Psalm. 33: custodit Dominus omnia ossa eorum, unum ex his non conteretur.
|#7 Lectio 7
Hic ponitur Scripturae restauratio: et primo ponitur restaurandi praeceptum, rursum tolle. Supra 1: pugnabunt
adversum te, et non praevalebunt, quia ego tecum sum, ait Dominus, ut liberem te. Secundo destruenti
comminatur interitum, ibi, et ad joakim regem Juda dices.
Unde arguit culpam: tu combussisti. Prov. 29: viro qui corripientem dura cervice contemnit, repentinus ei
superveniet interitus, et eum sanitas non sequetur. Et comminatur poenam: propterea haec dicit Dominus: regalis
73

