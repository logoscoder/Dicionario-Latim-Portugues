Hic ostendit avaritiam: et primo ponit poenam, haeredibus, idest qui fortiter, et secure quasi hereditatem
propriam tenent. Deut. 28: uxorem accipies, et alius dormiet cum ea. Secundo ponit culpam: et primo avaritiae
desiderium: quia a minimo usque ad maximum omnes avaritiam sequuntur, quasi finem. Isa. 1: omne caput
languidum, et omne cor maerens; a planta pedis usque ad verticem non est in eo sanitas. Secundo ponit dolum in
consequendo, a propheta.
Tertio doli modum, et sanabant. Ezech. 13: vivificabant animas eorum, et violabant me ad populum propter
pugillum hordei, et fragmen panis, ut interficerent animas quae non moriuntur, et vivificarent animas quae non
vivunt, mentientes populo meo credenti mendacis.
|#6 Lectio 6
Hic ostendit inverecundiam: et primo verecundiae causam, confusi sunt; quasi dicat: poenas patiuntur, quibus
confundi deberent. Eccl. 4: et confusio adducens peccatum. Secundo ostendit inverecundiam: quinimmo
confusione non sunt confusi. Supra 3: frons mulieris meretricis facta est tibi, noluisti erubescere. Tertio poenam;
idcirco cadent inter corruentes, ut supra 6 thr. 1: cum caderet populus ejus in manu hostili, et non esset auxiliator.
|#7 Lectio 7
Hic ponit poenam supra poenam praedictam simul: et primo ponit Domini sententiam quantum ad hominum
afflictionem, congregabo in jerusalem, obsidendo. Infra 12: congrega eos quasi gregem ad victimam, et
sanctifica eos in die occisionis. Et quantum ad fructuum direptionem.
Non est uva, vobis, sed hostibus, qui vestra, vobis videntibus, comedunt. Praetergressa, ab eis in manus hostium.
Habac. 3: ficus enim non florebit, et non erit germen in vineis. Secundo populi miseriam: quare sedemus? vel
ponit eorum praeparationem, ponens mutuam exhortationem: quare sedemus? in locis urbium quasi quieti.
Sileamus, quasi stupentes, vel a tumultu belli. Supra 4: congregamini, et ingrediamur. Et exhortantium rationem,
dum praevident poenam: quia Dominus Deus noster silere nos fecit, stupore.
Thren. 3: replevit me amaritudine, inebriavit me absinthio. Et confitentur culpam, peccavimus.
Psal. 105: peccavimus cum patribus nostris: injuste egimus, iniquitatem fecimus. Et recognoscunt expectationis
stultitiam: et expectavimus, secundum dicta pseudoprophetarum, bonum, meritum pacis. Prov. 10: expectatio
justorum laetitia, spes autem impiorum peribit. Ponit etiam hostium persecutionem, et famam, a Dan. Supra 4:
vox annuntiantis. Ponit etiam effectum famae: a voce hinnituum pugnatorum ejus commota est omnis terra,
hyperbolice, vel methonimice.
Psal. 17: commota est, et contremuit terra.
Et etiam inflictam per eos poenam: et venerunt, et devoraverunt terram, et plenitudinem ejus, scilicet fructus. Ps.
78: comederunt Jacob; et locum ejus desolaverunt. Et excludit medicinam: quia ecce ego mittam vobis serpentes,
chaldaeos, quibus non est incantatio, quia nullo modo placari poterunt. Psalm. 57: furor illis secundum
similitudinem serpentis, sicut aspidis surdae, et obturantis aures suas. Apoc. 9: cruciatus eorum ut cruciatus
scorpii, cum percutit hominem.
Tertio ponit compatientis misericordiam, et primo super populi afflictionem ponens compassionem, dolor, ex
persona Domini; et est antropospatos: vel ex persona prophetae. Thren. 1: o vos omnes qui transitis per viam,
attendite, et videte si est dolor similis sicut dolor meus. Et populi afflictionem: ecce vox, hostium de terra
longinqua; vel populi contra eosdem hostes; vel de terra captivitatis. Supra 4: vocem quasi parturientis audivi. Et
afflictionis rationem: numquid Dominus non est in sion? immo ipse Deus posset dare et consilia et auxilia et
responsa: unde nullam causam habetis alios deos quaerendi. 4 Reg. 1: numquid non est Deus in Israel, ut eatis ad
consulendum beelzebub Deum Accaron? secundo compassionem super diuturnitatem, ponens afflictionis
diuturnitatem: transiit messis, finita est aestas, et salvati non sumus, a famis periculo, quia fructum non
recollegimus: ex persona populi. Sic 4 Reg. 6: unde salvare te possum? tertio compassionem: super contritione;
ex persona Domini, ut supra. Isa. 63: factus est eis salvator in omni tribulatione eorum. Vel ex persona
prophetae.
Thren. 2: conturbata sunt viscera mea.
Quarto assignat diuturnitatis rationem, quia scilicet a peccato curari noluerunt: numquid resina, per quam
medicina poenitentiae contra culpam, vel divinae sapientiae, medicus, propheta, vel sacerdos, non est in Galaad?
ubi vigebat medicinae studium.
Infra 4: ascende in Galaad, et tolle resinam, virgo filia Aegypti. Quare igitur non est obducta, curata, cicatrix,
peccati? isa. 1: vulnus, et livor, et plaga tumens non est circumligata, nec curata medicamine, neque fota oleo.
Nota, quod multiplex est silentium: scilicet stuporis.
Amos 8: in omni loco projicietur silentium.
Securitatis. Isa. 32: eritque opus justitiae pax, et cultus justitiae silentium, et securitas usque in sempiternum.
Longanimitatis.
Thren. 3: bonum est praestolari cum silentio salutare Domini. Et quietis cordis.
Eccl. 12: verba sapientum sicut stimuli, et quasi clavi in altum defixi.

22

