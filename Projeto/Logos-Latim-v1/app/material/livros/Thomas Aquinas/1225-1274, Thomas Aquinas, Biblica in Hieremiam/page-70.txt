|#3 Lectio 3
Hic promittit eis pacis tranquillitatem, quam significat per securam patriae habitationem: transibunt greges ad
manum numerantis; quasi dicat: tantam securitatem potientur quod oves suas libere numerare poterunt. Ezech.
34: in pascuis uberrimus pascam eos, et in montibus excelsis Israel erunt pascua earum.
|#4 Lectio 4
Hic ponitur consolatio quantum ad regnum, et sacerdotium: et primo promittitur utriusque restitutio; secundo
ponitur promissionis confirmatio, ibi, et factum est verbum Domini ad jeremiam.
Circa primum duo. Primo promittit restaurationem regni; secundo sacerdotii, ibi, et de sacerdotibus, et de Levitis
non interibit vir. Circa primum tria.
Primo designat temporis congruitatem: ecce dies veniunt, scilicet gratiae, et suscitabo, implebo, verbum bonum,
quod promisi de regni restauratione.
Oseae 1: et congregabuntur filii Juda, et filii Israel pariter, et ponent sibimet caput unum, et ascendet de terra.
Quod impletum est in Christo.
Secundo regni conditionem quantum ad regiminis nobilitatem: in diebus illis germinare faciam David germen
justitiae, Christum, qui est ipsa justitia.
Isa. 11: egredietur virga de radice jesse, et flos de radice ejus ascendet. Et faciet judicium: in primo adventu pro
mundo, in secundo de mundo, justitiam, docens verbo, implens in se facto, et in aliis gratiae dono. Psalm. 118:
feci judicium, et justitiam. Et quantum ad regiminis utilitatem in populi salutem: in diebus illis salvabitur Juda,
quantum ad eos qui crediderunt in primo, et credent in secundo adventu. Oseae 1: salvabo eos in Domino Deo
suo. In pacis securitate: et Israel habitabit confidenter. Isa. 32: sedebit populus meus in pulchritudine pacis, in
tabernaculis fiduciae et in requie opulenta. Et in verae fidei confessione: et hoc est nomen... Dominus justus
noster. Psalm. 118: justus es, Domine, et rectum judicium tuum. Tertio ponit regni durationem: quia haec dicit
Dominus, non interibit de David vir, Christus et regnum ipsius. Dan. 7: potestas ejus potestas aeterna, quae non
auferetur, et regnum ejus quod non corrumpetur.
|#5 Lectio 5
Hic ponit restaurationem sacerdotii. Et sicut regnum restauratur in ipso Christo, et in membris ejus, ita et
sacerdotium. Ipse enim sicut rex, ita et sacerdos est. Psal. 109: tu es sacerdos in aeternum secundum ordinem
melchisedech.
Et membra sua reges et sacerdotes fecit. Apoc. 5: fecisti nos Deo nostro regnum et sacerdotes.
Eph. 5: seipsum obtulit hostiam Deo in odorem suavitatis. Et membra ipsius, spirituales hostias Deo offerre facit.
Ezech. 44: sacerdotes et levitate filii Sadoch, qui custodierunt caeremonias sanctuarii mei, cum errarent filii
Israel a me: ipsi accedent ad me, ut ministrant mihi, et stabunt in conspectu meo, ut offerant mihi adipem et
sanguinem: ait Dominus Deus.
|#6 Lectio 6
Hic ponitur promissionis confirmatio: et primo ex creaturarum duratione: si irritum potest fieri pactum meum
cum die, quasi dicat: non potest esse irritum usque ad finem mundi. Psalm. 88: ponam in saeculum saeculi
semen ejus, et thronum ejus sicut dies caeli. Secundo earum multitudinem: sicut enumerari non possunt stellae
caeli, nisi a solo Deo, ita et numerus electorum soli Deo est cognitus. Gen. 22: multiplicabo semen tuum sicut
stellas caeli, et velut arenam quae est in littore maris.
|#7 Lectio 7
Hic repellit hostium irrisionem. Et primo ponitur insultatio: duae cognationes, scilicet regalis, et sacerdotalis, vel
decem et duarum tribuum.
Psalm. 70: qui custodiebant animam meam, consilium fecerunt in unum dicentes: Deus dereliquit eum,
persequimini, et comprehendite eum, quia non est qui eripiat. Secundo ponitur improbatio: haec dicit Dominus.
Rom. 11: numquid repulit Deus populum suum? absit, etc..
|+34 Capitulus 34
|#1 Lectio 1
Quia Judaei adeo obstinati erant quod nec terrebantur tristibus, nec flectebantur laetis, decenter ejus
comminationem et consolationem, et tertio contradictionem audientium ostendit: et primo in transgressione
sententiae; secundo in destructione Scripturae, cap. 36: et factum est in anno quarto joakim filii josiae regis Juda;
tertio in persecutione prophetae, cap. 37: et regnavit rex Sedecias filius josiae pro jechonia filio joakim.
Circa primum duo. Primo convincuntur de transgressione, facto; secundo, exemplo, 35 cap.: verbum quod
factum est ad jeremiam a Domino.
70

