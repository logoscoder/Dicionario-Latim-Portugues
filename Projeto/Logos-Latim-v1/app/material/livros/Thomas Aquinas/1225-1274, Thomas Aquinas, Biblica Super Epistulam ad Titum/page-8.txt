Respondeo. Sicut habens scientiam in universali, potest errare in particulari; ita habens fidem in universali, in
particulari tamen agibili corrumpitur, propter corruptionem affectus.
I Tim. V, 8: fidem negavit, et est infideli deterior.
Quomodo autem quo ad futura deficiunt? certe, quia non solum negant, sed sunt indispositi ad redeundum ad
Deum.
Sunt enim tria per quae homo redit ad Deum, scilicet Dei gratia, Rom. V, 9: iustificati gratia ipsius, secundum
est fides, act. XV, 9: purificans fide corda eorum, tertium, exercitium boni operis, Rom. II, 13: factores legis
iustificabuntur.
Haec tria excludit ab ipsis: primo gratiam, ibi cum sint abominati, id est, non accepti ad gratiam. Secundo fidem,
cum dicit incredibiles, id est, non apti ad credendum. Ez. II, 6: increduli et subversores sunt tecum.
Tertio tertium, quia ad omne opus bonum reprobi, id est, reprobandi. Ier. VI, 30: argentum reprobum vocate eos.
|+2 Capitulus 2
|#1 Lectio 1
Superius apostolus instruxit titum quales ministros instituat ad arcendum haereticos, hic docet quid ipse circa eos
faciat. Et primo proponit hoc in generali; secundo distinguit per partes, ibi senes.
Dicit ergo: ita dixi quod oportet episcopos constituere, sed ne credas quod tu sis propter hoc alienus a cura, imo
maior debet esse tibi sollicitudo ad instruendum.
Ideo tu autem loquere quae decent sanam doctrinam, scilicet per quae fides incorrupta aedificatur. Supra I, 9: ut
sis potens exhortari in doctrina sana, et eos qui contradicunt, arguere.
Deinde ostendit idem per partes; et primo ponitur doctrina sana contra perversitatem vitae; secundo contra
haereticos et errores, ibi stultas autem quaestiones.
Circa primum duo facit, quia primo instruit singulas conditiones hominum; secundo generaliter omnes, cap. III,
1, ibi admone illos.
Iterum prima in duas, quia primo ostendit quomodo instruat liberos; secundo quomodo instruat servos, ibi
servos.
Item primo ostendit quomodo instruat liberos verbo; secundo exemplo, ibi in omnibus teipsum.
Circa primum duo facit, quia primo ostendit quomodo instruat senes; secundo quomodo doceat iuvenes, ibi
adolescentulas.
Item prima in duas, quia primo ostendit quomodo instruat senes mares; secundo quomodo anus foeminas, ibi
anus.
Sciendum est autem, quod quaedam bona sunt ad quae senectus disponit, quae primo ponit; secundo quaedam
bona quibus senectus contrariatur; et haec secundo ponit, ibi sani in fide.
Inter bona vero ad quae senectus disponit, unum est contemptus delectationum; aliud est perfectio sapientiae et
prudentiae.
Disponit quidem senectus ad contemptum delectationum. Iuvenum enim corpora fervent naturali calore, ex quo
concitatur iuventus ad delectationes corporales, quae praecipue consistunt in cibis, et potibus, et venereis.
Sed ad vitandum haec disponit senectus.
Senes enim sunt mortificati. II Reg. XIX, 35: numquid vigent sensus mei ad discernendum suave vel amarum? et
ideo dicit ut sobrii sint, quantum ad cibos et potus, et pudici, quantum ad venerea. Gen. XVIII, 12: postquam
consenui, et Dominus meus vetulus est, voluptati operam dabo? sed si senectus ad hoc disponit, quare hoc
monet? respondeo. Aliquando contingit ex magna perversitate quod senex reducitur ad puerilia peccata. Is. Lxv,
20: puer centum annorum morietur: et peccator centum annorum maledictus erit. Et duplex est ratio quare hoc
contingit. Aliter enim ad hoc movetur senex, aliter iuvenis. Iuvenis enim incitatur ad haec ex instinctu passionis;
sed senex ex electione, propter duo. Nullus enim vult esse sine delectationibus, et tanto plus appetit eas, quanto
maiores molestias sentit. Senex autem patitur multa incommoda et defectus naturae. Et ideo quando non habet
spirituales delectationes, quaerit corporales. Secunda ratio est, quia iuvenis quandoque refraenatur per pudorem;
senes autem, secundum Philosophum, sunt inverecundi, quia sunt antiqui et multa experti; iuvenes autem vani et
verecundabiles naturaliter: et ideo refrenantur, sed non senes.
Item senectus disponit ad prudentiam, propter experimentum longi temporis.
Iob XII, 12: in antiquis est sapientia, et in multo tempore prudentia. Eccli. XXV, 7: quam speciosa veteranis
sapientia, et gloriosis intellectus, et consilium. Corona senum multa peritia.
Unde subdit prudentes.
Contingit tamen aliquando senem esse fatuum.
Eccli. XXV, 4: senem fatuum et insensatum.
Et hoc est ex duobus quod senex est fatuus: prudentia enim acquiritur per exercitium; quando ergo in iuventute
se in bonis non occupant, sunt in senectute imprudentes.
Eccli. XXV, 5: quae in iuventute tua non congregasti, quomodo invenies ea in senectute tua? item alia ratio est,
quia in iuventute quandoque affluunt voluptatibus, et maxime superfluitate ciborum; et ideo desiccatur eorum
8

