RA5
Ad quintum dicendum quod ex tropicis locutionibus non est sumenda argumentatio, ut dicit Magister 11
distinctione III sententiarum, et Dionysius dicit in epistula ad titum quod symbolica theologia non est
argumentativa, et praecipue cum illa expositio non sit alicuius auctoris.
Et tamen potest dici quod quando alterum duorum transit in dominium alterius, non reputatur mixtio, sed quando
utrumque a sua natura alteratur. Unde illi, qui utuntur philosophicis documentis in sacra doctrina redigendo in
obsequium fidei, non miscent aquam vino, sed aquam convertunt in vinum.
RA6
Ad sextum dicendum quod Hieronymus loquitur de illis nominibus quae ab haereticis sunt inventa accomoda
suis erroribus. Philosophicae autem disciplinae non sunt tales, immo earum abusus solum in errorem ducit, et
ideo non sunt propter hoc vitandae.
RA7
Ad septimum dicendum quod scientiae quae habent ordinem ad invicem hoc modo se habent quod una potest uti
principiis alterius, sicut scientiae posteriores utuntur principiis scientiarum priorum, sive sint superiores sive
inferiores; unde metaphysica, quae est omnibus superior, utitur his quae in aliis scientiis sunt probata. Et
similiter theologia, cum omnes aliae scientiae sint huic quasi famulantes et praeambulae in via generationis,
quamvis sint dignitate posteriores, potest uti principiis omnium aliarum scientiarum.
RA8
Ad octavum dicendum quod in quantum sacra doctrina utitur philosophicis documentis propter se, non recipit ea
propter auctoritatem dicentium, sed propter rationem dictorum, unde quaedam bene dicta accipit et alia respuit.
Sed quando utitur eis propter alios refellendos, utitur eis, in quantum sunt in auctoritatem illis qui refelluntur,
quia testimonium ab adversariis est efficacius.
|#4 Articulus 4
AG1
Ad quartum sic proceditur. Videtur quod divina in scientia fidei non sunt obscuritate verborum velanda, quia, ut
dicitur Prov. 14, doctrina prudentium facilis. Ergo sine obscuritate verborum proponi debet.
AG2
Praeterea, Eccli. 4: ne abscondas sapientiam in decore eius; et Prov. 11: qui abscondit frumenta, Glossa:
praedicationis, maledicetur in populis. Ergo verba sacrae doctrinae non sunt velanda.
AG3
Praeterea, Matth. 10: quod dico vobis in tenebris, Glossa: in mysterio, dicite in lumine, Glossa: aperte. Ergo
obscura fidei sunt magis reseranda quam occultanda difficultate verborum.
AG4
Praeterea, doctores fidei sunt sapientibus et insipientibus debitores, ut patet Rom. 1. Ergo taliter debent loqui, ut
a magnis et a parvis intelligantur, id est sine obscuritate verborum.
AG5
Praeterea, Sap. 7 dicitur: quam sine fictione didici et sine invidia communico. Sed ille qui eam occultat, non eam
communicat.
Ergo videtur invidiae reus.
AG6
Praeterea, Augustinus dicit IV de doctrina christiana: expositores sacrae Scripturae non ita loqui debent,
tamquam se ipsos exponendos proponant, sed in omnibus sermonibus suis primitus ac maxime ut intelligantur
elaborent ea perspicuitate dicendi, ut multum tardus sit qui non intelligit.
SC1
Sed contra est quod dicitur Matth. 7: nolite sanctum dare canibus neque mittatis margaritas vestras ante porcos,
ubi dicit Glossa: res absconsa avidius quaeritur, celata venerabilius conspicitur, diu quaesita carius tenetur. Cum
ergo sacra documenta expediat summa veneratione intueri, videtur quod non debeant publicari, sed obscure tradi.
SC2
Praeterea, Dionysius dicit 1 c. Ecclesiasticae hierarchiae: omnem sanctam laudem non tradas alteri praeter aeque
ordinatos tibi deiformes, id est divinas laudes, quibus omnia sacra documenta complectitur, non tradas nisi tibi
similibus. Sed si verbis conspicuis scriberentur, omnibus paterent. Ergo secreta fidei sunt verborum obscuritate
velanda.
SC3
Praeterea, ad hoc est quod dicitur Luc. 8: vobis, id est perfectis, datum est nosse mysterium regni Dei, id est
intelligentiam Scripturarum, ut patet per Glossam, ceteris autem in parabolis. Ergo oportet aliqua verborum
obscuritate a multitudine occultari.
CO1
Responsio. Dicendum quod verba docentis ita debent esse moderata ut proficiant, non noceant audienti.
Quaedam autem sunt quae audita nemini nocent, sicut ea quae omnes scire tenentur; et talia non sunt occultanda,
18

