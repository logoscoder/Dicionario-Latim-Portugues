dicuntur in tertio signo defecisse, id est in cognitione tertiae personae. Vel dicendum, sicut communiter dicitur,
quod cognoverunt duas personas quantum ad appropriata potentiae et sapientiae, non quantum ad propria.
Bonitas autem, quae spiritui sancto appropriatur, maxime respicit effectus quos illi non cognoverunt.
RA9
Ad nonum dicendum quod Aristoteles non intendit dicere quod Deus esset magnificandus ut trinus et unus, sed
quia ternario sacrificiorum et orationum ab antiquis honorabatur propter ternarii numeri perfectionem.
RA10
Ad decimum dicendum quod omnia, quae in Deo sunt, sunt una eius simplex essentia, sed ea, quae in ipso sunt
unum, in intellectu nostro sunt multa, et propter hoc intellectus noster potest apprehendere unum istorum sine
altero. Inde est quod in statu viae de nullo eorum possumus cognoscere quid est, sed solum an est, et contingit
quod cognoscatur, an est unum eorum et non alterum; sicut si aliquis cognosceret, an sit sapientia in Deo, non
autem an in ipso sit omnipotentia. Et similiter potest ratione naturali sciri an Deus sit, non tamen an sit trinus et
unus.
|+2 Quaestio 2
Prologus
PR
Deinde quaeritur de manifestatione divinae cognitionis. Et circa hoc quaeruntur quattuor.
PR1
Primo. Utrum divina liceat investigando tractare.
PR2
Secundo. Utrum de divinis possit esse aliqua scientia.
PR3
Tertio. Utrum in scientia fidei quae est de Deo liceat rationibus philosophici et auctoritatibus uti.
PR4
Quarto. Utrum sint obscuris et novis verbis divina velanda.
|#1 Articulus 1
AG1
Ad primum sic proceditur. Videtur quod divina investigare non liceat argumentando.
Eccli. 3: altiora te ne quaesieris, et fortiora te ne scrutatus fueris. Sed divina maxime sunt homine altiora, et
praecipue ea quae fidei sunt. Ergo huiusmodi scrutari non licet.
AG2
Praeterea, poena non infertur nisi pro culpa. Sed, sicut dicitur Prov. 25, perscrutator maiestatis opprimetur a
gloria. Ergo perscrutari ea quae ad divinam maiestatem pertinent est illicitum.
AG3
Praeterea, Ambrosius dicit: tolle argumenta, ubi fides quaeritur.
Sed in divinis, et maxime circa trinitatem, praecipue requiritur fides.
Ergo in hac materia non licet per argumenta veritatem investigare.
AG4
Praeterea, Ambrosius dicit de generatione divina loquens: scrutari non licet mysteria superna; licet scire quod
natus sit, non licet discutere quomodo natus sit. Ergo eadem ratione nihil eorum quae ad trinitatem pertinent licet
argumentis investigare.
AG5
Praeterea, sicut dicit Gregorius in homilia octavae Paschae, fides non habet meritum, cui humana ratio praebet
experimentum.
Sed malum est meritum fidei evacuare. Ergo non licet rationibus de his quae sunt fidei perscrutari.
AG6
Praeterea, omnis honorificentia Deo debetur. Sed secreta per silentium honorificantur; unde dicit Dionysius in
fine caelestis hierarchiae: super nos secretum silentio honorificantes. Et huic consonat quod dicitur in Psalmo
secundum litteram Hieronymi: tibi silet laus, Deus, id est ipsum silentium est laus tua. Ergo debemus a
perscrutatione divinorum silere.
AG7
Praeterea, nullus movetur ad infinitum, ut Philosophus dicit in I caeli et mundi, quia omnis motus est propter
consecutionem finis, qui non invenitur in infinito. Sed Deus in infinitum distat a nobis. Cum ergo perscrutatio sit
quidam rationis motus in id quod perscrutatur, videtur quod divina perscrutari non debeamus.
SC1
Sed contra est quod dicitur 1 Petr. 3: parati semper ad satisfactionem omni poscenti vos rationem de ea quae in
vobis est fide.
Sed hoc non potest esse, nisi ea quae sunt fidei argumentis perscrutentur.
12

