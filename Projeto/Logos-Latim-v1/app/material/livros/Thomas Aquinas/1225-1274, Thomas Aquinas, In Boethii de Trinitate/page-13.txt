Ergo perscrutatio per argumenta de his quae sunt fidei est necessaria.
SC2
Praeterea, ut dicitur Tit. 1, ad episcopum requiritur, ut sit potens exhortari in doctrina sana et contradicentes
revincere. Sed contradicen fidei non possunt repelli nisi argumentis. Ergo in his quae sunt fidei argumentis
oportet uti.
SC3
Praeterea, Augustinus dicit in I de trinitate: adiuvante Domino Deo nostro suscipiamus et eam quam flagitant
rationem quod trinitas sit unus Deus. Ergo rationibus de trinitate potest homo perscrutari.
SC4
Praeterea, Augustinus contra felicianum: quia non nimis inconvenienter duo ista discernis, cum ratione
praemissa etiam testimoni non omittis, fateor secuturum quod ipse probaveris, scilicet quod rationibus et
auctoritatibus utar. Et sic idem quod prius.
CO1
Responsio. Dicendum quod cum perfectio hominis consistat in coniunctione ad Deum, oportet quod homo ex
omnibus quae in ipso sunt, quantum possibile est, ad divina annitatur, ut intellectus contemplationi et ratio
inquisitioni divinorum vacet, secundum illud Psalmi: mihi adhaerere Deo bonum est. Et ideo Philosophus in X
ethicorum excludit dictum quorundam qui dicebant quod homo non debeat se intromittere de rebus divinis, sed
solum de humanis, sic dicens: oportet autem non secundum suadentes humana sapere hominem entem neque
mortalia mortalem, sed in quantum contingit immortale facere et omnia facere ad vivere secundum optimum
eorum quae in ipso.
CO2
Tripliciter tamen contingit in hoc peccare. Primo ex praesumptione qua scilicet aliquis sic ea scrutatur quasi ea
perfecte comprehensurus, et horum praesumptio arguitur iob 12: forsitan vestigia Dei comprehendes et
omnipotentem usque ad perfectum reperies? et Hilarius dicit: ne te inseras in illud secretum et arcanum
inopinabilis nativitatis; ne te immergas, summam intelligentiae comprehendere praesumens, sed intellige
incomprehensibilia esse. Secundo ex hoc quod in his quae sunt fidei ratio praecedit fidem, non fides rationem,
dum scilicet aliquis hoc solum vult credere quod ratione potest invenire, cum debeat esse e converso; unde
Hilarius: credendo incipe, scilicet inquire, percurre, persiste. Tertio ultra modum suae capacitatis ad divinorum
perscrutationem se ingerendo, unde dicitur Rom. 12: non plus sapere, quam oportet sapere, sed sapere ad
sobrietatem, unicuique sicut Deus divisit mensuram fidei. Non enim omnes eandem mensuram sunt consecuti,
unde aliquid est ultra modum unius quod non est ultra modum alterius.
RA1
Ad primum ergo dicendum quod illa dicuntur homine altiora quae capacitatem eius excedunt, non quae sunt
digniora secundum naturam; quia his quae sunt digniora, quanto homo magis servato suo modo intendit, tanto
magis perficitur. Sed si etiam in minimis considerandis aliquis modum suae capacitatis excedat, de facili incidit
in errorem; unde Glossa ibidem dicit: haeretici duobus modis fiunt, scilicet cum de creatore vel de creaturis ultra
modum intendentes in errores incidunt et a veritate recedunt.
RA2
Ad secundum dicendum quod perscrutari est quasi ad finem scrutari.
Hoc autem illicitum et praesumptuosum est, ut aliquis sic scrutetur divina quasi ad finem comprehensionis
perventurus.
RA3
Ad tertium dicendum quod ubi quaeritur fides, argumenta tolluntur quae fidei adversantur et eam praecedere
conantur, non illa quae ipsam modo debito sequuntur.
RA4
Ad quartum dicendum quod non licet hoc modo scrutari superna mysteria, ut ad eorum comprehensionem
intentio habeatur, quod patet ex hoc quod sequitur: licet scire quod natus sit, non licet discutere quomodo natus
sit. Ille enim modum nativitatis discutit, qui quaerit scire quid sit illa nativitas, cum de divinis possimus scire
quia sunt, non quid sunt.
RA5
Ad quintum dicendum quod duplex est humana ratio. Una demonstrativa cogens intellectum ad consensum, et
talis ratio non potest haberi de his quae fidei sunt, sed potest haberi ad evacuandum ea quae fidem esse
impossibilem asserunt. Quamvis enim ea quae sunt fidei demonstrari non possint, non tamen possunt
demonstrative improbari. Si autem talis ratio ad probanda ea quae sunt fidei induceretur, evacuaretur meritum
fidei, quia iam assentire his non esset voluntarium, sed necessarium.
Ratio autem persuasoria sumpta ex aliquibus similitudinibus ad ea quae sunt fidei inducta non evacuat fidei
rationem; quia non facit ea esse apparentia, cum non fiat resolutio in prima principia quae intellectu videntur.
Nec iterum meritum fidei evacuat, quia non cogit intellectum ad consensum, unde assensus remanet voluntarius.
RA6

13

