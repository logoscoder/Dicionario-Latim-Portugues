Ad sextum dicendum quod Deus honoratur silentio, non quod nihil de ipso dicatur vel inquiratur, sed quia
quidquid de ipso dicamus vel inquiramus, intelligimus nos ab eius comprehensione defecisse, unde dicitur Eccli.
43: glorificantes Dominum quantumcumque potueritis, supervalebit adhuc.
RA7
Ad septimum dicendum quod cum Deus in infinitum a creatura distet, nulla creatura movetur in Deum, ut ipsi
adaequetur vel recipiendo ab ipso vel cognoscendo ipsum. Hoc ergo, quod in infinitum a creatura distat, non est
terminus motus creaturae. Sed quaelibet creatura movetur ad hoc quod Deo assimiletur plus et plus quantum
potest. Et sic etiam humana mens semper debet moveri ad cognoscendum de Deo plus et plus secundum modum
suum. Unde dicit Hilarius: qui pie infinita persequitur, etsi non contingat aliquando, tamen semper proficiet
prodeundo.
|#2 Articulus 2
AG1
Ad secundum sic proceditur. Videtur quod de divinis quae fidei subsunt scientia esse non possit.
Sapientia enim contra scientiam dividitur. Sed sapientia est divinorum.
Non ergo scientia.
AG2
Praeterea, ut dicitur in I posteriorum, in qualibet scientia oportet de subiecto praesupponere quid est. Sed de Deo
nullo modo possumus scire quid est, ut dicit Damascenus. Ergo de Deo non potest esse scientia.
AG3
Praeterea, cuiuslibet scientiae est partes et passiones sui subiecti considerare. Sed Deus, cum sit forma simplex,
nec partes habet in quas dividatur nec passionibus aliquibus subici potest. Ergo de Deo non
AG4
Praeterea, in qualibet scientia ratio praecedit assensum. Demonstratio enim facit in scientiis scibilibus assentire.
Sed in his quae fidei sunt oportet esse e converso, scilicet quod assensus fidei praecedat rationem, ut dictum est.
Ergo de divinis praecipue quae fide capiuntur non potest esse scientia.
AG5
Praeterea, omnis scientia procedit ex principiis per se notis, quae quisque probat audita, aut ex principiis quae ab
his fidem habent.
Sed articuli fidei, qui sunt prima principia in fide, non sunt huiusmodi, quia neque sunt per se nota neque ad
principia per se nota resolvi possunt demonstrative, ut dictum est. Ergo de divinis quae fide tenentur non potest
esse scientia.
AG6
Praeterea, fides est de non apparentibus. Sed scientia est de apparentibus, quia per scientiam apparent ea quae in
scientia traduntur.
Ergo de divinis quae fide tenentur non potest esse scientia.
AG7
Praeterea, cuiuslibet scientiae principium est intellectus, quia ex intellectu principiorum venitur in scientiam
conclusionum. Sed in his, quae sunt fidei, intellectus non est principium, sed finis, quia, ut dicitur Is. 7, nisi
credideritis, non intelligetis. Ergo de divinis quae fidei sunt non potest esse scientia.
SC1
Sed contra est quod Augustinus dicit XII de trinitate: huic scientiae tribuo illud tantum quo fides saluberrima,
quae ad veram beatitudine ducit, gignitur, defenditur, roboratur. Ergo de his quae sunt fidei est scientia.
SC2
Praeterea, hoc idem videtur per hoc quod dicitur Sap. 10: dedit illi scientiam sanctorum, quod de alia intelligi
non potest nisi de ea qua sancti ab impiis discernuntur, quae est scientia fidei.
SC3
Praeterea, apostolus de cognitione fidelium loquens 1 Cor. 8 dicit: sed non omnium est scientia, et sic idem quod
prius.
CO1
Responsio. Dicendum quod cum ratio scientiae consistat in hoc quod ex aliquibus notis alia necessario
concludantur, hoc autem de divinis contingat, constat quod de divinis potest esse scientia. Sed divinorum notitia
dupliciter potest aestimari. Uno modo ex parte nostra, et sic nobis cognoscibilia non sunt nisi per res creatas,
quarum cognitionem a sensu accipimus. Alio modo ex natura ipsorum, et sic ipsa sunt ex seipsis maxime
cognoscibilia, et quamvis secundum modum suum non cognoscantur a nobis, tamen a Deo cognoscuntur et a
beatis secundum modum suum.
CO2
Et secundum hoc de divinis duplex scientia habetur. Una secundum modum nostrum, qui sensibilium principia
accipit ad notificandum divina, et sic de divinis Philosophi scientiam tradiderunt, philosophiam primam
scientiam divinam dicentes. Alia secundum modum ipsorum divinorum, ut ipsa divina secundum se ipsa
14

