Ergo et diversum. Primam supponit ex hoc quod dicitur in I topicorum quod quotiens dicitur unum oppositorum,
totiens dicitur et reliquum, et ex hoc quod dicitur X metaphysicae quod idem et diversum sunt opposita.
Secundam manifestat per exempla et supponit eam ex I topicorum.
PR7
Tertio vero probat maiorem quantum ad id quod poterat esse dubium, ibi: sed numero differentiam etc.. Quod
enim diversitatis illorum, quae sunt diversa genere vel specie, principium sit aliqua alteritas, manifestum est ex
ipso nomine. Ex hoc enim aliqua sunt diversa genere, quod est eis genus alterum, et diversa specie, quod sub
altera specie continentur.
Sed in his, quae dicuntur diversa esse numero, non est manifestum ex ipso nomine quod aliqua alteritas sit
principium diversitatis et pluralitatis, immo magis videtur e converso secundum nomen quod pluralitas quae in
numero designatur sit principium diversitatis, cum ita dicantur aliqua esse diversa numero secundum nomen,
sicut genere vel specie. Et ideo ad verificandum maiorem sui syllogismi ostendit quod hanc etiam differentiam,
qua aliqua dicuntur differre numero, facit aliqua alteritas sive varietas.
Quod probat per hoc quod in tribus hominibus, qui conveniunt genere et specie, inveniuntur altera accidentia,
sicut in homine et bove altera species et in homine et lapide genus alterum. Unde sicut homo et bos distant
specie, ita duo homines distant accidentibus.
PR8
Et quia posset aliquis dicere quod varietas accidentium non est causa pluralitatis secundum numerum, quia
remotis accidentibus vel secundum rem, scilicet separabilibus, vel animo sive cogitatione, sicut inseparabilibus
adhuc remanent subiecta, cum accidens sit quod adest et abest praeter subiecti corruptionem, ideo huic
responsioni obviat dicens quod quamvis omnia accidentia possint saltem animo separari, tamen alicuius
accidentis diversitas nullo modo potest nec etiam animo a diversis individuis separari, scilicet diversitas loci.
Duo enim corpora non patiuntur eundem locum nec secundum rem nec secundum animi fictionem, quia hoc non
intelligi nec imaginari potest. Unde concludit quod ex hoc sunt aliqui homines plures numero, quod sunt
accidentibus plures, id est diversi, et in hoc terminatur sententia huius partis.
|+3 Quaestio 3
PR
Hic duplex est quaestio. Prima de his quae pertinent ad fidei commendationem.
Secunda de his quae pertinent ad causam pluralitatis.
Circa primum quaeruntur quattuor.
PR1
Primo. Utrum humano generi sit fides necessaria.
PR2
Secundo. Quomodo se habet fides ad religionem.
PR3
Tertio. Utrum convenienter vera fides catholica vel universalis nominetur
PR4
Quarto. Utrum haec sit verae fidei confessio quod pater et filius et spiritus sanctus singulus est Deus, et tres sunt
unus Deus absque omni inaequalitatis distantia.
|#1 Articulus 1
AG1
Ad primum sic proceditur. Videtur quod non fuerit necessarium humano generi fidem habere.
Ut enim dicitur Eccl. 7, quid necesse est homini maiora se quaerere? quasi dicat: nihil. Sed ea quae per fidem
traduntur sunt homine maiora, utpote rationem eius excedentia; alias ad ea cognoscenda sufficeret ratio causans
scientiam nec requireretur fides. Ergo non fuit necessarium homini, ut ea quae sunt fidei extra doceretur.
AG2
Praeterea, Deus naturam humanam in sua conditione perfecte instituit, unde dicitur Deut. 32: Dei perfecta sunt
opera. Sed ex his, quae menti humanae in sua conditione sunt indita, non potest homo pertingere ad
cognoscendum ea quae sunt fidei; alias possent per scientiam haberi, quae causatur ex hoc quod conclusiones
resolvuntur in principia naturaliter nota. Cum igitur perfectum dicatur aliquid, cui nihil deest eorum quae debet
habere, ut dicitur in V metaphysicae, videtur quod homo fide non indigeat.
AG3
Praeterea, unusquisque sapiens ad perveniendum ad finem viam eligit levissimam et ab impedimentis
remotissimam. Sed difficillimum videtur credere ea quae supra rationem sunt et valde hominibus periculosum,
cum multi a salutis statu decidant propter hoc quod non credunt.
Ergo videtur quod Deus qui est sapientissimus non debuerit viam fidei praeparare hominibus ad salutem.
AG4

21

