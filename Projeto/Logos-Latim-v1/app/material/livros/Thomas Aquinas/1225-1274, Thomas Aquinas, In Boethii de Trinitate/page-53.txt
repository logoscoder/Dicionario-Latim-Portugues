Praeterea, in V de consolatione Boethius dicit: ratio cum quid universale respicit, nec imaginatione nec sensu
utens imaginabilia tamen et sensibilia comprehendit. Sed imaginabilia et sensibilia compreh ad solum naturalem
pertinet. Ergo rationalis processus convenienter naturali attribuitur.
AG11
Ulterius videtur quod inconvenienter dicatur mathematica disciplinabiliter procedere.
Disciplina enim nihil aliud esse videtur quam acceptio scientiae.
Sed in qualibet parte philosophiae accipitur scientia, quia omnes demonstrativ procedunt. Ergo procedere
disciplinaliter est commune omnibus partibus philosophiae, et ita non debet appropriari mathematicae.
AG12
Praeterea, quanto est aliquid certius, tanto facilius esse videtur, ut de eo sit disciplina. Sed naturalia sunt certiora,
ut videtur, quam mathematica, quia capiuntur sensu, a quo omnis nostra cognitio ortum habet. Ergo hic modus
magis competit naturali quam mathematico.
AG13
Praeterea, ut dicitur in V metaphysicae, initium in scientiis est, a quo fit facilior disciplina. Sed initium
addiscendi accipitur a logica, quam oportet praeaddiscere mathematicae et omnibus aliis. Ergo disciplinalis
modus magis convenit logicae quam aliis.
AG14
Praeterea, modus naturalis scientiae et divinae assumitur a potentiis animae, scilicet a ratione et intellectu. Ergo
similiter et modus mathematicae ab aliqua animae potentia sumi deberet, et sic non convenienter ponitur eius
modus disciplinabiliter versari.
SC11
Sed contra, disciplinaliter procedere est demonstrative procedere et per certitudinem. Sed, sicut Ptolemaeus in
principio almagesti dicit, solum mathematicum genus, si quis huic diligentiam exhibeat inquisitionis, firmam
stabilemque fidem intendentibus notitiam dabit, velut demonstratione per indubitabiles vias facta. Ergo
disciplinaliter procedere maxime proprium est mathematici.
SC12
Praeterea, hoc patet per Philosophum, qui in pluribus locis suorum librorum scientias mathematicas disciplinas
nominat.
AG21
Ulterius videtur quod non sit conveniens modus divinae scientiae intellectualiter procedere.
Intellectus enim secundum Philosophum est principiorum, scientia autem conclusionum. Sed non omnia, quae in
scientia divina traduntur, sunt principia, sed quaedam etiam conclusiones. Ergo intellectualit procedere non est
conveniens scientiae divinae.
AG22
Praeterea, in illis, quae omnem intellectum excedunt, intellectualiter versari non possumus. Sed divina excedunt
omnem intellectum, ut Dionysius dicit 1 c. De divinis nominibus et Philosophus in libro de causis. Ergo
intellectualiter tractari non possunt.
AG23
Praeterea, Dionysius dicit 7 c. De divinis nominibus quod Angeli habent intellectualem virtutem, in quantum
divinam cognitionem non congregant a sensibilibus aut a rebus divisis. Sed hoc est supra animae potestatem, ut
ibidem subditur. Cum ergo divina scientia, de qua nunc agitur, sit scientia humanae animae, videtur quod non sit
proprius modus eius intellectualiter tractare.
AG24
Praeterea, theologia praecipue videtur esse de his, quae fidei sunt.
Sed in his, quae fidei sunt, intelligere est finis. Unde dicitur Is. 7 secundum aliam litteram: nisi credideritis, non
intelligetis. Ergo intellectualiter versari circa divina non debet poni theologiae modus, sed finis.
SC21
Sed contra est quod dicitur in libro de spiritu et anima quod intellectus est spirituum creatorum, intelligentia vero
ipsius Dei. De his autem praecipue est scientia divina. Ergo intellectualiter procedere videtur esse ipsius
proprium.
SC22
Praeterea, modus scientiae debet respondere materiae. Sed res divinae sunt res intelligibiles per se ipsas. Ergo
modus conveniens divinae scientiae est intellectualiter procedere.
CO1
Responsio. Dicendum ad primam quaestionem quod processus aliquis, quo proceditur in scientiis, dicitur
rationabilis tripliciter. Uno modo ex parte principiorum, ex quibus proceditur, ut cum aliquis procedit ad aliquid
probandum ex operibus rationis, cuiusmodi sunt genus et species et oppositum et huiusmodi intentiones, quas
logici considerant.
Et sic dicetur aliquis processus esse rationabilis, quando aliquis utitur in aliqua scientia propositionibus, quae
traduntur in logica, prout scilicet utimur logica, prout est docens, in aliis scientiis. Sed hic modus procedendi non
53

