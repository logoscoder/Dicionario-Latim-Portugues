Secundo. Utrum possit ad Dei notitiam pervenire.
PR3
Tertio. Utrum Deus sit primum quod a mente cognoscitur.
PR4
Quarto. Utrum ad divinae trinitatis cognitionem pervenire per se sufficiat.
|#1 Articulus 1
AG1
Ad primum sic proceditur. Videtur quod mens humana in cognitione cuiuslibet veritatis indigeat nova
illustratione divinae lucis. 2 Cor. 3: non sumus sufficientes cogitare etc.. Sed perceptio veritatis non potest esse
sine cogitatione. Ergo humana mens non potest veritatem aliquam cognoscere, nisi de novo illustretur a Deo.
AG2
Praeterea, facilius est ab alio veritatem addiscere quam per se ipsum eam inspicere. Unde qui per se ipsos sciunt
praeferuntur illis, qui ab aliis addiscere possunt, in I ethicorum. Sed homo non potest ab aliis addiscere, nisi
mens eius interius doceatur a Deo, ut dicit Augustinus in libro de Magistro et Gregorius in homilia Pentecostes.
Ergo nec per se ipsum potest aliquis veritatem inspicere, nisi de novo mens eius illustretur a Deo.
AG3
Praeterea, sicut se habet oculus corporalis ad corpora intuenda, ita se habet intellectus ad intelligibilem veritatem
conspiciendam, ut patet in III de anima. Sed oculus corporalis non potest videre corpora nisi illustratione solis
materialis superveniente. Ergo nec intellectus humanus potest veritatem inspicere, nisi lumine solis invisibilis,
qui est Deus, illustretur.
AG4
Praeterea, illi actus in nobis esse dicuntur, ad quos exercendos principia sufficientia in nobis habemus. Sed in
nobis non est cognoscere veritatem, cum quandoque multi laborent ad veritatem cognoscendam, qui eam
cognoscere nequeunt. Ergo non habemus sufficientia principia in nobis ad veritatem cognoscendam. Ergo oportet
ad hoc, quod eam cognoscamus, ab exteriori nos iuvari, et sic idem quod prius.
AG5
Praeterea, magis dependet operatio mentis humanae a luce divina quam operatio creaturae sensibilis inferioris a
luce corporis caelestis. Sed corpora inferiora quamvis habeant formas quae sunt principia naturalium
operationum, non tamen possunt operationes suas perficere, nisi lumine solis et stellarum superveniente
iuvarentur. Unde dicit Dionysius 4 c. De divinis nominibus quod lumen solis ad generationem visibilium
corporum confert et ad vitam ipsa movet et nutrit et auget. Ergo nec menti humanae sufficit ad videndam
veritatem naturale lumen, quod est quasi forma ipsius, nisi lumen aliud superveniat, scilicet divinum.
AG6
Praeterea, in omnibus causis ordinatis per se et non secundum accidens effectus non procedit a causa secunda
nisi per operationem causae primae, ut patet in libro de causis. Sed mens humana ordinatur sub luce increata
ordine essentiali et non accidentali. Ergo operatio mentis quae est eius effectus proprius, scilicet cognitio
veritatis, non potest provenire ex ea nisi operante prima luce increata. Eius autem operatio non videtur alia esse
nisi illustratio. Et sic idem quod prius.
AG7
Praeterea, sicut se habet voluntas ad bene volendum, ita se habet intellectus ad recte intelligendum. Sed voluntas
non potest bene velle, nisi divina gratia adiuvetur, ut Augustinus dicit. Ergo nec intellectus potest veritatem
intelligere, nisi divina luce illustretur.
AG8
Praeterea, illud, ad quod vires nostrae sufficiunt, irreprehensibiliter nostris viribus ascribimus, sicut currere vel
aedificare. Sed reprehensibile est quod aliquis scientiam veritatis suo ascribit ingenio, quin immo iubemur illam
Deo ascribere, secundum illud Eccli. Ult.: danti mihi sapientiam dabo gloriam. Ergo ad cognoscendam veritatem
vires nostrae non sufficiunt. Et sic idem quod prius.
SC1
Sed contra, mens humana illustrata est divinitus lumine naturali, secundum illud Psalmi: signatum est super nos
lumen vultus tui, Domine. Si ergo hoc lumen, quia creatum est, non sufficit ad veritatem conspiciendam, sed
requirit novam illustrationem, pari ratione lumen superadditum non sufficiet, sed indigebit alio lumine, et sic in
infinitum, quod numquam compleri potest, et sic impossibile erit cognoscere aliquam veritatem. Ergo oportet
stare in primo lumine, ut scilicet mens lumine naturali sine aliquo superaddito possit veritatem videre.
SC2
Praeterea, sicut visibile in actu sufficiens est ad hoc quod moveat visum, ita intelligibile actu sufficit ad
movendum intellectum, si sit proportionatum. Sed mens nostra habet in se unde possit facere intelligibile actu,
scilicet intellectum agentem, et tale intelligibile est ei proportionatu ergo non indiget aliqua nova illustratione ad
hoc quod mens veritatem cognoscat.
SC3
4

