studiosus ad inveniendum, praedictam quaestionem rationibus formavit; ex hoc vero quod fuit cupidus iudicii
symmachi, ei formatam obtulit.
PR4
Quarto tangit causam finalem, cum dicit: qua in re quid mihi sit animi, id est quem finem intendam ex supra
dicta re, quotiens excogitata animo de praedictis vel quibuscumque aliis stilo commendo, intelligi potest ex
duobus, tum ex ipsa difficultate materiae, tum ex eo quod colloquor non multitudini, sed raris, scilicet
sapientibus, id est vobis tantummodo. Non enim hunc librum scripsit, ut multitudini recitaret, quod quandoque
fit propter vulgi favorem, sed tantummodo uni sapienti, unde sequitur: neque enim excitamur, scilicet ad
scribendum famae iactatione, id est commendatione, et clamoribus vulgi, sicut poetae recitantes carmina in
theatris, inanibus, quia tales clamores frequenter sine ratione sunt. Et sic removit finem inconvenientem et
subiungit finem debitum, insinuans quidem finem principalem qui est interior, scilicet perceptio divinae veritatis,
et explicans finem secundarium, scilicet iudicium sapientis, unde dicit: sed si quis est fructus exterior, quasi
dicat: principa quidem me excitat fructus interior, sed si aliquis est exterior, hic non potest aliam sperare
sententiam nisi materiae similem, id est convenientem quasi dicat: non aliud iudicium requiro pro fructu exteriori
nisi qui deceat tantam materiam, de qua iudicium concedi non debet ignaviter pigris neque callide invidis, sed
solum benevolo sapienti, unde sequitur: quocumque igitur a vobis deieci oculos, scilicet ad quoscumque respexi,
non ad vos tantum considerationi meae occurrit, partim, id est in aliquibus, ignava, id est stulta, segnities, id est
pigritia, partim LI id est invidia, callidus, id est astutus ad nocendum, in tantum ut contumeliam videatur irrogare
divinis tractatibus, qui haec, scilicet divina, proiecerit, id est inordinate exposuerit, talibus monstris hominum monstra dicuntur homines qui in corpore humano cor gerunt bestiale, propter peccatum bestiis similes effecti in
affectu - non agnoscenda potius quam conculcanda, quia non tam quaerunt cognoscere quam vituperare
quaecumque dicuntur, propter invidiam; unde dicitur Matth. 7: nolite sanctum dare etc.. Alia littera: ne et ego si
aliter facerem, videar etc.
Qui proiecerim etc..
PR5
Idcirco stilum etc.. Haec est secunda pars prooemii, in qua subiungit excusationem. Et primo excusat operis
difficultatem. Secundo operis imperfectionem, ibi: sed tantum a nobis etc.. Tangit autem triplicem difficult quam
sponte huic operi adhibet. Prima est ex brevitate Scripturae, unde dicit: idcirco stilum brevitate contraho,
secundum illud Horatii: brevis esse laboro, obscurus fio. Secunda est ex subtilibus rationibus quas inducit, et hoc
est quod dicit: ex intimis disciplinis philoso sumpta, quae sunt disciplinae a sensibilibus abstrahentes, quarum
principiis et conclusionibus utitur, ut metaphysicae et logicae. Tertia est ex novitate verborum, unde dicit: haec,
scilicet sumpta, velo significatio novorum verborum. Quae quidem nova dicuntur vel quantum ad materiam
istam, quia alii tractatores huius quaestionis talibus verbis usi non sunt, vel quantum ad eos qui legunt, qui
talibus verbis non sunt assueti. Tres autem has difficultates addit quartae, quam supra tetigit, quae est materiae
difficultas, ut ea, quae in hoc libro scribuntur, tantum sapientibus colloquatur, qui haec intelligere poterunt, sicut
est auctor ipse et ille, ad quem liber conscribitur, alii vero, qui capere intellectu non possunt, a lectione
excludantur. Non enim libenter leguntur quae possunt, a lectione excludantur. Non enim libenter leguntur quae
non intelliguntur. Et quia ratio ex praecedentibus connectitur, ideo praemisit: idcirco, quod est nota conclusionis.
Littera vero plana est.
PR6
Deinde cum dicit: sed tantum a nobis quaeri oportet etc., excusat operis defectum, quia scilicet non debet requiri
ab eo in hoc opere plus certitudinis quam quantum humana ratio valet ad alta divinitatis conscendere.
Quod probat per locum a minori in aliis artibus, in quibus iste finis unicuique artifici constituitur ut tantum
faciat, quantum humana ratio sinit. Non enim medicus semper curat, sed si nihil omittat de his quae facere debet,
sine culpa erit, et similiter est in aliis artibus. Unde et in hoc opere, ubi est difficillima materia sensum humanae
rationis excedens, magis debet auctori venia dari, si non ad perfectam certitudinem quaestionem deducat. Deinde
cum dicit: vobis tamen, ostendit, cuius auctoritatem in scribendo sequatur, scilicet Augustini. Non ut ea tantum
dicat quae in libro Augustini inveniuntur, sed quia ea quae Augustinus de trinitate dixit, scilicet quod in absolutis
divinae personae conveniunt et in relativis distinguuntur, accipit quasi semina et principia, quibus utitur ad
quaestionis difficultatem enodandam. Et sic ipsa veritatis explicatio per multas rationes sunt fructus ex
seminibus Augustini in ipso provenientes. Qui autem sint convenientes et uberes, ei, ad quem scribit,
inspiciendum committit ad propositam quaestionem accedens.
|+1 Quaestio 1
PR
Hic duplex quaestio incidit. Prima est de divinorum cognitione, secunda de eorum manifestatione.
Circa primum quaeruntur quattuor.
PR1
Primo. Utrum mens humana in cognitione veritatis nova illustratione divinae lucis indigeat.
PR2
3

