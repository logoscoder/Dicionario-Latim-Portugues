Ad quod dicendum est quod Christus principaliter venit ad introducendum homines in vitam aeternam, sicut dicit
ipse joan. X, 10: ego veni ut vitam habeant; unde omne impedimentum vitae aeternae venit removere ex
consequenti et ideo venit tollere omne peccatum.
RA
Sed sicut bonum commune est melius quam bonum particulare unius, ita malum multorum est pejus; unde
principalius venit tollere peccatum originale quod totam humanam naturam infecerat, quam singulorum
particularia peccata: unde super illud joan. I, 29: ecce qui tollit peccatum mundi, dicit Glossa: peccatum mundi
dicitur originale peccatum est quod commune totius mundi, et infra: quod originale et omnia peccata superaddita
gratia relaxat.
Melius ergo dicendum videtur affirmative quod Christus venit principalius tollere originale peccatum quam alia
quam negative; sicut ponitur quod Christus principaliter non venit tollere nisi originale peccatum: nam etiam
tollere actualia peccata pertinet ad principalem intentionem Christi, qui venit mundum salvare, secundum illud
Luc. V, 32: veni vocare peccatores in poenitentiam.
|#24 Articulus 24
AG
Vicesimus quartus articulus est quod infernus est in centro vel circa centrum terrae.
RA
Circa quod nihil mihi temere asserendum videtur, praecipue cum Augustinus neminem arbitretur scire in quo
loco sit. Non enim aestimo quod sit in centro terrae, quia ille est locus, quo naturaliter feruntur gravia: nec
videtur intentionem non frustrari, convenienter dici quod sequeretur, si ad centrum corpora gravia non
pervenirent. Et iterum si naturaliter terra circa centrum esset concava, non posset assignari naturalis causa quae
totum pondus terrae sustineret, ne perveniret ad centrum.
Si autem dicatur hoc miraculose fieri divina virtute, nulla subest miraculi ratio. Praeparatio autem inferni ab
initio mundi fuit, secundum illud Isai. XXX, 33: praeparata est ab heri tophet, secundum expositionem Glossae.
In prima autem rerum institutione non est considerandum quid Deus facere possit, sed quid natura rerum habeat
ut fiat, sicut Augustinus dicit II super genes. Ad litteram.
Non autem dicitur Christus descendisse ad infimas partes terrae sed ad inferiores; ad cujus veritatem sufficit
qualitercumque inferiores nobis dicantur.
|#25 Articulus 25
AG
Vicesimus quintus articulus est quod possit sciri distantia a superficie terrae usque ad infernum, supposito
infernum esse in centro vel circa centrum terrae.
RA
Puto sciri posse distantiam a superficie terrae usque ad centrum, non tamen usque ad infernum, quia non credo
ab homine sciri ubi sit infernus.
|#26 Articulus 26
AG
Vicesimus sextus articulus est an corpus spermatis, cum quo exit spiritus, qui est virtus principii animae, est
separatum a corpore et est res divina et talis dicitur intellectus sic potest vel debet exponi: id est ille spiritus sive
virtus formativa dicitur intellectus per similitudinem, quia sicut intellectus operatur sine organo, ita et illa virtus.
RA
Hanc expositionem Commentator ponit in VII metaph.
Super illud: ergo sicut dictum est quod in substantiis est principium etc....
Et sunt haec ejus verba. Ideo dicit Aristoteles in libro de animalibus quod virtutes quae sunt in seminibus, sunt
similes intellectui, scilicet quia agunt actione intellectus, et quod istae virtutes assimilantur intellectui in hoc
quod non agunt per instrumentum corporale.
|#27 Articulus 27
AG
Vicesimus septimus articulus est quod opinari est sine periculo, quod post communem resurrectionem, luna
lucebit quantum nunc sol, sol autem in septuplum quam modo luceat; corpora vero beatorum septies magis sole.
RA
Nullum periculum hic video si assertio desit, quae posset ad praesumptionem imputari.
|#28 Articulus 28
AG

6

