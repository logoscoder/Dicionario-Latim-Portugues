Vicesimus octavus articulus est quod aliquid dicitur venire ad compositionem alterius duobus modis. Uno modo
per essentiam suam per modum principii materialis et formalis: et sic nullo modo aliquid de natura corporis
caelestis venit in compositionem corporis humani, vel aliorum corporum mixtorum. Secundo modo venit aliquid
ad compositionem alterius per effectum suae virtutis; et hoc modo natura corporis caelestis venit ad
compositionem corporis humani et omnium corporum mixtorum.
RA
Hoc est ex necessitate verum: cum corpora caelestia sunt causa generationis et corruptionis in istis inferioribus,
ut Dionysius dicit.
|#29 Articulus 29
|#30 Articulus 30
AG
Vicesimus nonus et tricesimus articuli continent quod Angeli nec dolent nec lacrymantur, sed ad modum
dolentium se habent.
RA
Hoc ex necessitate verum est; et sententia est Augustini, qui dicit in IX de Civit. Dei c. V: sancti Angeli et sine
ira puniunt quos accipiunt aeterna Dei lege puniendos, et miseris sine miseriae compassione subveniunt, et
periclitantibus eis quos diligunt, sine timore opitulantur; et tamen istarum nomina passionum per consuetudinem
locutionis humanae etiam in eos usurpantur propter quamdam operum similitudinem, non propter affectionum
infirmitatem.
|#31 Articulus 31
AG
Tricesimus primus articulus est quod facta transubstantiatione substantiae panis in substantiam corporis Christi
naturaliter sine miraculo in hoc sacramento est sub dimensionibus hostiae, quae remanserunt, eo quod substantia
ex hoc quod est substantia, non prohibetur esse in magna et parva dimensione.
RA
Credo primum esse falsum. Sicut enim non naturaliter, sed miraculose substantia panis in substantiam corporis
Christi convertitur; ita etiam miraculose sub dimensionibus conservatur et non naturaliter.
Ut Augustinus enim dicit VIII super genes.
Ad litteram, Deus eo modo conservat res quo eas operatur.
Non enim est sicut aedificator, qui operatur tantum ad domus factionem et postea eam dimittit; sed Deus
continue certam rem operatur.
Quod autem pro ratione inducitur quod substantia ex hoc quod est substantia, non prohibetur esse in magna et
parva dimensione, non est sic intelligendum, quod de ratione cujuslibet substantiae sit quod possit esse in magna
vel parva dimensione; sed contrarium non est de ratione substantiae in quantum est substantia; sicut non est de
ratione animalis quod sit rationale; non tamen est de ratione animalis quod sit sine ratione.
Sic ergo esset de ratione substantiae quod non prohiberetur esse in parva vel magna dimensione, sequeretur quod
substantia corporis Christi secundum suam naturam haberet ut esset aequaliter sub magna vel parva dimensione.
Sed quia hoc non est de ratione substantiae, quod possit esse in magna vel parva dimensione, nec tamen est vel
contra rationem substantiae, patet quod substantiam corporis Christi in magna vel parva dimensione, non
implicat contradictionem, si aliquid attribuatur alicui quod repugnat ejus rationi. Ad hoc ergo inducitur illa ratio
quod excludatur contradictio, non ad hoc quod ostendatur esse naturale.
|#32 Articulus 32
AG
Tricesimus secundus articulus est quod dimensiones propriae corporis Christi et dimensiones panis, quae
remanserunt, non sunt aequales.
RA
Istud enim manifestatur verum et contrarium dicere est haereticum: sequeretur enim quod sub una particula
parva hostiae non esset totum corpus Christi.
|#33 Articulus 33
AG
Tricesimus tertius articulus est quod corpus Christi in hoc sacramento non est in loco.
RA
Istud non est verum. Verum enim est dicere corpus Christi esse in altari vel in ecclesia, sed hoc verum est quod
corpus Christi non est in sacramento ut in loco; non enim comparatur ad sacramentum ut locatum ad locum, quia
non commensuratur ei secundum proprias dimensiones.

7

