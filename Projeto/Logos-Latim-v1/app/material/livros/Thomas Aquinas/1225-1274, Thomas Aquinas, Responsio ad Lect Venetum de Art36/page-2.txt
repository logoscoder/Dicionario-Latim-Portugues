Ipsa autem conceptio intellectus, secundum quod habet efficaciam aliquid transmutandi, imperium nominatur;
unde si movent, nullo modo nisi per imperium movere possunt.
|#4 Articulus 4
AG
Quartus articulus est quod Angeli moventes corpora caelestia sint de ordine virtutum.
RA
Hoc quidem et mihi videtur: praecipue si ordo virtutum dicatur medius ordo secundae hierarchiae, ut Dionysius
vult. Hic enim ordo primum locum tenet inter exequentes exteriora ministeria: unde et Dionysius dicit VIII cap.
Caelestis hierarchiae quod nomen virtutum ostendit divinam quandam et inconcussam fortitudinem ad omnes
deiformes operationes. Nihil autem in exterioribus ministeriis majus esse videtur quam dispositio universalium
causarum: unde maxime videtur administratio caelestium corporum ad ordinem virtutum pertinere.
Unde Origenes exponens illud matth. XXIV, 29 virtutes caelorum commovebuntur, dicit quod conveniens est
caelorum rationabiles virtutes pati stuporem, remotas scilicet a primis functionibus suis. Hoc tamen omnino
asserendum non videtur.
|#5 Articulus 5
AG
Quintus articulus est quod Angelus suo imperio potest movere totam molem terrae usque ad globum lunae.
RA
Istud enim asserendum non videtur.
Virtutes enim creaturarum se extendunt ad naturales effectus: et ideo Angeli caelestia corpora movere possunt
secundum motus convenientes naturis eorum; aliis autem motibus ea movere non possent secundum propriam
virtutem, sed hoc divinitus miraculose fieri potest. Potest autem fieri non solum virtute Angeli, sed etiam virtute
hominis quod aliqua pars terrae per violentiam sursum feratur: sed quod totum unum elementum extra suum
ordinem naturalem ponatur, non credo subjacere angelicae potestati: et quod virtus Angeli sit infinita inferius,
non est sic intelligendum quod non determinetur ad determinatos effectus, sed quia in suis effectibus
producendis non patitur lassitudinem aut defectum.
|#6 Articulus 6
AG
Sextus articulus est quod id quod dicitur Eccle. I, 6: in circuitu pergit spiritus, potest sane ita exponi: spiritus
angelicus pergit in circuitu, scilicet per operationem, qua movet caelum secundum circulum.
RA
Non video quare non possit sane exponi, cum haec sententia vera sit secundum praedicta, et iste modus loquendi
a consuetudine sacrae Scripturae non discrepet; sicut dicitur Roman. VIII quod spiritus interpellat, id est
interpellare facit.
|#7 Articulus 7
AG
Septimus articulus est quod Angelus habeat virtutem infinitam inferius.
RA
Hoc potest et bene et male intelligi.
Si enim sic intelligatur quod Angelus habeat infinitam virtutem supra ea quae infra ipsum sunt, est falsus et
erroneus intellectus; sic enim posset creare aliquid infra se, et convertere quodlibet in quodlibet, quod patet esse
falsum. Est ergo sic intelligendum quod virtus Angeli consequitur naturam ipsius. Sicut ergo finitum et infinitum
invenitur in natura ejus, ita et in virtute. Habet autem Angelus finitam naturam secundum operationem ad suum
superius quod est Deus, qui est ens et bonum infinitum, cujus similitudo in Angelo participatur finite; cum tamen
Angelus non habeat formam in materia, non limitatur vel contrahitur per aliquam naturam, sicut formae
materiales.
Unde virtus Angeli finita est secundum quod extenditur ad determinatos effectus, prout participat finite
similitudinem primae causae; est tamen infinita quantum ad hoc quod non contrahitur virtus ejus ad agendum
secundum exigentiam materiae vel organi corporalis, sicut formae materiales et corporeae, et hoc modo etiam
dicendum est quod habet virtutem infinitam duratione ex parte post, quia potest in perpetuum durare ejus natura,
non enim ejus duratio aliquo modo temporis mensuratur.
|#8 Articulus 8
AG
Octavus articulus est quod Angeli sunt causa omnium quae naturaliter generantur et corrumpuntur in hoc mundo.
RA
2

