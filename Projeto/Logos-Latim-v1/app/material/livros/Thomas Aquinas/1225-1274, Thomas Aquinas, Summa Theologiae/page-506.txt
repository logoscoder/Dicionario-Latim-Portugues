Quarto, utrum in Paradiso debuit fieri.
|a1 Articulus 1
AG1
Ad primum sic proceditur. Videtur quod Paradisus non sit locus corporeus.
Dicit enim beda quod Paradisus pertingit usque ad lunarem circulum.
Sed nullus locus terrenus talis esse potest, tum quia contra naturam terrae esset quod tantum elevaretur; tum
etiam quia sub globo lunari est regio ignis, qui terram consumeret.
Non est ergo Paradisus locus corporeus.
AG2
Praeterea, Scriptura commemorat quatuor flumina in Paradiso oriri, ut patet Gen. II.
Illa autem flumina quae ibi nominantur, alibi habent manifestas origines; ut patet etiam per Philosophum in libro
meteor..
Ergo Paradisus non est locus corporeus.
AG3
Praeterea, aliqui diligentissime inquisierunt omnia loca terrae habitabilis, qui tamen nullam mentionem faciunt
de loco Paradisi. Ergo non videtur esse locus corporeus.
AG4
Praeterea, in Paradiso describitur lignum vitae esse. Sed lignum vitae est aliquid spirituale, dicitur enim Prov. III,
de sapientia, quod est lignum vitae his qui apprehendunt eam.
Ergo et Paradisus non est locus corporeus, sed spiritualis.
AG5
Praeterea, si Paradisus est locus corporalis, oportet quod et ligna Paradisi sint corporalia. Sed hoc non videtur,
cum corporalia ligna sint producta tertio die; de plantatione autem lignorum Paradisi legitur Gen. II, post opera
sex dierum.
SC
Sed contra est quod Augustinus dicit, VIII super Gen. Ad litt., tres sunt de Paradiso generales sententiae, una
eorum qui tantummodo corporaliter Paradisum intelligi volunt; alia eorum qui spiritualiter tantum; tertia eorum
qui utroque modo Paradisum accipiunt, quam mihi fateor placere sententiam.
CO
Respondeo dicendum quod, sicut Augustinus dicit XIII de CIV. Dei, quae commode dici possunt de intelligendo
spiritualiter Paradiso, nemine prohibente dicantur; dum tamen et illius historiae fidelissima veritas rerum
gestarum narratione commendata credatur.
Ea enim quae de Paradiso in Scriptura dicuntur, per modum narrationis historicae proponuntur, in omnibus
autem quae sic Scriptura tradit, est pro fundamento tenenda veritas historiae, et desuper spirituales expositiones
fabricandae.
Est ergo Paradisus, ut Isidorus dicit in libro etymol., locus in orientis partibus constitutus, cuius vocabulum a
Graeco in Latinum vertitur hortus.
Convenienter autem in parte Orientali dicitur situs. Quia credendum est quod in nobilissimo loco totius terrae sit
constitutus. Cum autem oriens sit dextera caeli, ut patet per Philosophum in II de caelo; dextera autem est
nobilior quam sinistra; conveniens fuit ut in Orientali parte Paradisus terrenus institueretur a Deo.
RA1
Ad primum ergo dicendum quod bedae verbum non est verum, si secundum sensum manifestum intelligatur.
Potest tamen exponi quod usque ad locum lunaris globi ascendit, non secundum situs eminentiam, sed secundum
similitudinem, quia est ibi perpetua aeris temperies, ut Isidorus dicit, et in hoc assimilatur corporibus caelestibus,
quae sunt absque contrarietate.
Magis tamen fit mentio de lunari globo quam de aliis sphaeris, quia lunaris globus est terminus caelestium
corporum versus nos; et luna etiam est magis terrae affinis inter omnia corpora caelestia; unde et quasdam
tenebras nebulosas habet, quasi accedens ad opacitatem.
Quidam autem dicunt quod Paradisus pertingebat usque ad lunarem globum, idest usque ad medium aeris
interstitium, in quo generantur pluviae et venti et huiusmodi, quia dominium super huiusmodi evaporationes
maxime attribuitur lunae.
Sed secundum hoc, locus ille non esset conveniens habitationi humanae, tum quia ibi est maxima intemperies;
tum quia non est contemperatus complexioni humanae, sicut aer inferior magis terrae vicinus.
RA2
Ad secundum dicendum quod, sicut Augustinus dicit VIII super Gen. Ad litt., credendum est, quoniam locus
Paradisi a cognitione hominum est remotissimus, flumina, quorum fontes noti esse dicuntur, alicubi isse sub
terras, et post tractus prolixarum regionum, locis aliis erupisse. Nam hoc solere nonnullas aquas facere, quis
ignorat?
RA3
506

