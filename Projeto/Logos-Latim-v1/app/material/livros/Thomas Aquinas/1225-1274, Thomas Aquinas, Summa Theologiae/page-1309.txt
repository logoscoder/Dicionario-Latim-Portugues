Ad nonum sic proceditur. Videtur quod de necessitate caritatis sit quod aliquis homo signa vel effectus
dilectionis inimico exhibeat.
Dicitur enim I Ioan. III, non diligamus verbo neque lingua, sed opere et veritate.
Sed opere diligit aliquis exhibendo ad eum quem diligit signa et effectus dilectionis. Ergo de necessitate caritatis
est ut aliquis huiusmodi signa et effectus inimicis exhibeat.
AG2
Praeterea, Matth. V Dominus simul dicit, diligite inimicos vestros, et, benefacite his qui oderunt vos.
Sed diligere inimicos est de necessitate caritatis.
Ergo et benefacere inimicis.
AG3
Praeterea, caritate amatur non solum Deus, sed etiam proximus.
Sed Gregorius dicit, in homilia Pentecostes, quod amor Dei non potest esse otiosus, magna enim operatur, si est;
si desinit operari, amor non est.
Ergo caritas quae habetur ad proximum non potest esse sine operationis effectu. Sed de necessitate caritatis est ut
omnis proximus diligatur, etiam inimicus. Ergo de necessitate caritatis est ut etiam ad inimicos signa et effectus
dilectionis extendamus.
SC
Sed contra est quod Matth. V, super illud, benefacite his qui oderunt vos, dicit Glossa quod benefacere inimicis
est cumulus perfectionis.
Sed id quod pertinet ad perfectionem caritatis non est de necessitate ipsius. Ergo non est de necessitate caritatis
quod aliquis signa et effectus dilectionis inimicis exhibeat.
CO
Respondeo dicendum quod effectus et signa caritatis ex interiori dilectione procedunt et ei proportionantur.
Dilectio autem interior ad inimicum in communi quidem est de necessitate praecepti absolute; in speciali autem
non absolute, sed secundum praeparationem animi, ut supra dictum est.
Sic igitur dicendum est de effectu vel signo dilectionis exterius exhibendo. Sunt enim quaedam beneficia vel
signa dilectionis quae exhibentur proximis in communi, puta cum aliquis orat pro omnibus fidelibus vel pro toto
populo, aut cum aliquod beneficium impendit aliquis toti communitati. Et talia beneficia vel dilectionis signa
inimicis exhibere est de necessitate praecepti, si enim non exhiberentur inimicis, hoc pertineret ad livorem
vindictae, contra id quod dicitur Levit. XIX, non quaeres ultionem; et non eris memor iniuriae civium tuorum.
Alia vero sunt beneficia vel dilectionis signa quae quis exhibet particulariter aliquibus personis. Et talia beneficia
vel dilectionis signa inimicis exhibere non est de necessitate salutis nisi secundum praeparationem animi, ut
scilicet subveniatur eis in articulo necessitatis, secundum illud Proverb. XXV, si esurierit inimicus tuus, ciba
illum, si sitit, da illi potum.
Sed quod praeter articulum necessitatis huiusmodi beneficia aliquis inimicis exhibeat, pertinet ad perfectionem
caritatis, per quam aliquis non solum cavet vinci a malo, quod necessitatis est, sed etiam vult in bono vincere
malum, quod est etiam perfectionis, dum scilicet non solum cavet propter iniuriam sibi illatam detrahi ad odium;
sed etiam propter sua beneficia inimicum intendit pertrahere ad suum amorem.
RA
Et per hoc patet responsio ad obiecta.
|a10 Articulus 10
AG1
Ad decimum sic proceditur. Videtur quod Angelos non debeamus ex caritate diligere.
Ut enim Augustinus dicit, in libro de doct. Christ., gemina est dilectio caritatis, scilicet Dei et proximi.
Sed dilectio Angelorum non continetur sub dilectione Dei, cum sint substantiae creatae, nec etiam videtur
contineri sub dilectione proximi, cum non communicent nobiscum in specie.
Ergo Angeli non sunt ex caritate diligendi.
AG2
Praeterea, magis conveniunt nobiscum bruta animalia quam Angeli, nam nos et bruta animalia sumus in eodem
genere propinquo.
Sed ad bruta animalia non habemus caritatem, ut supra dictum est.
Ergo etiam neque ad Angelos.
AG3
Praeterea, nihil est ita proprium amicorum sicut convivere, ut dicitur in VIII ethic..
Sed Angeli non convivunt nobiscum, nec etiam eos videre possumus. Ergo ad eos caritatis amicitiam habere non
valemus.
SC

1309

