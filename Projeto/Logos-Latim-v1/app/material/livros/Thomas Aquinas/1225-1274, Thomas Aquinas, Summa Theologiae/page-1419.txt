secundum arbitrium rationis, intantum convenit ei prudentiam habere. Unde manifestum est quod prudentia
quidem in principe est ad modum artis architectonicae, ut dicitur in VI ethic., in subditis autem ad modum artis
manu operantis.
RA1
Ad primum ergo dicendum quod verbum Philosophi est intelligendum per se loquendo, quia scilicet virtus
prudentiae non est virtus subditi inquantum huiusmodi.
RA2
Ad secundum dicendum quod servus non habet consiliativum inquantum est servus, sic enim est instrumentum
Domini.
Est tamen consiliativus inquantum est animal rationale.
RA3
Ad tertium dicendum quod per prudentiam homo non solum praecipit aliis, sed etiam sibi ipsi, prout scilicet ratio
dicitur praecipere inferioribus viribus.
|a13 Articulus 13
AG1
Ad decimumtertium sic proceditur. Videtur quod prudentia possit esse in peccatoribus.
Dicit enim Dominus, Luc. XVI, filii huius saeculi prudentiores filiis lucis in generatione sua sunt.
Sed filii huius saeculi sunt peccatores.
Ergo in peccatoribus potest esse prudentia.
AG2
Praeterea, fides est nobilior virtus quam prudentia.
Sed fides potest esse in peccatoribus. Ergo et prudentia.
AG3
Praeterea, prudentis hoc opus maxime dicimus, bene consiliari; ut dicitur in VI ethic..
Sed multi peccatores sunt boni consilii.
Ergo multi peccatores habent prudentiam.
SC
Sed contra est quod Philosophus dicit, in VI ethic., impossibile prudentem esse non entem bonum.
Sed nullus peccator est bonus. Ergo nullus peccator est prudens.
CO
Respondeo dicendum quod prudentia dicitur tripliciter. Est enim quaedam prudentia falsa, vel per similitudinem
dicta. Cum enim prudens sit qui bene disponit ea quae sunt agenda propter aliquem bonum finem, ille qui propter
malum finem aliqua disponit congruentia illi fini habet falsam prudentiam, inquantum illud quod accipit pro fine
non est vere bonum, sed secundum similitudinem, sicut dicitur aliquis bonus latro. Hoc enim modo potest
secundum similitudinem dici prudens latro qui convenientes vias adinvenit ad latrocinandum.
Et huiusmodi est prudentia de qua apostolus dicit, ad Rom. VIII, prudentia carnis mors est, quae scilicet finem
ultimum constituit in delectatione carnis.
Secunda autem prudentia est quidem vera, quia adinvenit vias accommodatas ad finem vere bonum; sed est
imperfecta, duplici ratione. Uno modo, quia illud bonum quod accipit pro fine non est communis finis totius
humanae vitae, sed alicuius specialis negotii, puta cum aliquis adinvenit vias accommodatas ad negotiandum vel
ad navigandum, dicitur prudens negotiator vel nauta. Alio modo, quia deficit in principali actu prudentiae, puta
cum aliquis bene consiliatur et recte iudicat etiam de his quae pertinent ad totam vitam, sed non efficaciter
praecipit.
Tertia autem prudentia est et vera et perfecta, quae ad bonum finem totius vitae recte consiliatur, iudicat et
praecipit.
Et haec sola dicitur prudentia simpliciter. Quae in peccatoribus esse non potest. Prima autem prudentia est in
solis peccatoribus.
Prudentia autem imperfecta est communis bonis et malis, maxime illa quae est imperfecta propter finem
particularem.
Nam illa quae est imperfecta propter defectum principalis actus etiam non est nisi in malis.
RA1
Ad primum ergo dicendum quod illud verbum Domini intelligitur de prima prudentia. Unde non dicitur
simpliciter quod sint prudentes; sed quod sint prudentes in generatione sua.
RA2
Ad secundum dicendum quod fides in sui ratione non importat aliquam conformitatem ad appetitum rectorum
operum, sed ratio fidei consistit in sola cognitione. Sed prudentia importat ordinem ad appetitum rectum. Tum
quia principia prudentiae sunt fines operabilium, de quibus aliquis habet rectam aestimationem per habitus
virtutum Moralium, quae faciunt appetitum rectum, unde prudentia non potest esse sine virtutibus moralibus, ut
supra ostensum est.
1419

