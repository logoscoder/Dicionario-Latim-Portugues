ut proprium obiectum, est quaedam specialis virtus secundum suam essentiam; ita etiam iustitia legalis est
specialis virtus secundum suam essentiam, secundum quod respicit commune bonum ut proprium obiectum. Et
sic est in principe principaliter, et quasi architectonice; in subditis autem secundario et quasi ministrative. Potest
tamen quaelibet virtus, secundum quod a praedicta virtute, speciali quidem in essentia, generali autem secundum
virtutem, ordinatur ad bonum commune, dici iustitia legalis. Et hoc modo loquendi iustitia legalis est idem in
essentia cum omni virtute, differt autem ratione.
Et hoc modo loquitur Philosophus.
RA1
Unde patet responsio ad primum et secundum.
RA3
Ad tertium dicendum quod etiam illa ratio secundum hunc modum procedit de iustitia legali, secundum quod
virtus imperata a iustitia legali iustitia legalis dicitur.
RA4
Ad quartum dicendum quod quaelibet virtus secundum propriam rationem ordinat actum suum ad proprium
finem illius virtutis.
Quod autem ordinetur ad ulteriorem finem, sive semper sive aliquando, hoc non habet ex propria ratione, sed
oportet esse aliam superiorem virtutem a qua in illum finem ordinetur.
Et sic oportet esse unam virtutem superiorem quae ordinet omnes virtutes in bonum commune, quae est iustitia
legalis, et est alia per essentiam ab omni virtute.
|a7 Articulus 7
AG1
Ad septimum sic proceditur. Videtur quod non sit aliqua iustitia particularis praeter iustitiam generalem. In
virtutibus enim nihil est superfluum, sicut nec in natura. Sed iustitia generalis sufficienter ordinat hominem circa
omnia quae ad alterum sunt. Ergo non est necessaria aliqua iustitia particularis.
AG2
Praeterea, unum et multa non diversificant speciem virtutis.
Sed iustitia legalis ordinat hominem ad alium secundum ea quae ad multitudinem pertinent, ut ex praedictis
patet.
Ergo non est alia species iustitiae quae ordinet hominem ad alterum in his quae pertinent ad unam singularem
personam.
AG3
Praeterea, inter unam singularem personam et multitudinem civitatis media est multitudo domestica. Si ergo est
iustitia alia particularis per comparationem ad unam personam praeter iustitiam generalem, pari ratione debet
esse alia iustitia oeconomica, quae ordinet hominem ad bonum commune unius familiae.
Quod quidem non dicitur. Ergo nec aliqua particularis iustitia est praeter iustitiam legalem.
SC
Sed contra est quod chrysostomus dicit, super illud Matth. V, beati qui esuriunt et sitiunt iustitiam, iustitiam
autem dicit vel universalem virtutem, vel particularem avaritiae contrariam.
CO
Respondeo dicendum quod, sicut dictum est, iustitia legalis non est essentialiter omnis virtus, sed oportet praeter
iustitiam legalem, quae ordinat hominem immediate ad bonum commune, esse alias virtutes quae immediate
ordinant hominem circa particularia bona. Quae quidem possunt esse vel ad seipsum, vel ad alteram singularem
personam. Sicut ergo praeter iustitiam legalem oportet esse aliquas virtutes particulares quae ordinant hominem
in seipso, puta temperantiam et fortitudinem; ita etiam praeter iustitiam legalem oportet esse particularem
quandam iustitiam, quae ordinet hominem circa ea quae sunt ad alteram singularem personam.
RA1
Ad primum ergo dicendum quod iustitia legalis sufficienter quidem ordinat hominem in his quae sunt ad
alterum, quantum ad commune quidem bonum, immediate; quantum autem ad bonum unius singularis personae,
mediate. Et ideo oportet esse aliquam particularem iustitiam, quae immediate ordinet hominem ad bonum
alterius singularis personae.
RA2
Ad secundum dicendum quod bonum commune civitatis et bonum singulare unius personae non differunt solum
secundum multum et paucum, sed secundum formalem differentiam, alia enim est ratio boni communis et boni
singularis, sicut et alia est ratio totius et partis.
Et ideo Philosophus, in I polit., dicit quod non bene dicunt qui dicunt civitatem et domum et alia huiusmodi
differre solum multitudine et paucitate, et non specie.
RA3
Ad tertium dicendum quod domestica multitudo, secundum Philosophum, in I polit., distinguitur secundum tres
coniugationes, scilicet uxoris et viri, patris et filii, Domini et servi, quarum personarum una est quasi aliquid
1463

