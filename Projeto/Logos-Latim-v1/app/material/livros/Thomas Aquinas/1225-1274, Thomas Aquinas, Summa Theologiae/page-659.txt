Ad secundum dicendum quod de operationibus est consilium, inquantum ordinantur ad aliquem finem. Unde si
aliqua operatio humana sit finis, de ea, inquantum huiusmodi, non est consilium.
|a3 Articulus 3
AG1
Ad tertium sic proceditur. Videtur quod consilium non sit solum de his quae aguntur a nobis. Consilium enim
collationem quandam importat. Sed collatio inter multos potest fieri etiam de rebus immobilibus, quae non fiunt
a nobis, puta de naturis rerum.
Ergo consilium non solum est de his quae aguntur a nobis.
AG2
Praeterea, homines interdum consilium quaerunt de his quae sunt lege statuta, unde et iurisconsulti dicuntur. Et
tamen eorum qui quaerunt huiusmodi consilium, non est leges facere.
Ergo consilium non solum est de his quae a nobis aguntur.
AG3
Praeterea, dicuntur etiam quidam consultationes facere de futuris eventibus; qui tamen non sunt in potestate
nostra.
Ergo consilium non solum est de his quae a nobis fiunt.
AG4
Praeterea, si consilium esset solum de his quae a nobis fiunt, nullus consiliaretur de his quae sunt per alium
agenda. Sed hoc patet esse falsum.
Ergo consilium non solum est de his quae a nobis fiunt.
SC
Sed contra est quod Gregorius Nyssenus dicit, consiliamur de his quae sunt in nobis, et per nos fieri possunt.
CO
Respondeo dicendum quod consilium proprie importat collationem inter plures habitam. Quod et ipsum nomen
designat, dicitur enim consilium quasi considium, eo quod multi consident ad simul conferendum. Est autem
considerandum quod in particularibus contingentibus, ad hoc quod aliquid certum cognoscatur, plures
conditiones seu circumstantias considerare oportet, quas ab uno non facile est considerari, sed a pluribus certius
percipiuntur, dum quod unus considerat, alii non occurrit, in necessariis autem et universalibus est absolutior et
simplicior consideratio, ita quod magis ad huiusmodi considerationem unus per se sufficere potest. Et ideo
inquisitio consilii proprie pertinet ad contingentia singularia. Cognitio autem veritatis in talibus non habet aliquid
magnum, ut per se sit appetibilis, sicut cognitio universalium et necessariorum, sed appetitur secundum quod est
utilis ad operationem, quia actiones sunt circa contingentia singularia. Et ideo dicendum est quod proprie
consilium est circa ea quae aguntur a nobis.
RA1
Ad primum ergo dicendum quod consilium importat collationem non quamcumque, sed collationem de rebus
agendis, ratione iam dicta.
RA2
Ad secundum dicendum quod id quod est lege positum, quamvis non sit ex operatione quaerentis consilium,
tamen est directivum eius ad operandum, quia ista est una ratio aliquid operandi, mandatum legis.
RA3
Ad tertium dicendum quod consilium non solum est de his quae aguntur, sed de his quae ordinantur ad
operationes. Et propter hoc consultatio dicitur fieri de futuris eventibus, inquantum homo per futuros eventus
cognitos dirigitur ad aliquid faciendum vel vitandum.
RA4
Ad quartum dicendum quod de aliorum factis consilium quaerimus, inquantum sunt quodammodo unum
nobiscum, vel per unionem affectus, sicut amicus sollicitus est de his quae ad amicum spectant, sicut de suis; vel
per modum instrumenti, nam agens principale et instrumentale sunt quasi una causa, cum unum agat per alterum;
et sic Dominus consiliatur de his quae sunt agenda per servum.
|a4 Articulus 4
AG1
Ad quartum sic proceditur. Videtur quod consilium sit de omnibus quae sunt per nos agenda. Electio enim est
appetitus praeconsiliati, ut dictum est.
Sed electio est de omnibus quae per nos aguntur. Ergo et consilium.
AG2
Praeterea, consilium importat inquisitionem rationis. Sed in omnibus quae non per impetum passionis agimus,
procedimus ex inquisitione rationis.
Ergo de omnibus quae aguntur a nobis, est consilium.
AG3
659

