Praeterea, ad hoc Dominus natus est in mundo ut veritatis fidem annuntiaret, secundum illud Ioan. XVIII, in hoc
natus sum, et ad hoc veni in mundum, ut testimonium perhibeam veritati.
Sed hoc facilius fieri potuisset si natus fuisset in civitate Romana, quae tunc dominatum orbis habebat, unde et
Paulus, Romanis scribens, dicit, Rom. I, fides vestra annuntiatur universo mundo.
Ergo videtur quod non debuit nasci in bethlehem.
SC
Sed contra est quod dicitur Mich. V, et tu, bethlehem ephrata, ex te mihi egredietur qui sit dominator in Israel.
CO
Respondeo dicendum quod Christus in bethlehem nasci voluit duplici ratione. Primo quidem, quia factus est ex
semine David secundum carnem, ut dicitur Rom. I, cui etiam fuerat facta repromissio specialis de Christo,
secundum illud II Reg. XXIII, dixit vir cui constitutum de Christo Dei Iacob.
Et ideo in bethlehem, de qua natus fuit David, nasci voluit, ut ex ipso loco nativitatis promissio ei facta impleta
ostenderetur.
Et hoc designat evangelista dicens, eo quod esset de domo et familia David.
Secundo quia, ut Gregorius dicit, in homilia, bethlehem domus panis interpretatur. Ipse Christus est qui ait, ego
sum panis vivus, qui de caelo descendi.
RA1
Ad primum ergo dicendum quod, sicut David in bethlehem natus est, ita etiam ierusalem elegit ut in ea sedem
regni constitueret, et templum Dei ibi aedificaret, et sic ierusalem esset civitas simul regalis et sacerdotalis.
Sacerdotium autem Christi, et eius regnum, praecipue consummatum est in eius passione. Et ideo convenienter
bethlehem elegit nativitati, ierusalem vero passioni.
Simul etiam per hoc hominum gloriam confutavit, qui gloriantur de hoc quod ex civitatibus nobilibus originem
ducunt, in quibus etiam praecipue volunt honorari. Christus autem e converso in civitate ignobili nasci voluit, et
in civitate nobili pati opprobrium.
RA2
Ad secundum dicendum quod Christus florere voluit secundum virtuosam conversationem, non secundum carnis
originem. Et ideo in civitate Nazareth educari voluit et nutriri. In bethlehem autem voluit quasi peregre nasci,
quia, ut Gregorius dicit, per humanitatem quam assumpserat, quasi in alieno nascebatur, non secundum
potestatem, sed secundum naturam.
Et, ut etiam beda dicit, per hoc quod in diversorio loco eget, nobis multas mansiones in domo patris sui
praepararet.
RA3
Ad tertium dicendum quod, sicut dicitur in quodam sermone ephesini Concilii, si maximam Romam elegisset
civitatem, propter potentiam civium mutationem orbis terrarum putarent. Si filius fuisset imperatoris, potestati
utilitatem adscriberent. Sed ut divinitas cognosceretur orbem transformasse terrarum, pauperculam elegit
matrem, pauperiorem patriam.
Elegit autem Deus infirma mundi ut confundat fortia, sicut dicitur I Cor. I.
Et ideo, ut suam potestatem magis ostenderet, in ipsa Roma, quae caput orbis erat, statuit caput ecclesiae suae, in
signum perfectae victoriae, ut exinde fides derivaretur ad universum mundum, secundum illud Isaiae XXVI,
civitatem sublimem humiliabit, et conculcabit eam pes pauperis, idest Christi, gressus egenorum, idest
apostolorum Petri et Pauli.
|a8 Articulus 8
AG1
Ad octavum sic proceditur. Videtur quod Christus non fuerit congruo tempore natus. Ad hoc enim Christus
venerat ut suos in libertatem revocaret. Natus est autem tempore servitutis, quo scilicet totus orbis praecepto
augusti describitur, quasi tributarius factus, ut habetur Luc. II.
Ergo videtur quod non congruo tempore Christus fuerit natus.
AG2
Praeterea, promissiones de Christo nascituro non gentilibus fuerant factae, secundum illud Rom. IX, quorum
sunt promissa.
Sed Christus natus est tempore quo rex alienigena dominabatur, sicut patet Matth. II, cum natus esset Iesus in
diebus Herodis regis.
Ergo videtur quod non fuerit congruo tempore natus.
AG3
Praeterea, tempus praesentiae Christi in mundo diei comparatur, propter id quod ipse est lux mundi, unde ipse
dicit, Ioan. IX, me oportet operari opera eius qui misit me, donec dies est.
Sed in aestate sunt dies longiores quam in hieme. Ergo, cum natus fuerit in profundo hiemis octo kalendas
Ianuarii, videtur quod non fuerit convenienti tempore natus.
SC
2236

