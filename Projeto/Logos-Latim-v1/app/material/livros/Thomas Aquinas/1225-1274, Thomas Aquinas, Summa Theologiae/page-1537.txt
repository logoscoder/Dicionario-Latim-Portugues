Unde in istis duobus modis, quibus malum dicitur per modum imperantis vel per modum optantis, eadem ratione
est aliquid licitum et illicitum. Si enim aliquis imperet vel optet malum alterius inquantum est malum, quasi
ipsum malum intendens, sic maledicere utroque modo erit illicitum. Et hoc est maledicere per se loquendo. Si
autem aliquis imperet vel optet malum alterius sub ratione boni, sic est licitum. Nec erit maledictio per se
loquendo, sed per accidens, quia principalis intentio dicentis non fertur ad malum, sed ad bonum.
Contingit autem malum aliquod dici imperando vel optando sub ratione duplicis boni. Quandoque quidem sub
ratione iusti.
Et sic iudex licite maledicit illum cui praecipit iustam poenam inferri. Et sic etiam ecclesia maledicit
anathematizando. Sic etiam prophetae quandoque imprecantur mala peccatoribus, quasi conformantes
voluntatem suam divinae iustitiae (licet huiusmodi imprecationes possint etiam per modum praenuntiationis
intelligi)p quandoque vero dicitur aliquod malum sub ratione utilis, puta cum aliquis optat aliquem peccatorem
pati aliquam aegritudinem, aut aliquod impedimentum, vel ut ipse melior efficiatur, vel ut saltem ab aliorum
nocumento cesset.
RA1
Ad primum ergo dicendum quod apostolus prohibet maledicere per se loquendo, cum intentione mali.
RA2
Et similiter dicendum ad secundum.
RA3
Ad tertium dicendum quod optare alicui malum sub ratione boni non contrariatur affectui quo quis simpliciter
alicui optat bonum, sed magis habet conformitatem ad ipsum.
RA4
Ad quartum dicendum quod in diabolo est considerare naturam, et culpam. Natura quidem eius bona est, et a
Deo, nec eam maledicere licet. Culpa autem eius est maledicenda, secundum illud iob III, maledicant ei qui
maledicunt diei.
Cum autem peccator maledicit diabolum propter culpam, seipsum simili ratione iudicat maledictione dignum.
Et secundum hoc dicitur maledicere animam suam.
RA5
Ad quintum dicendum quod affectus peccantis, etsi in se non videatur, potest tamen percipi ex aliquo manifesto
peccato, pro quo poena est infligenda. Similiter etiam, quamvis sciri non possit quem Deus maledicit secundum
finalem reprobationem, potest tamen sciri quis sit maledictus a Deo secundum reatum praesentis culpae.
|a2 Articulus 2
AG1
Ad secundum sic proceditur. Videtur quod non liceat creaturam irrationalem maledicere. Maledictio enim
praecipue videtur esse licita inquantum respicit poenam. Sed creatura irrationalis non est susceptiva nec culpae
nec poenae.
Ergo eam maledicere non licet.
AG2
Praeterea, in creatura irrationali nihil invenitur nisi natura, quam Deus fecit. Hanc autem maledicere non licet,
etiam in diabolo, ut dictum est.
Ergo creaturam irrationalem nullo modo licet maledicere.
AG3
Praeterea, creatura irrationalis aut est permanens, sicut corpora; aut est transiens, sicut tempora.
Sed sicut Gregorius dicit, in IV Moral., otiosum est maledicere non existenti; vitiosum vero si existeret.
Ergo nullo modo licet maledicere creaturae irrationali.
SC
Sed contra est quod Dominus maledixit ficulneae, ut habetur Matth. XXI; et iob maledixit diei suo, ut habetur
iob III.
CO
Respondeo dicendum quod benedictio vel maledictio ad illam rem proprie pertinet cui potest aliquid bene vel
male contingere, scilicet rationali creaturae. Creaturis autem irrationalibus bonum vel malum dicitur contingere
in ordine ad creaturam rationalem, propter quam sunt. Ordinantur autem ad eam multipliciter. Uno quidem
modo, per modum subventionis, inquantum scilicet ex creaturis irrationalibus subvenitur humanae necessitati.
Et hoc modo Dominus homini dixit, Gen. III, maledicta terra in opere tuo, ut scilicet per eius sterilitatem homo
puniretur.
Et ita etiam intelligitur quod habetur Deut. XXVIII, benedicta horrea tua, et infra, maledictum horreum tuum.
Sic etiam David maledixit montes Gelboe, secundum Gregorii expositionem.
Alio modo creatura irrationalis ordinatur ad rationalem per modum significationis. Et sic Dominus maledixit
ficulneam, in significationem Iudaeae. Tertio modo ordinatur creatura irrationalis ad rationalem per modum
continentis, scilicet temporis vel loci. Et sic maledixit iob diei nativitatis suae, propter culpam originalem, quam
1537

