Tertio, quae sit materia eius.
Quarto, utrum sit pars fortitudinis.
|a1 Articulus 1
AG1
Ad primum sic proceditur. Videtur quod magnificentia non sit virtus. Qui enim habet unam virtutem, habet
omnes, ut supra habitum est.
Sed aliquis potest habere alias virtutes sine magnificentia, dicit enim Philosophus, in IV ethic., quod non omnis
liberalis est magnificus.
Ergo magnificentia non est virtus.
AG2
Praeterea, virtus moralis consistit in medio, ut in II ethic.
Dicitur.
Sed magnificentia non videtur consistere in medio.
Superexcellit enim liberalitatem magnitudine. Magnum autem opponitur parvo sicut extremum, quorum medium
est aequale, ut dicitur X metaphys..
Et sic magnificentia non est in medio, sed in extremo. Ergo non est virtus.
AG3
Praeterea, nulla virtus contrariatur inclinationi naturali, sed magis perficit ipsam, sed sicut Philosophus dicit, in
IV ethic., magnificus non est sumptuosus in seipsum, quod est contra inclinationem naturalem, per quam aliquis
maxime providet sibi.
Ergo magnificentia non est virtus.
AG4
Praeterea, secundum Philosophum, in VI ethic., ars est recta ratio factibilium.
Sed magnificentia est circa factibilia, ut ex ipso nomine apparet. Ergo magis est ars quam virtus.
SC
Sed contra, virtus humana est participatio quaedam virtutis divinae. Sed magnificentia pertinet ad virtutem
divinam, secundum illud Psalmi, magnificentia eius et virtus eius in nubibus.
Ergo magnificentia est virtus.
CO
Respondeo dicendum quod, sicut dicitur in I de caelo, virtus dicitur per comparationem ad ultimum in quod
potentia potest, non quidem ad ultimum ex parte defectus; sed ex parte excessus, cuius ratio consistit in
magnitudine. Et ideo operari aliquid magnum, ex quo sumitur nomen magnificentiae, proprie pertinet ad
rationem virtutis. Unde magnificentia nominat virtutem.
RA1
Ad primum ergo dicendum quod non omnis liberalis est magnificus quantum ad actum, quia desunt sibi ea
quibus uti necesse est ad actum magnificum. Tamen omnis liberalis habet habitum magnificentiae, vel actu vel in
propinqua dispositione, ut supra dictum est, cum de connexione virtutum ageretur.
RA2
Ad secundum dicendum quod magnificentia consistit quidem in extremo, considerata quantitate eius quod facit.
Sed tamen in medio consistit, considerata regula rationis, a qua non deficit nec eam excedit, sicut et de
magnanimitate dictum est.
RA3
Ad tertium dicendum quod ad magnificentiam pertinet facere aliquid magnum. Quod autem pertinet ad personam
uniuscuiusque, est aliquid parvum in comparatione ad id quod convenit rebus divinis vel rebus communibus. Et
ideo magnificus non principaliter intendit sumptus facere in his quae pertinent ad personam propriam, non quia
bonum suum non quaerat, sed quia non est magnum.
Si quid tamen in his quae ad ipsum pertinent magnitudinem habeat, hoc etiam magnifice magnificus prosequitur,
sicut ea quae semel fiunt, ut nuptiae vel aliquid aliud huiusmodi; vel etiam ea quae permanentia sunt, sicut ad
magnificum pertinet praeparare convenientem habitationem, ut dicitur in IV ethic..
RA4
Ad quartum dicendum quod, sicut Philosophus dicit, in VI ethic., oportet artis esse quandam virtutem, scilicet
moralem, per quam scilicet appetitus inclinetur ad recte utendum ratione artis. Et hoc pertinet ad magnificentiam.
Unde non est ars, sed virtus.
|a2 Articulus 2
AG1
Ad secundum sic proceditur. Videtur quod magnificentia non sit specialis virtus. Ad magnificentiam enim
videtur pertinere facere aliquid magnum. Sed facere aliquid magnum potest convenire cuilibet virtuti, si sit
magna, sicut qui habet magnam virtutem temperantiae, facit magnum temperantiae opus.
1779

