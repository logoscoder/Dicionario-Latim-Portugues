Sed contra est quod Augustinus dicit, in libro de baptismo, tunc valere incipit ad salutem baptismus, cum illa
fictio veraci confessione recesserit, quae, corde in malitia vel sacrilegio perseverante, peccatorum ablutionem
non sinebat fieri.
CO
Respondeo dicendum quod, sicut supra dictum est, baptismus est quaedam spiritualis regeneratio. Cum autem
aliquid generatur, simul cum forma recipit effectum formae, nisi sit aliquid impediens; quo remoto, forma rei
generatae perficit suum effectum, sicut simul cum corpus grave generatur, movetur deorsum, nisi sit aliquid
prohibens; quo remoto, statim incipit moveri deorsum. Et similiter quando aliquis baptizatur, accipit
characterem, quasi formam, et consequitur proprium effectum, qui est gratia remittens omnia peccata. Impeditur
autem quandoque per fictionem. Unde oportet quod, ea remota per poenitentiam, baptismus statim consequatur
suum effectum.
RA1
Ad primum ergo dicendum quod sacramentum baptismi est opus Dei, et non hominis. Et ideo non est mortuum
in ficto, qui sine caritate baptizatur.
RA2
Ad secundum dicendum quod fictio non removetur per baptismum, sed per poenitentiam, qua remota, baptismus
aufert omnem culpam et reatum omnium peccatorum praecedentium baptismum, et etiam simul existentium cum
baptismo.
Unde Augustinus dicit, in libro de baptismo, solvitur hesternus dies, et quidquid superest solvitur, et ipsa hora
momentumque ante baptismum et in baptismo.
Deinceps autem continuo reus esse incipit.
Et sic ad effectum baptismi consequendum concurrit baptismus et poenitentia, sed baptismus sicut causa per se
agens; poenitentia sicut causa per accidens, idest removens prohibens.
RA3
Ad tertium dicendum quod effectus baptismi non est tollere peccata futura, sed praesentia vel praeterita. Et ideo,
recedente fictione, peccata sequentia remittuntur quidem, sed per poenitentiam, non per baptismum. Unde non
remittuntur quantum ad totum reatum, sicut peccata praecedentia baptismum.
|q70 Quaestio 70
|a0 Prologus
Deinde considerandum est de praeparatoriis ab baptismum. Et primo quidem, de praeparatorio quod praecessit
baptismum, scilicet de circumcisione; secundo, de praeparatoriis quae currunt simul cum baptismo, scilicet de
catechismo et exorcismo. Circa primum quaeruntur quatuor. Primo, utrum circumcisio fuerit praeparatoria et
figurativa baptismi. Secundo, de institutione ipsius.
Tertio, de ritu eius. Quarto, de effectu ipsius.
|a1 Articulus 1
AG1
Ad primum sic proceditur. Videtur quod circumcisio non fuerit praeparatoria et figurativa baptismi. Omnis enim
figura habet aliquam similitudinem cum suo figurato. Sed circumcisio nullam habet similitudinem cum
baptismo. Ergo videtur quod non fuerit praeparativa et figurativa baptismi.
AG2
Praeterea, apostolus dicit, I Cor. X, de antiquis patribus loquens, quod omnes in nube et in mari baptizati sunt,
non autem dicit quod in circumcisione baptizati sint.
Ergo protectio columnae nubis, et transitus maris rubri, magis fuerunt praeparatoria ad baptismum et figurativa
ipsius quam circumcisio.
AG3
Praeterea, supra dictum est quod baptismus ioannis fuit praeparatorius ad baptismum Christi. Si ergo circumcisio
fuit praeparatoria et figurativa baptismi Christi, videtur quod baptismus ioannis fuit superfluus. Quod est
inconveniens.
Non ergo circumcisio fuit praeparatoria et figurativa baptismi.
SC
Sed contra est quod apostolus dicit, Coloss. II, circumcisi estis circumcisione non manu facta in exspoliatione
corporis carnis, sed circumcisione Iesu Christi, consepulti ei in baptismo.
CO
Respondeo dicendum quod baptismus dicitur sacramentum fidei, inquantum scilicet in baptismo fit quaedam
fidei professio, et per baptismum aggregatur homo congregationi fidelium. Eadem autem est fides nostra et
antiquorum patrum, secundum illud apostoli, II Cor. IV, habentes eundem spiritum fidei credimus.

2444

