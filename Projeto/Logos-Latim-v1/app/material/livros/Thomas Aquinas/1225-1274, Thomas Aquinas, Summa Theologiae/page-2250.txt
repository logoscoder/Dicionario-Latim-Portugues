baptismus ille cessare debuerit, Christo baptizato. Sexto, utrum baptizati baptismo ioannis essent postea
baptizandi baptismo Christi.
|a1 Articulus 1
AG1
Ad primum sic proceditur. Videtur quod non fuerit conveniens ioannem baptizare. Omnis enim ritus
sacramentalis ad aliquam pertinet legem. Sed ioannes non introduxit novam legem. Ergo inconveniens fuit quod
novum ritum baptizandi introduceret.
AG2
Praeterea, ioannes fuit missus a Deo in testimonium tanquam propheta, secundum illud Luc. I, tu, puer, propheta
altissimi vocaberis.
Sed prophetae qui fuerunt ante Christum, non introduxerunt novum ritum, sed ad observantiam legalium rituum
inducebant, ut patet Malach. Ult., mementote legis Moysi, servi mei.
Ergo nec ioannes novum ritum baptizandi inducere debuit.
AG3
Praeterea, ubi est alicuius rei superfluitas, non est ad illud aliquid addendum. Sed Iudaei excedebant in
superfluitate baptismatum, dicitur enim marci VII, quod Pharisaei, et omnes Iudaei, nisi crebro lavent manus,
non manducant; et a foro, nisi baptizentur, non comedunt; et alia multa quae tradita sunt illis servare, baptismata
calicum et urceorum et aeramentorum et lectorum.
Ergo inconveniens fuit quod ioannes baptizaret.
SC
Sed contra est auctoritas Scripturae, Matth. III, ubi, praemissa sanctitate ioannis, subditur quod exibant ad eum
multi, et baptizabantur in iordane.
CO
Respondeo dicendum quod conveniens fuit ioannem baptizare, propter quatuor. Primo quidem, quia oportebat
Christum a ioanne baptizari, ut baptismum consecraret, ut dicit Augustinus, super Ioan..
Secundo, ut Christus manifestaretur.
Unde ipse ioannes baptista dicit, Ioan. I, ut manifestetur, scilicet Christus, in Israel, propterea veni ego in aqua
baptizans.
Concurrentibus enim turbis annuntiabat Christum, quod quidem facilius sic factum est quam si per singulos
discurrisset, ut chrysostomus dicit, super Ioan..
Tertio, ut suo baptismo assuefaceret homines ad baptismum Christi.
Unde Gregorius dicit, in quadam homilia, quod ideo baptizavit ioannes ut, praecursionis suae ordinem servans,
qui nasciturum Dominum nascendo praevenerat, baptizando quoque baptizaturum praeveniret.
Quarto ut, ad poenitentiam homines inducens, homines praepararet ad digne suscipiendum baptismum Christi.
Unde beda dicit quod, quantum catechumenis nondum baptizatis prodest doctrina fidei, tantum profuit baptisma
ioannis ante baptisma Christi. Quia sicut ille praedicabat poenitentiam, et baptismum Christi praenuntiabat, et in
cognitionem veritatis quae mundo apparuit attrahebat; sic ministri ecclesiae, qui primo erudiunt, postea peccata
eorum redarguunt, deinde in baptismo Christi remissionem promittunt.
RA1
Ad primum ergo dicendum quod baptismus ioannis non erat per se sacramentum, sed quasi quoddam
sacramentale, disponens ad baptismum Christi. Et ideo aliqualiter pertinebat ad legem Christi, non autem ad
legem Moysi.
RA2
Ad secundum dicendum quod ioannes non fuit solum propheta, sed plus quam propheta, ut dicitur Matth. XI, fuit
enim terminus legis et initium evangelii.
Et ideo magis pertinebat ad eum verbo et opere inducere homines ad legem Christi quam ad observantiam veteris
legis.
RA3
Ad tertium dicendum quod baptismata illa Pharisaeorum erant inania, utpote ad solam munditiam carnis
ordinata. Sed baptismus ioannis ordinabatur ad munditiam spiritualem, inducebat enim homines ad poenitentiam,
ut dictum est.
|a2 Articulus 2
AG1
Ad secundum sic proceditur. Videtur quod baptismus ioannis non fuit a Deo. Nihil enim sacramentale quod est a
Deo, denominatur ab homine puro, sicut baptismus novae legis non dicitur Petri vel Pauli, sed Christi. Sed ille
baptismus denominatur a ioanne, secundum illud Matth. XXI, baptismus ioannis e caelo erat? an ex hominibus?
ergo baptismus ioannis non fuit a Deo.
AG2
2250

