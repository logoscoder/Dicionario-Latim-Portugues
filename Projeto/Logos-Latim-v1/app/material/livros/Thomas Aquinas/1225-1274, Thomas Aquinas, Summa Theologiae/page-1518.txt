Praeterea, Prov. XXIV dicitur, erue eos qui ducuntur ad mortem, et eos qui trahuntur ad interitum liberare ne
cesses.
Sed plus tenetur aliquis sibi quam alteri. Ergo licitum est quod aliquis condemnatus seipsum defendat ne in
mortem tradatur.
SC
Sed contra est quod dicit apostolus, Rom. XIII, qui potestati resistit, Dei ordinationi resistit, et ipse sibi
damnationem acquirit.
Sed condemnatus se defendendo potestati resistit quantum ad hoc in quo est divinitus instituta ad vindictam
malefactorum, laudem vero bonorum.
Ergo peccat se defendendo.
CO
Respondeo dicendum quod aliquis damnatur ad mortem dupliciter.
Uno modo, iuste. Et sic non licet condemnato se defendere, licitum enim est iudici eum resistentem impugnare;
unde relinquitur quod ex parte eius sit bellum iniustum.
Unde indubitanter peccat. Alio modo condemnatur aliquis iniuste.
Et tale iudicium simile est violentiae latronum, secundum illud Ezech. XXII, principes eius in medio eius quasi
lupi rapientes praedam ad effundendum sanguinem.
Et ideo sicut licet resistere latronibus, ita licet resistere in tali casu malis principibus, nisi forte propter scandalum
vitandum, cum ex hoc aliqua gravis turbatio timeretur.
RA1
Ad primum ergo dicendum quod ideo homini data est ratio, ut ea ad quae natura inclinat non passim, sed
secundum rationis ordinem exequatur. Et ideo non quaelibet defensio sui est licita, sed quae fit cum debito
moderamine.
RA2
Ad secundum dicendum quod nullus ita condemnatur quod ipse sibi inferat mortem, sed quod ipse mortem
patiatur. Et ideo non tenetur facere id unde mors sequatur, quod est manere in loco unde ducatur ad mortem.
Tenetur tamen non resistere agenti, quin patiatur quod iustum est eum pati. Sicut etiam si aliquis sit condemnatus
ut fame moriatur, non peccat si cibum sibi occulte ministratum sumat, quia non sumere esset seipsum occidere.
RA3
Ad tertium dicendum quod per illud dictum sapientis non inducitur aliquis ad liberandum alium a morte contra
ordinem iustitiae.
Unde nec seipsum contra iustitiam resistendo aliquis debet liberare a morte.
|q70 Quaestio 70
|a0 Prologus
Deinde considerandum est de iniustitia pertinente ad personam testis. Et circa hoc quaeruntur quatuor. Primo,
utrum homo teneatur ad testimonium ferendum.
Secundo, utrum duorum vel trium testimonium sufficiat.
Tertio, utrum alicuius testimonium repellatur absque eius culpa.
Quarto, utrum perhibere falsum testimonium sit peccatum mortale.
|a1 Articulus 1
AG1
Ad primum sic proceditur. Videtur quod homo non teneatur ad testimonium ferendum.
Dicit enim Augustinus, in quaest. Gen., quod Abraham dicens de uxore sua, soror mea est, veritatem celari
voluit, non mendacium dici.
Sed veritatem celando aliquis a testificando abstinet.
Ergo non tenetur aliquis ad testificandum.
AG2
Praeterea, nullus tenetur fraudulenter agere.
Sed Prov. XI dicitur, qui ambulat fraudulenter revelat arcana, qui autem fidelis est celat amici commissum.
Ergo non tenetur homo semper ad testificandum, praesertim super his quae sunt sibi in secreto ab amico
commissa.
AG3
Praeterea, ad ea quae sunt de necessitate salutis maxime tenentur clerici et sacerdotes. Sed clericis et
sacerdotibus prohibetur ferre testimonium in causa sanguinis.
Ergo testificari non est de necessitate salutis.
SC

1518

