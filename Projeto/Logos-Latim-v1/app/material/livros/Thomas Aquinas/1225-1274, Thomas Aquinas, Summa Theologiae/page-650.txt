RA2
Ad secundum dicendum quod intentio dicitur lumen, quia manifesta est intendenti. Unde et opera dicuntur
tenebrae, quia homo scit quid intendit, sed nescit quid ex opere sequatur, sicut Augustinus ibidem exponit.
RA3
Ad tertium dicendum quod voluntas quidem non ordinat, sed tamen in aliquid tendit secundum ordinem rationis.
Unde hoc nomen intentio nominat actum voluntatis, praesupposita ordinatione rationis ordinantis aliquid in
finem.
RA4
Ad quartum dicendum quod intentio est actus voluntatis respectu finis. Sed voluntas respicit finem tripliciter.
Uno modo, absolute, et sic dicitur voluntas, prout absolute volumus vel sanitatem, vel si quid aliud est
huiusmodi. Alio modo consideratur finis secundum quod in eo quiescitur, et hoc modo fruitio respicit finem.
Tertio modo consideratur finis secundum quod est terminus alicuius quod in ipsum ordinatur, et sic intentio
respicit finem. Non enim solum ex hoc intendere dicimur sanitatem, quia volumus eam, sed quia volumus ad
eam per aliquid aliud pervenire.
|a2 Articulus 2
AG1
Ad secundum sic proceditur. Videtur quod intentio sit tantum ultimi finis.
Dicitur enim in libro sententiarum prosperi, clamor ad Deum est intentio cordis.
Sed Deus est ultimus finis humani cordis.
Ergo intentio semper respicit ultimum finem.
AG2
Praeterea, intentio respicit finem secundum quod est terminus, ut dictum est.
Sed terminus habet rationem ultimi.
Ergo intentio semper respicit ultimum finem.
AG3
Praeterea, sicut intentio respicit finem, ita et fruitio.
Sed fruitio semper est ultimi finis. Ergo et intentio.
SC
Sed contra, ultimus finis humanarum voluntatum est unus, scilicet beatitudo, ut supra dictum est.
Si igitur intentio esset tantum ultimi finis, non essent diversae hominum intentiones. Quod patet esse falsum.
CO
Respondeo dicendum quod, sicut dictum est, intentio respicit finem secundum quod est terminus motus
voluntatis. In motu autem potest accipi terminus dupliciter, uno modo, ipse terminus ultimus, in quo quiescitur,
qui est terminus totius motus; alio modo, aliquod medium, quod est principium unius partis motus, et finis vel
terminus alterius.
Sicut in motu quo itur de a in c per b, c est terminus ultimus, b autem est terminus, sed non ultimus. Et utriusque
potest esse intentio. Unde etsi semper sit finis, non tamen oportet quod semper sit ultimi finis.
RA1
Ad primum ergo dicendum quod intentio cordis dicitur clamor ad Deum, non quod Deus sit obiectum intentionis
semper, sed quia est intentionis cognitor. Vel quia, cum oramus, intentionem nostram ad Deum dirigimus, quae
quidem intentio vim clamoris habet.
RA2
Ad secundum dicendum quod terminus habet rationem ultimi; sed non semper ultimi respectu totius, sed
quandoque respectu alicuius partis.
RA3
Ad tertium dicendum quod fruitio importat quietem in fine, quod pertinet solum ad ultimum finem. Sed intentio
importat motum in finem, non autem quietem. Unde non est similis ratio.
|a3 Articulus 3
AG1
Ad tertium sic proceditur. Videtur quod non possit aliquis simul plura intendere.
Dicit enim Augustinus, in libro de serm. Dom. In monte, quod non potest homo simul intendere Deum et
commodum corporale.
Ergo pari ratione, neque aliqua alia duo.
AG2
Praeterea, intentio nominat motum voluntatis ad terminum.
Sed unius motus non possunt esse plures termini ex una parte.
Ergo voluntas non potest simul multa intendere.
AG3
650

