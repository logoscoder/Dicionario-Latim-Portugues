species magis ex parte feminae quam viri. Quia in actu venereo femina se habet sicut patiens et per modum
materiae, vir autem per modum agentis.
Dictum est autem quod praedictae species secundum differentiam materiae assignantur.
RA1
Ad primum ergo dicendum quod praedicta diversitas materiae habet annexam diversitatem formalem obiecti,
quae accipitur secundum diversos modos repugnantiae ad rationem rectam, ut dictum est.
RA2
Ad secundum dicendum quod nihil prohibet in eodem actu diversorum vitiorum deformitates concurrere, ut
supra dictum est.
Et hoc modo adulterium continetur sub luxuria et sub iniustitia. Nec deformitas iniustitiae omnino per accidens
se habet ad luxuriam. Ostenditur enim luxuria gravior quae in tantum concupiscentiam sequitur quod etiam in
iniustitiam ducat.
RA3
Ad tertium dicendum quod mulier vovens continentiam quoddam spirituale matrimonium facit cum Deo. Et ideo
sacrilegium quod committitur in violatione talis mulieris, est quoddam adulterium spirituale. Et similiter alii
modi sacrilegii reducuntur ad alias species luxuriae.
RA4
Ad quartum dicendum quod peccatum coniugati cum sua uxore non est secundum indebitam materiam, sed
secundum alias circumstantias quae non constituunt speciem moralis actus,
RA5
Ad quintum dicendum quod, sicut dicit Glossa ibidem, immunditia ponitur pro luxuria contra naturam.
Impudicitia autem est quae fit cum liberis a viro, unde videtur ad stuprum pertinere. Vel potest dici quod
impudicitia pertinet ad quosdam actus circumstantes actum venereum, sicut sunt oscula, tactus et alia huiusmodi.
RA6
Ad sextum dicendum quod luxuria sumitur ibidem pro quacumque superfluitate, ut Glossa ibidem dicit.
|a2 Articulus 2
AG1
Ad secundum sic proceditur. Videtur quod fornicatio simplex non sit peccatum mortale. Ea enim quae simul
connumerantur, videntur esse unius rationis. Sed fornicatio connumeratur quibusdam quae non sunt peccata
mortalia, dicitur enim Act. XV, abstineatis vos ab immolatis simulacrorum, et sanguine et suffocato, et
fornicatione; illorum autem usus non est peccatum mortale, secundum illud I ad Tim. IV, nihil reiiciendum quod
cum gratiarum actione percipitur.
Ergo fornicatio non est peccatum mortale.
AG2
Praeterea, nullum peccatum mortale cadit sub praecepto divino.
Sed Osee I praecipitur a Domino, vade, sume tibi uxorem fornicationum, et fac filios fornicationum.
Ergo fornicatio non est peccatum mortale.
AG3
Praeterea, nullum peccatum mortale in Scriptura sacra absque reprehensione commemoratur. Sed fornicatio
simplex commemoratur in Scriptura in antiquis patribus sine reprehensione, sicut legitur Gen. XVI de Abraham
quod accessit ad Agar, ancillam suam; et infra, XXX, legitur de Iacob quod accessit ad ancillas uxorum suarum
Balam et zelpham; et infra, XXXVIII, legitur quod Iudas accessit ad thamar, quam aestimavit meretricem.
Ergo fornicatio simplex non est peccatum mortale.
AG4
Praeterea, omne peccatum mortale contrariatur caritati.
Sed fornicatio simplex non contrariatur caritati, neque quantum ad dilectionem Dei, quia non est directe
peccatum contra Deum; nec etiam quantum ad dilectionem proximi, quia per hoc homo nulli homini facit
iniuriam.
Ergo fornicatio simplex non est peccatum mortale.
AG5
Praeterea, omne peccatum mortale ducit in perditionem aeternam.
Hoc autem non facit fornicatio simplex, quia super illud I ad Tim. IV, pietas ad omnia utilis est, dicit Glossa
Ambrosii, omnis summa disciplinae christianae in misericordia et pietate est. Quam aliquis sequens, si lubricum
carnis patitur, sine dubio vapulabit, sed non peribit.
Ergo fornicatio simplex non est peccatum mortale.
AG6
Praeterea, sicut Augustinus dicit, in libro de bon. Coniug., quod est cibus ad salutem corporis, hoc est concubitus
ad salutem generis.

1851

