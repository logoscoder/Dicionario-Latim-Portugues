Unde chrysostomus dicit quod non ideo dicitur quod posuit ea in firmamento, quia ibi sint fixa; sed quia iusserit
ut ibi essent; sicut posuit hominem in Paradiso, ut ibi esset.
Sed secundum opinionem Aristotelis, stellae fixae sunt in orbibus, et non moventur nisi motu orbium, secundum
rei veritatem.
Tamen motus luminarium sensu percipitur, non autem motus sphaerarum. Moyses autem, rudi populo
condescendens, secutus est quae sensibiliter apparent, ut dictum est.
Si autem sit aliud firmamentum quod factum est secunda die, ab eo in quo posita sunt sidera, secundum
distinctionem naturae, licet sensus non discernat, quem Moyses sequitur, ut dictum est; cessat obiectio. Nam
firmamentum factum est secunda die, quantum ad inferiorem partem. In firmamento autem posita sunt sidera
quarta die, quantum ad superiorem partem; ut totum pro uno accipiatur, secundum quod sensui apparet.
RA4
Ad quartum dicendum quod, sicut dicit basilius, praemittitur productio plantarum luminaribus, ad excludendam
idololatriam.
Qui enim credunt luminaria esse deos, dicunt quod primordialem originem habent plantae a luminaribus.
Quamvis, ut chrysostomus dicit, sicut agricola cooperatur ad productionem plantarum, ita etiam et luminaria per
suos motus.
RA5
Ad quintum dicendum quod, sicut chrysostomus dicit, dicuntur duo luminaria magna non tam quantitate, quam
efficacia et virtute.
Quia etsi aliae stellae sint maiores quantitate quam luna, tamen effectus lunae magis sentitur in istis inferioribus.
Et etiam secundum sensum maior apparet.
|a2 Articulus 2
AG1
Ad secundum sic proceditur. Videtur quod inconvenienter causa productionis luminarium describatur.
Dicitur enim Ierem. X, a signis caeli nolite metuere, quae gentes timent.
Non ergo luminaria in signa facta sunt.
AG2
Praeterea, signum contra causam dividitur. Sed luminaria sunt causa eorum quae hic aguntur. Ergo non sunt
signa.
AG3
Praeterea, distinctio temporum et dierum incoepit a primo die.
Non ergo facta sunt luminaria in tempora et dies et annos, idest in horum distinctionem.
AG4
Praeterea, nihil fit propter vilius se, quia finis est melior iis quae sunt ad finem. Sed luminaria sunt meliora quam
terra. Non ergo facta sunt ut illuminent terram.
AG5
Praeterea, luna non praeest nocti quando est prima. Probabile autem est quod luna facta fuerit prima, sic enim
homines incipiunt computare. Ergo luna non est facta ut praesit nocti.
SC
In contrarium sufficit auctoritas Scripturae.
CO
Respondeo dicendum quod, sicut dictum est supra, creatura aliqua corporalis potest dici esse facta vel propter
actum proprium, vel propter aliam creaturam, vel propter totum universum, vel propter gloriam Dei. Sed
Moyses, ut populum ab idololatria revocaret, illam solam causam tetigit, secundum quod sunt facta ad utilitatem
hominum.
Unde dicitur Deut. IV, ne forte, elevatis oculis ad caelum, videas solem et lunam et omnia astra caeli, et errore
deceptus adores ea et colas, quae creavit Dominus Deus in ministerium cunctis gentibus.
Hoc autem ministerium explicat in principio Genesis per tria.
Primo enim provenit utilitas hominibus ex luminaribus quantum ad visum, qui est directivus in operibus, et
maxime utilis ad cognoscendas res.
Et quantum ad hoc, dicit, ut luceant in firmamento, et illuminent terram.
Secundo, quantum ad vicissitudines temporum, quibus et fastidium tollitur et valetudo conservatur, et necessaria
victui oriuntur quae non essent, si semper esset aut aestas aut hiems.
Et quantum ad hoc, dicit, ut sint in tempora et dies et annos.
Tertio, quantum ad opportunitatem negotiorum et operum, inquantum ex luminaribus caeli accipitur significatio
pluviosi temporis vel sereni quae sunt apta diversis negotiis.
Et quantum ad hoc dicit, ut sint in signa.
RA1

352

