Et hoc modo Deus causat in nobis et virtutem et cognitionem non solum quando primo acquirimus, sed etiam
quandiu in eis perseveramus. Et sic cognitionem agendorum causat Deus in beatis, non quasi in ignorantibus, sed
quasi continuando in eis cognitionem eorum quae agenda sunt.
Tamen quaedam sunt quae beati, vel Angeli vel homines, non cognoscunt, quae non sunt de essentia beatitudinis,
sed pertinent ad gubernationem rerum secundum divinam providentiam.
Et quantum ad hoc est aliud considerandum, scilicet quod mens beatorum aliter movetur a Deo, et aliter mens
viatorum. Nam mens viatorum movetur a Deo in agendis per hoc quod sedatur anxietas dubitationis in eis
praecedens. In mente vero beatorum circa ea quae non cognoscunt est simplex nescientia, a qua etiam Angeli
purgantur, secundum dionysium, VI cap. Eccl. Hier., non autem praecedit in eis inquisitio dubitationis, sed
simplex conversio ad Deum. Et hoc est Deum consulere, sicut Augustinus dicit, V super Gen. Ad litt., quod
Angeli de inferioribus Deum consulunt.
Unde et instructio qua super hoc a Deo instruuntur consilium dicitur. Et secundum hoc donum consilii est in
beatis, inquantum in eis a Deo continuatur cognitio eorum quae sciunt; et inquantum illuminantur de his quae
nesciunt circa agenda.
RA1
Ad primum ergo dicendum quod etiam in beatis sunt aliqui actus ordinati ad finem, vel quasi procedentes ex
consecutione finis, sicut quod Deum laudant; vel quibus alios pertrahunt ad finem quem ipsi sunt consecuti, sicut
sunt ministeria Angelorum et orationes sanctorum. Et quantum ad hoc habet in eis locum donum consilii.
RA2
Ad secundum dicendum quod dubitatio pertinet ad consilium secundum statum vitae praesentis, non autem
pertinet secundum quod est consilium in patria. Sicut etiam virtutes cardinales non habent omnino eosdem actus
in patria et in via.
RA3
Ad tertium dicendum quod consilium non est in Deo sicut in recipiente, sed sicut in dante. Hoc autem modo
conformantur Deo sancti in patria, sicut recipiens influenti.
|a4 Articulus 4
AG1
Ad quartum sic proceditur. Videtur quod quinta beatitudo, quae est de misericordia, non respondeat dono
consilii. Omnes enim beatitudines sunt quidam actus virtutum, ut supra habitum est.
Sed per consilium in omnibus virtutum actibus dirigimur. Ergo consilio non respondet magis quinta beatitudo
quam alia.
AG2
Praeterea, praecepta dantur de his quae sunt de necessitate salutis, consilium autem datur de his quae non sunt de
necessitate salutis. Misericordia autem est de necessitate salutis, secundum illud Iac. II, iudicium sine
misericordia ei qui non fecit misericordiam, paupertas autem non est de necessitate salutis, sed pertinet ad
perfectionem vitae, ut patet Matth. XIX.
Ergo dono consilii magis respondet beatitudo paupertatis quam beatitudo misericordiae.
AG3
Praeterea, fructus consequuntur ad beatitudines, important enim delectationem quandam spiritualem quae
consequitur perfectos actus virtutum. Sed inter fructus non ponitur aliquid respondens dono consilii, ut patet Gal.
V.
Ergo etiam beatitudo misericordiae non respondet dono consilii.
SC
Sed contra est quod Augustinus dicit, in libro de serm. Dom. In monte, consilium convenit misericordibus, quia
unicum remedium est de tantis malis erui, dimittere aliis et dare.
CO
Respondeo dicendum quod consilium proprie est de his quae sunt utilia ad finem. Unde ea quae maxime sunt
utilia ad finem maxime debent correspondere dono consilii. Hoc autem est misericordia, secundum illud I ad
Tim. IV, pietas ad omnia utilis est.
Et ideo specialiter dono consilii respondet beatitudo misericordiae, non sicut elicienti, sed sicut dirigenti.
RA1
Ad primum ergo dicendum quod etsi consilium dirigat in omnibus actibus virtutum, specialiter tamen dirigit in
operibus misericordiae, ratione iam dicta.
RA2
Ad secundum dicendum quod consilium, secundum quod est donum spiritus sancti, dirigit nos in omnibus quae
ordinantur in finem vitae aeternae, sive sint de necessitate salutis sive non.
Et tamen non omne opus misericordiae est de necessitate salutis.
RA3
Ad tertium dicendum quod fructus importat quoddam ultimum.
1438

