Quod non contingit in eleemosynis corporalibus.
Ergo eleemosynae corporales sunt potiores quam spirituales.
AG3
Praeterea, ad laudem eleemosynae pertinet quod pauper ex eleemosyna data consoletur, unde iob XXXI dicitur,
si non benedixerunt mihi latera eius; et ad Philemonem dicit apostolus, viscera sanctorum requieverunt per te,
frater.
Sed quandoque magis est grata pauperi eleemosyna corporalis quam spiritualis. Ergo eleemosyna corporalis
potior est quam spiritualis.
SC
Sed contra est quod Augustinus, in libro de serm. Dom. In monte, super illud, qui petit a te, da ei, dicit, dandum
est quod nec tibi nec alteri noceat, et cum negaveris quod petit, indicanda est iustitia, ut non eum inanem
dimittas.
Et aliquando melius aliquid dabis, cum iniuste petentem correxeris.
Correctio autem est eleemosyna spiritualis.
Ergo spirituales eleemosynae sunt corporalibus praeferendae.
CO
Respondeo dicendum quod comparatio istarum eleemosynarum potest attendi dupliciter. Uno modo, simpliciter
loquendo, et secundum hoc eleemosynae spirituales praeeminent, triplici ratione. Primo quidem quia id quod
exhibetur nobilius est, scilicet donum spirituale, quod praeeminet corporali, secundum illud Prov. IV, donum
bonum tribuam vobis, legem meam ne derelinquatis.
Secundo, ratione eius cui subvenitur, quia spiritus nobilior est corpore. Unde sicut homo sibi ipsi magis debet
providere quantum ad spiritum quam quantum ad corpus, ita et proximo, quem debet tanquam seipsum diligere.
Tertio, quantum ad ipsos actus quibus subvenitur proximo, quia spirituales actus sunt nobiliores corporalibus,
qui sunt quodammodo serviles. Alio modo possunt comparari secundum aliquem particularem casum, in quo
quaedam corporalis eleemosyna alicui spirituali praefertur. Puta, magis esset pascendum fame morientem quam
docendum, sicut et indigenti, secundum Philosophum, melius est ditari quam philosophari, quamvis hoc sit
simpliciter melius.
RA1
Ad primum ergo dicendum quod dare magis indigenti melius est, ceteris paribus. Sed si minus indigens sit
melior, et melioribus indigeat, dare ei melius est. Et sic est in proposito.
RA2
Ad secundum dicendum quod recompensatio non minuit meritum et laudem eleemosynae si non sit intenta, sicut
etiam humana gloria, si non sit intenta, non minuit rationem virtutis; sicut et de catone Sallustius dicit quod quo
magis gloriam fugiebat, eo magis eum gloria sequebatur.
Et ita contingit in eleemosynis spiritualibus.
Et tamen intentio bonorum spiritualium non minuit meritum, sicut intentio bonorum corporalium.
RA3
Ad tertium dicendum quod meritum dantis eleemosynam attenditur secundum id in quo debet rationabiliter
requiescere voluntas accipientis, non in eo in quo requiescit si sit inordinata.
|a4 Articulus 4
AG1
Ad quartum sic proceditur. Videtur quod eleemosynae corporales non habeant effectum spiritualem. Effectus
enim non est potior sua causa. Sed bona spiritualia sunt potiora corporalibus.
Non ergo eleemosynae corporales habent spirituales effectus.
AG2
Praeterea, dare corporale pro spirituali vitium simoniae est.
Sed hoc vitium est omnino vitandum. Non ergo sunt dandae eleemosynae ad consequendum spirituales effectus.
AG3
Praeterea, multiplicata causa, multiplicatur effectus. Si igitur eleemosyna corporalis causaret spiritualem
effectum, sequeretur quod maior eleemosyna magis spiritualiter proficeret.
Quod est contra illud quod legitur Luc. XXI de vidua mittente duo aera minuta in gazophylacium, quae,
secundum sententiam Domini, plus omnibus misit.
Non ergo eleemosyna corporalis habet spiritualem effectum.
SC
Sed contra est quod dicitur Eccli. XXIX, eleemosyna viri gratiam hominis quasi pupillam conservabit.
CO
Respondeo dicendum quod eleemosyna corporalis tripliciter potest considerari. Uno modo, secundum suam
substantiam. Et secundum hoc non habet nisi corporalem effectum, inquantum scilicet supplet corporales

1346

