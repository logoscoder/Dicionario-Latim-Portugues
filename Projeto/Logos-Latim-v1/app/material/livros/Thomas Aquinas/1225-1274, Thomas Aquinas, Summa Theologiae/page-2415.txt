|a9 Articulus 9
AG1
Ad nonum sic proceditur. Videtur quod baptismus possit iterari.
Baptismus enim videtur institutus ad ablutionem peccatorum.
Sed peccata iterantur. Ergo multo magis baptismus debet iterari, quia misericordia Christi transcendit hominis
culpam.
AG2
Praeterea, ioannes baptista praecipue fuit a Christo commendatus, cum de eo dictum sit, Matth. XI, inter natos
mulierum non surrexit maior ioanne baptista.
Sed baptizati a ioanne iterum rebaptizantur, ut habetur Act. XIX, ubi dicitur quod Paulus baptizavit eos qui erant
baptizati baptismo ioannis. Ergo multo fortius illi qui sunt baptizati ab haereticis vel peccatoribus, sunt
rebaptizandi.
AG3
Praeterea, in nicaeno Concilio statutum est, si quis confugeret ad ecclesiam catholicam de Paulianistis et
cataphrygis, baptizari eos debere.
Videtur autem esse eadem ratio de haereticis aliis. Ergo baptizati ab haereticis debent esse rebaptizati.
AG4
Praeterea, baptismus est necessarius ad salutem. Sed de quibusdam baptizatis aliquando dubitatur an sint
baptizati.
Ergo videtur quod debeant iterum rebaptizari.
AG5
Praeterea, eucharistia est perfectius sacramentum quam baptismus, ut supra dictum est.
Sed sacramentum eucharistiae iteratur.
Ergo multo magis baptismus potest iterari.
SC
Sed contra est quod dicitur Ephes. IV, una fides, unum baptisma.
CO
Respondeo dicendum quod baptismus iterari non potest. Primo quidem, quia baptismus est quaedam spiritualis
regeneratio, prout scilicet aliquis moritur veteri vitae, et incipit novam vitam agere.
Unde dicitur Ioan. III, nisi quis renatus fuerit ex aqua et spiritu sancto, non potest videre regnum Dei.
Unius autem non est nisi una generatio. Et ideo non potest baptismus iterari, sicut nec carnalis generatio.
Unde Augustinus dicit, super illud Ioan. III, nunquid potest in ventrem matris suae iterato introire et renasci, sic
tu, inquit, intellige nativitatem spiritus, quo modo intellexit Nicodemus nativitatem carnis. Quo modo enim
uterus non potest repeti, sic nec baptismus.
Secundo, quia in morte Christi baptizamur, per quam morimur peccato et resurgimus in novitatem vitae. Christus
autem semel tantum mortuus est. Et ideo nec baptismus iterari debet.
Propter quod, Heb. VI, contra quosdam rebaptizari volentes dicitur, rursus crucifigentes sibimetipsis filium Dei,
ubi Glossa dicit, una Christi mors unum baptisma consecravit.
Tertio, quia baptismus imprimit characterem, qui est indelebilis, et cum quadam consecratione datur. Unde, sicut
aliae consecrationes non iterantur in ecclesia, ita nec baptismus.
Et hoc est quod Augustinus dicit, in II contra epistolam parmeniani, quod character militaris non repetitur; et
quod non minus haeret sacramentum Christi quam corporalis haec nota, cum videamus nec apostatas carere
baptismate, quibus utique per poenitentiam redeuntibus non restituitur.
Quarto, quia baptismus principaliter datur contra originale peccatum. Et ideo, sicut originale peccatum non
iteratur, ita etiam nec baptismus iteratur, quia, ut dicitur Rom. V, sicut per unius delictum in omnes homines in
condemnationem, sic per unius iustitiam in omnes homines in iustificationem vitae.
RA1
Ad primum ergo dicendum quod baptismus operatur in virtute passionis Christi, sicut supra dictum est.
Et ideo, sicut peccata sequentia virtutem passionis Christi non auferunt, ita etiam non auferunt baptismum, ut
necesse sit ipsum iterari, sed, poenitentia superveniente, tollitur peccatum, quod impediebat effectum baptismi.
RA2
Ad secundum dicendum quod, sicut Augustinus dicit, super illud Ioan. I, sed ego nesciebam eum, ecce, post
ioannem baptizatum est, post homicidam non est baptizatum, quia ioannes dedit baptismum suum, homicida
dedit baptismum Christi; quia sacramentum tam sanctum est ut nec homicida ministrante polluatur.
RA3
Ad tertium dicendum quod Pauliani et cataphrygae non baptizabant in nomine trinitatis.
Unde Gregorius dicit, scribens quirico episcopo, hi haeretici qui in trinitatis nomine minime baptizantur, sicut
sunt bonosiani et cataphrygae, qui scilicet idem sentiebant cum Paulianis, quia et isti Christum Deum non
credunt, existimantes scilicet ipsum esse purum hominem, et isti, scilicet cataphrygae, spiritum sanctum perverso
2415

