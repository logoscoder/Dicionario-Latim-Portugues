Sic ergo filius nec imperfectus est, neque erat quando non erat, ut Arius dixit.
|a3 Articulus 3
AG1
Ad tertium sic proceditur. Videtur quod in divinis personis non sit ordo naturae. Quidquid enim in divinis est, vel
est essentia vel persona vel notio. Sed ordo naturae non significat essentiam, neque est aliqua personarum aut
notionum.
Ergo ordo naturae non est in divinis.
AG2
Praeterea, in quibuscumque est ordo naturae, unum est prius altero, saltem secundum naturam et intellectum.
Sed in divinis personis nihil est prius et posterius, ut Athanasius dicit.
Ergo in divinis personis non est ordo naturae.
AG3
Praeterea, quidquid ordinatur, distinguitur. Sed natura in divinis non distinguitur. Ergo non ordinatur.
Ergo non est ibi ordo naturae.
AG4
Praeterea, natura divina est eius essentia. Sed non dicitur in divinis ordo essentiae. Ergo neque ordo naturae.
SC
Sed contra, ubicumque est pluralitas sine ordine, ibi est confusio.
Sed in divinis personis non est confusio, ut Athanasius dicit.
Ergo est ibi ordo.
CO
Respondeo dicendum quod ordo semper dicitur per comparationem ad aliquod principium. Unde sicut dicitur
principium multipliciter, scilicet secundum situm, ut punctus, secundum intellectum, ut principium
demonstrationis, et secundum causas singulas; ita etiam dicitur ordo. In divinis autem dicitur principium
secundum originem, absque prioritate, ut supra dictum est.
Unde oportet ibi esse ordinem secundum originem, absque prioritate.
Et hic vocatur ordo naturae, secundum Augustinum, non quo alter sit prius altero, sed quo alter est ex altero.
RA1
Ad primum ergo dicendum quod ordo naturae significat notionem originis in communi, non autem in speciali.
RA2
Ad secundum dicendum quod in rebus creatis, etiam cum id quod est a principio sit suo principio coaevum
secundum durationem, tamen principium est prius secundum naturam et intellectum, si consideretur id quod est
principium. Sed si considerentur ipsae relationes causae et causati, et principii et principiati, manifestum est
quod relativa sunt simul natura et intellectu, inquantum unum est in definitione alterius. Sed in divinis ipsae
relationes sunt subsistentes personae in una natura.
Unde neque ex parte naturae, neque ex parte relationum, una persona potest esse prior alia, neque etiam
secundum naturam et intellectum.
RA3
Ad tertium dicendum quod ordo naturae dicitur, non quod ipsa natura ordinetur, sed quod ordo in divinis
personis attenditur secundum naturalem originem.
RA4
Ad quartum dicendum quod natura quodammodo importat rationem principii, non autem essentia. Et ideo ordo
originis melius nominatur ordo naturae, quam ordo essentiae.
|a4 Articulus 4
AG1
Ad quartum sic proceditur. Videtur quod filius non sit aequalis patri in magnitudine.
Dicit enim ipse, Ioan. XIV, pater maior me est; et apostolus, I Cor. XV, ipse filius subiectus erit illi qui sibi
subiecit omnia.
AG2
Praeterea, paternitas pertinet ad dignitatem patris. Sed paternitas non convenit filio. Ergo non quidquid dignitatis
habet pater, habet filius.
Ergo non est aequalis patri in magnitudine.
AG3
Praeterea, ubicumque est totum et pars, plures partes sunt aliquid maius quam una tantum vel pauciores; sicut
tres homines sunt aliquid maius quam duo vel unus. Sed in divinis videtur esse totum universale et pars, nam sub
relatione vel notione plures notiones continentur. Cum igitur in patre sint tres notiones, in filio autem tantum
duae, videtur quod filius non sit aequalis patri.
SC
222

