Sed contra est quod in divinis personalitas dicitur proprietas personalis, quae est triplex, scilicet paternitas,
processio et filiatio, ut in prima parte dictum est.
Sed, remotis his per intellectum, adhuc remanet Dei omnipotentia, per quam est facta incarnatio, sicut Angelus
dixit, Luc. I, non erit impossibile apud Deum omne verbum.
Ergo videtur quod, etiam remota personalitate, natura divina possit assumere.
CO
Respondeo dicendum quod intellectus dupliciter se habet ad divina uno modo, ut cognoscat Deum sicuti est. Et
sic impossibile est quod circumscribatur per intellectum aliquid a Deo quod aliud remaneat, quia totum quod est
in Deo est unum, salva distinctione personarum; quarum tamen una tollitur, sublata alia, quia distinguuntur
solum relationibus, quas oportet esse simul. Alio modo se habet intellectus ad divina, non quidem quasi
cognoscens Deum ut est, sed per modum suum, scilicet multipliciter et divisim id quod in Deo est unum. Et per
hunc modum potest intellectus noster intelligere bonitatem et sapientiam divinam, et alia huiusmodi, quae
dicuntur essentialia attributa, non intellecta paternitate vel filiatione, quae dicuntur personalitates. Et secundum
hoc, abstracta personalitate per intellectum, possumus adhuc intelligere naturam assumentem.
RA1
Ad primum ergo dicendum quod, quia in divinis idem est quo est et quod est, quidquid eorum quae attribuuntur
Deo in abstracto secundum se consideretur, aliis circumscriptis, erit aliquid subsistens, et per consequens
persona, cum sit in natura intellectuali. Sicut igitur nunc, positis proprietatibus personalibus in Deo, dicimus tres
personas, ita, exclusis per intellectum proprietatibus personalibus, remanebit in consideratione nostra natura
divina ut subsistens, et ut persona.
Et per hunc modum potest intelligi quod assumat naturam humanam ratione suae subsistentiae vel personalitatis.
RA2
Ad secundum dicendum quod, etiam circumscriptis per intellectum personalitatibus trium personarum, remanebit
in intellectu una personalitas Dei, ut Iudaei intelligunt, ad quam poterit terminari assumptio, sicut nunc dicimus
eam terminari ad personam verbi.
RA3
Ad tertium dicendum quod, abstracta personalitate per intellectum, dicitur nihil remanere per modum
resolutionis, quasi aliud sit quod subiicitur relationi, et aliud ipsa relatio, quia quidquid consideratur in Deo,
consideratur ut suppositum subsistens.
Potest tamen aliquid eorum quae dicuntur de Deo intelligi sine alio, non per modum resolutionis, sed per modum
iam dictum.
|a4 Articulus 4
AG1
Ad quartum sic proceditur. Videtur quod una persona non possit assumere naturam creatam, alia non assumente.
Indivisa enim sunt opera trinitatis, ut dicit Augustinus, in enchirid., sicut enim trium personarum est una
essentia, ita una operatio. Sed assumere est operatio quaedam. Ergo non potest convenire uni personae divinae
quin conveniat alii.
AG2
Praeterea, sicut dicimus personam filii incarnatam, ita et naturam, tota enim divina natura in una suarum
hypostasum incarnata est, ut dicit Damascenus, in III libro.
Sed natura communis est tribus personis. Ergo et assumptio.
AG3
Praeterea, sicut humana natura in Christo assumpta est a Deo, ita etiam et homines per gratiam assumuntur ab
ipso, secundum illud Rom. XIV, Deus illum assumpsit.
Sed haec assumptio communiter pertinet ad omnes personas. Ergo et prima.
SC
Sed contra est quod dionysius, II cap. De div. Nom., incarnationis mysterium dicit pertinere ad discretam
theologiam, secundum quam scilicet aliquid distinctum dicitur de divinis personis.
CO
Respondeo dicendum quod, sicut dictum est, assumptio duo importat, scilicet actum assumentis, et terminum
assumptionis. Actus autem assumentis procedit ex divina virtute, quae communis est tribus personis, sed
terminus assumptionis est persona, sicut dictum est. Et ideo id quod est actionis in assumptione, commune est
tribus personis, sed id quod pertinet ad rationem termini, convenit ita uni personae quod non alii. Tres enim
personae fecerunt ut humana natura uniretur uni personae filii.
RA1
Ad primum ergo dicendum quod ratio illa procedit ex parte operationis. Et sequeretur conclusio si solam illam
operationem importaret absque termino, qui est persona.
RA2

2070

