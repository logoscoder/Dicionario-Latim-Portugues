Sed saevitia vel feritas continetur sub bestialitate. Unde non directe opponitur clementiae, sed superexcellentiori
virtuti, quam Philosophus vocat heroicam vel divinam, quae secundum nos videtur pertinere ad dona spiritus
sancti. Unde potest dici quod saevitia directe opponitur dono pietatis.
RA2
Ad secundum dicendum quod severus non dicitur simpliciter saevus, quia hoc sonat in vitium, sed dicitur saevus
circa veritatem, propter aliquam similitudinem saevitiae, quae non est diminutiva poenarum.
RA3
Ad tertium dicendum quod remissio in puniendo non est vitium nisi inquantum praetermittitur ordo iustitiae, quo
aliquis debet puniri propter culpam, quam excedit crudelitas. Saevitia autem penitus hunc ordinem non attendit.
Unde remissio punitionis directe opponitur crudelitati, non autem saevitiae.
|q160 Quaestio 160
|a0 Prologus
Deinde considerandum est de modestia. Et primo, de ipsa in communi; secundo, de singulis quae sub ea
continentur. Circa primum quaeruntur duo. Primo, utrum modestia sit pars temperantiae.
Secundo, quae sit materia modestiae.
|a1 Articulus 1
AG1
Ad primum sic proceditur. Videtur quod modestia non sit pars temperantiae. Modestia enim a modo dicitur. Sed
in omnibus virtutibus requiritur modus, nam virtus ordinatur ad bonum; bonum autem, ut Augustinus dicit, in
libro de natura boni, consistit in modo, specie et ordine.
Ergo modestia est generalis virtus. Non ergo debet poni pars temperantiae.
AG2
Praeterea, laus temperantiae praecipue videtur consistere ex quadam moderatione. Ab hac autem sumitur nomen
modestiae. Ergo modestia est idem quod temperantia, et non pars eius.
AG3
Praeterea, modestia videtur consistere circa proximorum correctionem, secundum illud II ad Tim. II, servum Dei
non oportet litigare, sed mansuetum esse ad omnes, cum modestia corripientem eos qui resistunt veritati.
Sed correctio delinquentium est actus iustitiae vel caritatis, ut supra habitum est.
Ergo videtur quod modestia magis sit pars iustitiae quam temperantiae.
SC
Sed contra est quod tullius ponit modestiam partem temperantiae.
CO
Respondeo dicendum quod, sicut supra dictum est, temperantia moderationem adhibet circa ea in quibus
difficillimum est moderari, scilicet circa concupiscentias delectationum tactus.
Ubicumque autem est aliqua virtus specialiter circa aliquod maximum, oportet esse aliam virtutem circa ea quae
mediocriter se habent, eo quod oportet quantum ad omnia vitam hominis secundum virtutes regulatam esse, sicut
supra dictum est quod magnificentia est circa magnos sumptus pecuniarum, praeter quam est necessaria
liberalitas, quae fit circa mediocres sumptus.
Unde necessarium est quod sit quaedam virtus moderativa in aliis mediocribus, in quibus non est ita difficile
moderari. Et haec virtus vocatur modestia, et adiungitur temperantiae sicut principali.
RA1
Ad primum ergo dicendum quod nomen commune quandoque appropriatur his quae sunt infima, sicut nomen
commune Angelorum appropriatur infimo ordini Angelorum. Ita etiam et modus, qui communiter observatur in
qualibet virtute, appropriatur specialiter virtuti quae in minimis modum ponit.
RA2
Ad secundum dicendum quod aliqua temperatione indigent propter suam vehementiam, sicut vinum forte
temperatur, sed moderatio requiritur in omnibus. Et ideo temperantia magis se habet ad passiones vehementes,
modestia vero ad mediocres.
RA3
Ad tertium dicendum quod modestia ibi accipitur a modo communiter sumpto, prout requiritur in omnibus
virtutibus.
|a2 Articulus 2
AG1
Ad secundum sic proceditur. Videtur quod modestia sit solum circa exteriores actiones. Interiores enim motus
passionum aliis noti esse non possunt.
Sed apostolus, philipp. IV, mandat ut modestia nostra nota sit omnibus hominibus.
1883

