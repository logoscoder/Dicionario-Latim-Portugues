Praeterea, sicut audacia contrariatur timori, ita desperatio spei. Sed timor non sequitur desperationem, quinimmo
desperatio excludit timorem.
Ut Philosophus dicit, in II rhetoric..
Ergo audacia non consequitur spem.
AG3
Praeterea, audacia intendit quoddam bonum, scilicet victoriam.
Sed tendere in bonum arduum pertinet ad spem.
Ergo audacia est idem spei. Non ergo consequitur ad spem.
SC
Sed contra est quod Philosophus dicit, in III ethic., quod illi qui sunt bonae spei, sunt audaces.
Videtur ergo audacia consequi spem.
CO
Respondeo dicendum quod, sicut iam pluries dictum est, omnes huiusmodi passiones animae ad appetitivam
potentiam pertinent. Omnis autem motus appetitivae potentiae reducitur ad prosecutionem vel fugam. Prosecutio
autem vel fuga est alicuius et per se, et per accidens, per se quidem est prosecutio boni, fuga vero mali; per
accidens autem potest prosecutio esse mali, propter aliquod bonum adiunctum, et fuga boni, propter aliquod
malum adiunctum. Quod autem est per accidens, sequitur ad id quod est per se. Et ideo prosecutio mali, sequitur
prosecutionem boni, sicut et fuga boni sequitur fugam mali. Haec autem quatuor pertinent ad quatuor passiones,
nam prosecutio boni pertinet ad spem, fuga mali ad timorem, insecutio mali terribilis pertinet ad audaciam, fuga
vero boni pertinet ad desperationem. Unde sequitur quod audacia consequitur ad spem, ex hoc enim quod aliquis
sperat superare terribile imminens, ex hoc audacter insequitur ipsum. Ad timorem vero sequitur desperatio, ideo
enim aliquis desperat, quia timet difficultatem quae est circa bonum sperandum.
RA1
Ad primum ergo dicendum quod ratio sequeretur, si bonum et malum essent obiecta non habentia ordinem ad
invicem. Sed quia malum habet aliquem ordinem ad bonum, est enim posterius bono, sicut privatio habitu; ideo
audacia, quae insequitur malum, est post spem, quae insequitur bonum.
RA2
Ad secundum dicendum quod, etsi bonum simpliciter sit prius quam malum, tamen fuga per prius debetur malo
quam bono, sicut insecutio per prius debetur bono quam malo. Et ideo sicut spes est prior quam audacia, ita
timor est prior quam desperatio. Et sicut ex timore non semper sequitur desperatio, sed quando fuerit intensus;
ita ex spe non semper sequitur audacia, sed quando fuerit vehemens.
RA3
Ad tertium dicendum quod audacia, licet sit circa malum cui coniunctum est bonum victoriae secundum
aestimationem audacis, tamen respicit malum, bonum vero adiunctum respicit spes.
Et similiter desperatio respicit bonum directe, quod refugit, malum vero adiunctum respicit timor. Unde, proprie
loquendo, audacia non est pars spei, sed eius effectus, sicut nec desperatio est pars timoris, sed eius effectus. Et
propter hoc etiam audacia principalis passio esse non potest.
|a3 Articulus 3
AG1
Ad tertium sic proceditur. Videtur quod defectus aliquis sit causa audaciae.
Dicit enim Philosophus, in libro de problematibus, quod amatores vini sunt fortes et audaces.
Sed ex vino sequitur defectus ebrietatis.
Ergo audacia causatur ex aliquo defectu.
AG2
Praeterea, Philosophus dicit, in II rhetoric., quod inexperti periculorum sunt audaces.
Sed inexperientia defectus quidam est.
Ergo audacia ex defectu causatur.
AG3
Praeterea, iniusta passi audaciores esse solent; sicut etiam bestiae cum percutiuntur, ut dicitur in III ethic..
Sed iniustum pati ad defectum pertinet.
Ergo audacia ex aliquo defectu causatur.
SC
Sed contra est quod Philosophus dicit, in II rhetoric., quod causa audaciae est, cum in phantasia spes fuerit
salutarium ut prope existentium, timendorum autem aut non entium, aut longe entium.
Sed id quod pertinet ad defectum, vel pertinet ad salutarium remotionem, vel ad terribilium propinquitatem. Ergo
nihil quod ad defectum pertinet, est causa audaciae.
CO
Respondeo dicendum quod, sicut supra dictum est, audacia consequitur spem, et contrariatur timori, unde
quaecumque nata sunt causare spem, vel excludere timorem, sunt causa audaciae. Quia vero timor et spes, et
794

