Ad secundum sic proceditur. Videtur quod Christum non decuerit baptizari baptismo ioannis. Baptismus enim
ioannis fuit baptismus poenitentiae. Sed poenitentia Christo non convenit, quia nullum habuit peccatum. Ergo
videtur quod non debuit baptizari baptismo ioannis.
AG2
Praeterea, baptismus ioannis, sicut dicit chrysostomus, medium fuit inter baptismum Iudaeorum et baptismum
Christi.
Sed medium sapit naturam extremorum.
Cum ergo Christus non fuerit baptizatus baptismate Iudaico, nec etiam baptismate suo, videtur quod, pari ratione,
baptismate ioannis baptizari non debuerit.
AG3
Praeterea, omne quod in rebus humanis est optimum, debet attribui Christo. Sed baptismus ioannis non tenet
supremum locum inter baptismata. Ergo non convenit Christum baptizari baptismo ioannis.
SC
Sed contra est quod dicitur Matth. III, quod venit Iesus in iordanem ut baptizaretur a ioanne.
CO
Respondeo dicendum quod, sicut Augustinus dicit, super Ioan., baptizatus Dominus baptizabat non baptismate
quo baptizatus est.
Unde, cum ipse baptizaret baptismo proprio, consequens est quod non fuerit baptizatus suo baptismate, sed
baptismate ioannis.
Et hoc fuit conveniens, primo quidem, propter conditionem baptismi ioannis, qui non baptizavit in spiritu, sed
solum in aqua.
Christus autem spirituali baptismate non indigebat, qui a principio suae conceptionis gratia spiritus sancti
repletus fuit, ut patet ex dictis.
Et haec est ratio chrysostomi. Secundo, ut beda dicit, baptizatus est baptismo ioannis, ut baptismo suo
baptismum ioannis comprobaret.
Tertio, sicut Gregorius Nazianzenus dicit, accedit Iesus ad baptismum ioannis sanctificaturus baptismum.
RA1
Ad primum ergo dicendum quod, sicut supra dictum est, Christus baptizari voluit ut nos suo exemplo induceret
ad baptismum. Et ideo, ad hoc quod esset efficacior eius inductio, voluit baptizari baptismo quo manifeste non
indigebat, ut homines ad baptismum accederent quo indigebant.
Unde Ambrosius dicit, super Luc., nemo refugiat lavacrum gratiae, quando Christus lavacrum poenitentiae non
refugit.
RA2
Ad secundum dicendum quod baptismus Iudaeorum in lege praeceptus, erat solum figuralis; baptismus autem
ioannis aliqualiter erat realis, inquantum inducebat homines ad abstinendum a peccatis; baptismus autem Christi
habet efficaciam mundandi a peccato et gratiam conferendi. Christus autem neque indigebat percipere
remissionem peccatorum, quae in eo non erant; neque recipere gratiam, qua plenus erat. Similiter etiam, cum
ipse sit veritas, non competebat ei id quod in sola figura gerebatur. Et ideo magis congruum fuit quod
baptizaretur baptismo medio quam aliquo extremorum.
RA3
Ad tertium dicendum quod baptismus est quoddam spirituale remedium. Quanto autem est aliquid magis
perfectum, tanto minori remedio indiget. Unde ex hoc ipso quod Christus est maxime perfectus, conveniens fuit
quod non baptizaretur perfectissimo baptismo, sicut ille qui est sanus, non indiget efficaci medicina.
|a3 Articulus 3
AG1
Ad tertium sic proceditur. Videtur quod non convenienti tempore Christus fuerit baptizatus. Ad hoc enim
Christus baptizatus est ut suo exemplo alios ad baptismum provocaret. Sed fideles Christi laudabiliter
baptizantur, non solum ante trigesimum annum, sed etiam in infantili aetate. Ergo videtur quod Christus non
debuit baptizari in aetate triginta annorum.
AG2
Praeterea, Christus non legitur docuisse, vel miracula fecisse, ante baptismum. Sed utilius fuisset mundo si pluri
tempore docuisset, incipiens a vigesimo anno, vel etiam prius. Ergo videtur quod Christus, qui pro utilitate
hominum venerat, ante trigesimum annum debuerat baptizari.
AG3
Praeterea, indicium sapientiae divinitus infusae maxime debuit manifestari in Christo. Est autem manifestatum in
Daniele tempore suae pueritiae, secundum illud Dan. XIII, suscitavit Dominus spiritum sanctum pueri iunioris,
cui nomen Daniel.
Ergo multo magis Christus in sua pueritia debuit baptizari vel docere.
AG4
2256

