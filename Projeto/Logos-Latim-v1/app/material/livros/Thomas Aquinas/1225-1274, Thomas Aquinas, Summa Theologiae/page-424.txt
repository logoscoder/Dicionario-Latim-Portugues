esse de fine, qui propter se appetitur. Eligere autem est appetere aliquid propter alterum consequendum, unde
proprie est eorum quae sunt ad finem.
Sicut autem se habet in cognitivis principium ad conclusionem, cui propter principia assentimus; ita in
appetitivis se habet finis ad ea quae sunt ad finem, quae propter finem appetuntur. Unde manifestum est quod
sicut se habet intellectus ad rationem, ita se habet voluntas ad vim electivam, idest ad liberum arbitrium.
Ostensum est autem supra quod eiusdem potentiae est intelligere et ratiocinari, sicut eiusdem virtutis est
quiescere et moveri.
Unde etiam eiusdem potentiae est velle et eligere. Et propter hoc voluntas et liberum arbitrium non sunt duae
potentiae, sed una.
RA1
Ad primum ergo dicendum quod bulesis distinguitur a thelesi, non propter diversitatem potentiarum, sed propter
differentiam actuum.
RA2
Ad secundum dicendum quod electio et voluntas, idest ipsum velle, sunt diversi actus, sed tamen pertinent ad
unam potentiam, sicut etiam intelligere et ratiocinari, ut dictum est.
RA3
Ad tertium dicendum quod intellectus comparatur ad voluntatem ut movens. Et ideo non oportet in voluntate
distinguere agens et possibile.
|q84 Quaestio 84
|a0 Prologus
Consequenter considerandum est de actibus animae, quantum ad potentias intellectivas et appetitivas, aliae enim
animae potentiae non pertinent directe ad considerationem theologi.
Actus autem appetitivae partis ad considerationem moralis scientiae pertinent, et ideo in secunda parte huius
operis de eis tractabitur, in qua considerandum erit de morali materia. Nunc autem de actibus intellectivae partis
agetur. In consideratione vero actuum, hoc modo procedemus, primo namque considerandum est quomodo
intelligit anima corpori coniuncta; secundo, quomodo intelligit a corpore separata. Prima autem consideratio erit
tripartita, primo namque considerabitur quomodo anima intelligit corporalia, quae sunt infra ipsam; secundo,
quomodo intelligit seipsam, et ea quae in ipsa sunt; tertio, quomodo intelligit substantias immateriales, quae sunt
supra ipsam. Circa cognitionem vero corporalium, tria consideranda occurrunt, primo quidem per quid ea
cognoscit; secundo, quomodo et quo ordine; tertio, quid in eis cognoscit. Circa primum quaeruntur octo. Primo,
utrum anima cognoscat corpora per intellectum. Secundo, utrum intelligat ea per essentiam suam, vel per aliquas
species. Tertio, si per aliquas species, utrum species omnium intelligibilium sint ei naturaliter innatae. Quarto,
utrum effluant in ipsam ab aliquibus formis immaterialibus separatis. Quinto, utrum anima nostra omnia quae
intelligit, videat in rationibus aeternis.
Sexto, utrum cognitionem intelligibilem acquirat a sensu.
Septimo, utrum intellectus possit actu intelligere per species intelligibiles quas penes se habet, non convertendo
se ad phantasmata. Octavo, utrum iudicium intellectus impediatur per impedimentum sensitivarum virtutum.
|a1 Articulus 1
AG1
Ad primum sic proceditur. Videtur quod anima non cognoscat corpora per intellectum.
Dicit enim Augustinus, in II soliloq. Quod corpora intellectu comprehendi non possunt; nec aliquod corporeum
nisi sensibus videri potest.
Dicit etiam, XII super Gen. Ad litt., quod visio intellectualis est eorum quae sunt per essentiam suam in anima.
Huiusmodi autem non sunt corpora.
Ergo anima per intellectum corpora cognoscere non potest.
AG2
Praeterea, sicut se habet sensus ad intelligibilia, ita se habet intellectus ad sensibilia. Sed anima per sensum nullo
modo potest cognoscere spiritualia, quae sunt intelligibilia. Ergo nullo modo per intellectum potest cognoscere
corpora, quae sunt sensibilia.
AG3
Praeterea, intellectus est necessariorum et semper eodem modo se habentium. Sed corpora omnia sunt mobilia, et
non eodem modo se habentia. Anima ergo per intellectum corpora cognoscere non potest.
SC
Sed contra est quod scientia est in intellectu. Si ergo intellectus non cognoscit corpora, sequitur quod nulla
scientia sit de corporibus.
Et sic peribit scientia naturalis, quae est de corpore mobili.
CO
424

