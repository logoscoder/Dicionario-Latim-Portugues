Gravius autem peccat qui sibi ipsi nocet, secundum illud Eccli. XIV, qui sibi nequam est, cui bonus erit? ergo
prodigalitas erit gravius peccatum quam avaritia.
AG2
Praeterea, inordinatio quae provenit cum aliqua conditione laudabili, minus est vitiosa. Sed inordinatio avaritiae
quandoque est cum aliqua laudabili conditione, ut patet in illis qui nolunt sua expendere nec aliena accipere.
Prodigalitatis autem inordinatio provenit cum conditione vituperabili, unde et prodigalitatem attribuimus
intemperatis hominibus, ut Philosophus dicit, in IV ethic..
Ergo prodigalitas est gravius vitium quam avaritia.
AG3
Praeterea, prudentia est praecipua inter morales virtutes, ut supra habitum est.
Sed prodigalitas magis opponitur prudentiae quam avaritia, dicitur enim Prov. XXI, thesaurus desiderabilis et
oleum in tabernaculo iusti, et imprudens homo dissipabit illud; et Philosophus dicit, in IV ethic., quod insipientis
est superabundanter dare et non accipere.
Ergo prodigalitas est gravius peccatum quam avaritia.
SC
Sed contra est quod Philosophus dicit, in IV ethic., quod prodigus multum videtur melior illiberali.
CO
Respondeo dicendum quod prodigalitas, secundum se considerata, minus peccatum est quam avaritia. Et hoc
triplici ratione. Primo quidem, quia avaritia magis differt a virtute opposita. Magis enim ad liberalem pertinet
dare, in quo superabundat prodigus, quam accipere vel retinere, in quo superabundat avarus.
Secundo, quia prodigus est multis utilis, quibus dat, avarus autem nulli, sed nec sibi ipsi, ut dicitur in IV ethic..
Tertio, quia prodigalitas est facile sanabilis. Et per hoc quod declinat ad aetatem senectutis, quae est contraria
prodigalitati.
Et per hoc quod pervenit ad egestatem de facili, dum multa inutiliter consumit, et sic, pauper factus, non potest in
dando superabundare. Et etiam quia de facili perducitur ad virtutem, propter similitudinem quam habet ad ipsam.
Sed avarus non de facili sanatur, ratione supradicta.
RA1
Ad primum ergo dicendum quod differentia prodigi et avari non attenditur secundum hoc quod est peccare in
seipsum, et in alium. Nam prodigus peccat in seipsum, dum bona sua consumit, unde vivere debet, peccat etiam
in alterum, consumendo bona ex quibus aliis deberet providere. Et praecipue hoc apparet in clericis, qui sunt
dispensatores bonorum ecclesiae, quae sunt pauperum, quos defraudant prodige expendendo. Similiter etiam
avarus peccat in alios, inquantum deficit in dationibus, peccat etiam in seipsum, inquantum deficit in sumptibus;
unde dicitur Eccle. VI, vir cui Deus dedit divitias, nec tribuit ei potestatem ut comedat ex eis.
Sed tamen in hoc superabundat prodigus, quia sic sibi et quibusdam aliis nocet quod tamen aliquibus prodest.
Avarus autem nec sibi nec aliis prodest, quia non audet uti etiam ad suam utilitatem bonis suis.
RA2
Ad secundum dicendum quod cum de vitiis communiter loquimur, iudicamus de eis secundum proprias rationes
ipsorum, sicut circa prodigalitatem attendimus quod superflue consumit divitias, circa avaritiam vero quod
superflue eas retinet. Quod autem aliquis propter intemperantiam superflue consumat, hoc iam nominat simul
multa peccata, unde et tales prodigi sunt peiores, ut dicitur IV ethic..
Quod autem illiberalis sive avarus abstineat ab accipiendis alienis, etsi in se laudabile videatur, tamen ex causa
propter quam facit, vituperabile est, dum ideo non vult ab aliis accipere ne cogatur aliis dare.
RA3
Ad tertium dicendum quod omnia vitia prudentiae opponuntur, sicut et omnes virtutes a prudentia diriguntur. Et
ideo vitium ex hoc ipso quod opponitur soli prudentiae, levius reputatur.
|q120 Quaestio 120
|a0 Prologus
Deinde considerandum est de epieikeia. Circa quam quaeruntur duo.
Primo, utrum epieikeia sit virtus. Secundo, utrum sit pars iustitiae.
|a1 Articulus 1
AG1
Ad primum sic proceditur. Videtur quod epieikeia non sit virtus.
Nulla enim virtus aufert aliam virtutem. Sed epieikeia aufert aliam virtutem, quia et tollit id quod iustum est
secundum legem; et opponi videtur severitati. Ergo epieikeia non est virtus.
AG2

1727

