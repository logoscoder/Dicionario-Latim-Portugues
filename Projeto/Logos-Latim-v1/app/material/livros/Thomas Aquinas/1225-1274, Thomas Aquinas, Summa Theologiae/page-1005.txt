Sed contra est quod dicitur Eccli. XIX, qui spernit minima, paulatim defluit.
Sed ille qui peccat venialiter, videtur minima spernere. Ergo paulatim disponitur ad hoc quod totaliter defluat per
peccatum mortale.
CO
Respondeo dicendum quod disponens est quodammodo causa. Unde secundum duplicem modum causae, est
duplex dispositionis modus.
Est enim causa quaedam movens directe ad effectum, sicut calidum calefacit. Est etiam causa indirecte movens,
removendo prohibens, sicut removens columnam dicitur removere lapidem superpositum. Et secundum hoc,
actus peccati dupliciter ad aliquid disponit. Uno quidem modo, directe, et sic disponit ad actum similem
secundum speciem. Et hoc modo, primo et per se peccatum veniale ex genere non disponit ad mortale ex genere,
cum differant specie. Sed per hunc modum peccatum veniale potest disponere, per quandam consequentiam, ad
peccatum quod est mortale ex parte agentis. Augmentata enim dispositione vel habitu per actus peccatorum
venialium, intantum potest libido peccandi crescere, quod ille qui peccat, finem suum constituet in peccato
veniali, nam unicuique habenti habitum, inquantum huiusmodi, finis est operatio secundum habitum.
Et sic, multoties peccando venialiter, disponetur ad peccatum mortale. Alio modo actus humanus disponit ad
aliquid removendo prohibens. Et hoc modo peccatum veniale ex genere potest disponere ad peccatum mortale ex
genere.
Qui enim peccat venialiter ex genere, praetermittit aliquem ordinem, et ex hoc quod consuescit voluntatem suam
in minoribus debito ordini non subiicere, disponitur ad hoc quod etiam voluntatem suam non subiiciat ordini
ultimi finis, eligendo id quod est peccatum mortale ex genere.
RA1
Ad primum ergo dicendum quod peccatum veniale et mortale non dividuntur ex opposito, sicut duae species
unius generis, ut dictum est, sed sicut accidens contra substantiam dividitur.
Unde sicut accidens potest esse dispositio ad formam substantialem, ita et veniale peccatum ad mortale.
RA2
Ad secundum dicendum quod peccatum veniale non est simile mortali in specie, est tamen simile ei in genere,
inquantum utrumque importat defectum debiti ordinis, licet aliter et aliter, ut dictum est.
RA3
Ad tertium dicendum quod opus bonum non est per se dispositio ad mortale peccatum, potest tamen esse materia
vel occasio peccati mortalis per accidens. Sed peccatum veniale per se disponit ad mortale,
|a4 Articulus 4
AG1
Ad quartum sic proceditur. Videtur quod peccatum veniale possit fieri mortale.
Dicit enim Augustinus, exponens illud Ioan. III, qui incredulus est filio, non videbit vitam, peccata minima (idest
venialia), si negligantur, occidunt.
Sed ex hoc dicitur peccatum mortale, quod spiritualiter occidit animam. Ergo peccatum veniale potest fieri
mortale.
AG2
Praeterea, motus sensualitatis ante consensum rationis est peccatum veniale, post consensum vero est peccatum
mortale, ut supra dictum est.
Ergo peccatum veniale potest fieri mortale.
AG3
Praeterea, peccatum veniale et mortale differunt sicut morbus curabilis et incurabilis, ut dictum est.
Sed morbus curabilis potest fieri incurabilis.
Ergo peccatum veniale potest fieri mortale.
AG4
Praeterea, dispositio potest fieri habitus.
Sed peccatum veniale est dispositio ad mortale, ergo veniale peccatum potest fieri mortale.
SC
Sed contra, ea quae differunt in infinitum, non transmutantur in invicem. Sed peccatum mortale et veniale
differunt in infinitum, ut ex praedictis patet.
Ergo veniale non potest fieri mortale.
CO
Respondeo dicendum quod peccatum veniale fieri mortale, potest tripliciter intelligi. Uno modo sic quod idem
actus numero, primo sit peccatum veniale, et postea mortale. Et hoc esse non potest.
Quia peccatum principaliter consistit in actu voluntatis, sicut et quilibet actus moralis. Unde non dicitur unus
actus moraliter, si voluntas mutetur, quamvis etiam actio secundum naturam sit continua. Si autem voluntas non
mutetur, non potest esse quod de veniali fiat mortale.

1005

