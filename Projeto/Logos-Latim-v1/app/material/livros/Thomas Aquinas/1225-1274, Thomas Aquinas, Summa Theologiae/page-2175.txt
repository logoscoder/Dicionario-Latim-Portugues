Ad primum ergo dicendum quod oratio, etsi conveniat sacerdotibus, non tamen est eorum officio propria,
cuilibet enim convenit et pro se et pro aliis orare, secundum illud Iac. Ult., orate pro invicem, ut salvemini.
Et sic posset dici quod oratio qua Christus pro se oravit, non erat actus sacerdotii eius. Sed haec responsio
videtur excludi per hoc quod apostolus, Heb. V, cum dixisset, tu es sacerdos in aeternum secundum ordinem
melchisedech, subdit, qui in diebus carnis suae preces etc., ut supra, et ita videtur quod oratio qua Christus
oravit, ad eius sacerdotium pertineat. Et ideo oportet dicere quod alii sacerdotes effectum sacerdotii sui
participant, non inquantum sacerdotes, sed inquantum peccatores, ut infra dicetur.
Christus autem, simpliciter loquendo, peccatum non habuit, habuit tamen similitudinem peccati in carne, ut
dicitur Rom. VIII. Et ideo non simpliciter dicendum est quod ipse effectum sacerdotii participaverit, sed
secundum quid, scilicet secundum passibilitatem carnis.
Unde signanter dicit, qui possit illum salvum facere a morte.
RA2
Ad secundum dicendum quod in oblatione sacrificii cuiuscumque sacerdotis duo possunt considerari, scilicet
ipsum sacrificium oblatum, et devotio offerentis. Proprius autem effectus sacerdotii est id quod sequitur ex ipso
sacrificio. Christus autem consecutus est per suam passionem, non quasi ex VI sacrificii, quod offertur per
modum satisfactionis, sed ex ipsa devotione qua, secundum caritatem, passionem humiliter sustinuit.
RA3
Ad tertium dicendum quod figura non potest adaequare veritatem.
Unde sacerdos figuralis veteris legis non poterat ad hanc perfectionem attingere ut sacrificio satisfactorio non
indigeret.
Sed Christus non indiguit. Unde non est similis ratio de utroque.
Et hoc est quod apostolus dicit, lex homines constituit sacerdotes infirmitatem habentes, sermo autem
iurisiurandi, qui post legem est, filium in aeternum perfectum.
|a5 Articulus 5
AG1
Ad quintum sic proceditur. Videtur quod sacerdotium Christi non permaneat in aeternum. Quia, ut dictum est, illi
soli effectu sacerdotii indigent qui habent infirmitatem peccati quae per sacerdotis sacrificium expiari potest. Sed
hoc non erit in aeternum. Quia in sanctis nulla erit infirmitas, secundum illud Isaiae LX, populus tuus omnes
iusti, peccatorum autem infirmitas inexpiabilis erit, quia in inferno nulla est redemptio.
Ergo sacerdotium Christi non est in aeternum.
AG2
Praeterea, sacerdotium Christi maxime manifestatum est in eius passione et morte, quando per proprium
sanguinem introivit in sancta, ut dicitur Heb. IX.
Sed passio et mors Christi non erit in aeternum, ut dicitur Rom. VI, Christus resurgens a mortuis iam non
moritur.
Ergo sacerdotium Christi non est in aeternum.
AG3
Praeterea, Christus est sacerdos non secundum quod Deus, sed secundum quod homo. Sed Christus quandoque
non fuit homo scilicet in triduo mortis. Ergo sacerdotium Christi non est in aeternum.
SC
Sed contra est quod dicitur in Psalmo, tu es sacerdos in aeternum.
CO
Respondeo dicendum quod in officio sacerdotis duo possunt considerari, primo quidem ipsa oblatio sacrificii;
secundo, ipsa sacrificii consummatio, quae quidem consistit in hoc quod illi pro quibus sacrificium offertur
finem sacrificii consequuntur.
Finis autem sacrificii quod Christus obtulit, non fuerunt bona temporalia, sed aeterna, quae per eius mortem
adipiscimur, unde dicitur, Heb. IX, quod Christus est assistens pontifex futurorum bonorum, ratione cuius Christi
sacerdotium dicitur esse aeternum.
Et haec quidem consummatio sacrificii Christi praefigurabatur in hoc ipso quod pontifex legalis semel in anno
cum sanguine hirci et vituli intrabat in sancta sanctorum, ut dicitur Levit. XVI, cum tamen hircum et vitulum non
immolaret in sancta sanctorum, sed extra. Similiter Christus in sancta sanctorum idest in ipsum caelum intravit et
nobis viam paravit intrandi per virtutem sanguinis sui, quem pro nobis in terra effudit.
RA1
Ad primum ergo dicendum quod sancti qui erunt in patria, non indigebunt ulterius expiari per sacerdotium
Christi, sed, expiati iam, indigebunt consummari per ipsum Christum, a quo gloria eorum dependet, ut dicitur,
Apoc. XXI, quod claritas Dei illuminat illam, scilicet civitatem sanctorum, et lucerna eius est agnus.
RA2
Ad secundum dicendum quod, licet passio et mors Christi de cetero non sit iteranda, tamen virtus illius hostiae
permanet in aeternum, quia ut dicitur Heb. X, una oblatione consummavit in aeternum sanctificatos.
2175

