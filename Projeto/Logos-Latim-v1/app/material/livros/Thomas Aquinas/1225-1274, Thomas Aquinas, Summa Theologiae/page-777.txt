appetitus naturalis sequitur apprehensionem intellectus separati, qui naturam instituit; et similiter appetitus
sensitivus brutorum animalium, quae etiam quodam instinctu naturali agunt.
Unde in operibus brutorum animalium, et aliarum rerum naturalium, apparet similis processus sicut et in
operibus artis. Et per hunc modum in animalibus brutis est spes et desperatio.
RA1
Ad primum ergo dicendum quod, quamvis bruta animalia non cognoscant futurum, tamen ex instinctu naturali
movetur animal ad aliquid in futurum, ac si futurum praevideret. Huiusmodi enim instinctus est eis inditus ab
intellectu divino praevidente futura.
RA2
Ad secundum dicendum quod obiectum spei non est possibile, prout est quaedam differentia veri, sic enim
consequitur habitudinem praedicati ad subiectum. Sed obiectum spei est possibile quod dicitur secundum
aliquam potentiam. Sic enim distinguitur possibile in V metaphys., scilicet in duo possibilia praedicta.
RA3
Ad tertium dicendum quod, licet id quod est futurum, non cadat sub visu; tamen ex his quae videt animal in
praesenti, movetur eius appetitus in aliquod futurum vel prosequendum vel vitandum.
|a4 Articulus 4
AG1
Ad quartum sic proceditur. Videtur quod desperatio non sit contraria spei.
Uni enim unum est contrarium, ut dicitur in X metaphys..
Sed spei contrariatur timor. Non ergo contrariatur ei desperatio.
AG2
Praeterea, contraria videntur esse circa idem. Sed spes et desperatio non sunt circa idem, nam spes respicit
bonum, desperatio autem est propter aliquod malum impeditivum adeptionis boni. Ergo spes non contrariatur
desperationi.
AG3
Praeterea, motui contrariatur motus, quies vero opponitur motui ut privatio. Sed desperatio magis videtur
importare immobilitatem quam motum. Ergo non contrariatur spei, quae importat motum extensionis in bonum
speratum.
SC
Sed contra est quod desperatio nominatur per contrarium spei.
CO
Respondeo dicendum quod, sicut supra dictum est, in mutationibus invenitur duplex contrarietas. Una secundum
accessum ad contrarios terminos, et talis contrarietas sola invenitur in passionibus concupiscibilis, sicut amor et
odium contrariantur. Alio modo, per accessum et per recessum respectu eiusdem termini, et talis contrarietas
invenitur in passionibus irascibilis, sicut supra dictum est.
Obiectum autem spei, quod est bonum arduum, habet quidem rationem attractivi, prout consideratur cum
possibilitate adipiscendi, et sic tendit in ipsum spes, quae importat quendam accessum. Sed secundum quod
consideratur cum impossibilitate obtinendi, habet rationem repulsivi, quia, ut dicitur in III ethic., cum ventum
fuerit ad aliquid impossibile, tunc homines discedunt.
Et sic respicit hoc obiectum desperatio.
Unde importat motum cuiusdam recessus.
Et propter hoc, contrariatur spei sicut recessus accessui.
RA1
Ad primum ergo dicendum quod timor contrariatur spei secundum contrarietatem obiectorum, scilicet boni et
mali, haec enim contrarietas invenitur in passionibus irascibilis, secundum quod derivantur a passionibus
concupiscibilis. Sed desperatio contrariatur ei solum secundum contrarietatem accessus et recessus.
RA2
Ad secundum dicendum quod desperatio non respicit malum sub ratione mali, sed per accidens quandoque
respicit malum, inquantum facit impossibilitatem adipiscendi.
Potest autem esse desperatio ex solo superexcessu boni.
RA3
Ad tertium dicendum quod desperatio non importat solam privationem spei; sed importat quendam recessum a re
desiderata, propter aestimatam impossibilitatem adipiscendi. Unde desperatio praesupponit desiderium, sicut et
spes, de eo enim quod sub desiderio nostro non cadit, neque spem neque desperationem habemus. Et propter hoc
etiam, utrumque eorum est de bono, quod sub desiderio cadit.
|a5 Articulus 5
AG1

777

