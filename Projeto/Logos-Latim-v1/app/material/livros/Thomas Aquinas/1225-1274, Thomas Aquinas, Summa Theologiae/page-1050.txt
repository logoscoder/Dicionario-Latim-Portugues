Et Paulo ante praemittitur, honora patrem tuum et matrem tuam, quod manifeste in lege veteri continetur. Ergo
lex vetus est a Deo.
CO
Respondeo dicendum quod lex vetus a bono Deo data est, qui est pater Domini nostri Iesu Christi.
Lex enim vetus homines ordinabat ad Christum dupliciter.
Uno quidem modo, testimonium Christo perhibendo, unde ipse dicit, Lucae ult., oportet impleri omnia quae
scripta sunt in lege et Psalmis et prophetis de me; et Ioan. V, si crederetis Moysi, crederetis forsitan et mihi, de
me enim ille scripsit.
Alio modo, per modum cuiusdam dispositionis, dum, retrahens homines a cultu idololatriae, concludebat eos sub
cultu unius Dei, a quo salvandum erat humanum genus per Christum, unde apostolus dicit, ad Gal. III, priusquam
veniret fides, sub lege custodiebamur conclusi in eam fidem quae revelanda erat.
Manifestum est autem quod eiusdem est disponere ad finem et ad finem perducere, et dico eiusdem per se vel per
suos subiectos. Non enim diabolus legem tulisset per quam homines adducerentur ad Christum, per quem erat
eiiciendus; secundum illud Matth. XII, si Satanas Satanam eiicit, divisum est regnum eius.
Et ideo ab eodem Deo a quo facta est salus hominum per gratiam Christi, lex vetus data est.
RA1
Ad primum ergo dicendum quod nihil prohibet aliquid non esse perfectum simpliciter, quod tamen est perfectum
secundum tempus, sicut dicitur aliquis puer perfectus non simpliciter, sed secundum temporis conditionem. Ita
etiam praecepta quae pueris dantur, sunt quidem perfecta secundum conditionem eorum quibus dantur, etsi non
sint perfecta simpliciter.
Et talia fuerunt praecepta legis.
Unde apostolus dicit, ad Gal. III, lex paedagogus noster fuit in Christo.
RA2
Ad secundum dicendum quod opera Dei perseverant in aeternum, quae sic Deus fecit ut in aeternum perseverent,
et haec sunt ea quae sunt perfecta. Lex autem vetus reprobatur tempore perfectionis gratiae, non tanquam mala,
sed tanquam infirma et inutilis pro isto tempore, quia, ut subditur, nihil ad perfectum adduxit lex.
Unde ad Gal. III, dicit apostolus, ubi venit fides, iam non sumus sub paedagogo.
RA3
Ad tertium dicendum quod, sicut supra dictum est, Deus aliquando permittit aliquos cadere in peccatum, ut
exinde humilientur. Ita etiam voluit talem legem dare quam suis viribus homines implere non possent, ut sic dum
homines de se praesumentes peccatores se invenirent, humiliati recurrerent ad auxilium gratiae.
RA4
Ad quartum dicendum quod, quamvis lex vetus non sufficeret ad salvandum hominem, tamen aderat aliud
auxilium a Deo hominibus simul cum lege, per quod salvari poterant, scilicet fides mediatoris, per quam
iustificati sunt antiqui patres, sicut etiam nos iustificamur. Et sic Deus non deficiebat hominibus quin daret eis
salutis auxilia.
|a3 Articulus 3
AG1
Ad tertium sic proceditur. Videtur quod lex vetus non fuerit data per Angelos, sed immediate a Deo.
Angelus enim nuntius dicitur, et sic nomen Angeli ministerium importat, non dominium; secundum illud Psalmi
CII, benedicite Domino, omnes Angeli eius, ministri eius.
Sed vetus lex a Domino tradita esse perhibetur, dicitur enim Exod. XX, locutusque est Dominus sermones hos, et
postea subditur, ego enim sum Dominus Deus tuus.
Et idem modus loquendi frequenter repetitur in exodo, et in libris consequentibus legis.
Ergo lex est immediate data a Deo.
AG2
Praeterea, sicut dicitur Ioan. I, lex per Moysen data est.
Sed Moyses immediate accepit a Deo, dicitur enim Exod. XXXIII, loquebatur Dominus ad Moysen facie ad
faciem, sicut loqui solet homo ad amicum suum.
Ergo lex vetus immediate data est a Deo.
AG3
Praeterea, ad solum principem pertinet legem ferre, ut supra dictum est.
Sed solus Deus est princeps salutis animarum, Angeli vero sunt administratorii spiritus, ut dicitur ad Heb. I.
Ergo lex vetus per Angelos dari non debuit, cum ordinaretur ad animarum salutem.
SC
Sed contra est quod dicit apostolus, ad Gal. III, lex data est per Angelos in manu mediatoris.
Et Act. VII, dicit stephanus, accepistis legem in dispositione Angelorum.
CO

1050

