Sed nullum fuit statutum sacrificium pro negligentia.
Ergo negligentia non est peccatum mortale.
SC
Sed contra est quod habetur Prov. XIX, qui negligit vitam suam mortificabitur.
CO
Respondeo dicendum quod, sicut supra dictum est, negligentia provenit ex quadam remissione voluntatis, per
quam contingit quod ratio non sollicitatur ut praecipiat ea quae debet vel eo modo quo debet. Potest ergo
dupliciter contingere quod negligentia sit peccatum mortale. Uno modo, ex parte eius quod praetermittitur per
negligentiam. Quod quidem si sit de necessitate salutis, sive sit actus sive circumstantia, erit peccatum mortale.
Alio modo, ex parte causae. Si enim voluntas intantum sit remissa circa ea quae sunt Dei ut totaliter a Dei
caritate deficiat, talis negligentia est peccatum mortale.
Et hoc praecipue contingit quando negligentia sequitur ex contemptu. Alioquin, si negligentia consistat in
praetermissione alicuius actus vel circumstantiae quae non sit de necessitate salutis; nec hoc fiat ex contemptu,
sed ex aliquo defectu fervoris, qui impeditur interdum per aliquod veniale peccatum, tunc negligentia non est
peccatum mortale, sed veniale.
RA1
Ad primum ergo dicendum quod minor amor Dei potest intelligi dupliciter. Uno modo, per defectum fervoris
caritatis, et sic causatur negligentia quae est peccatum veniale. Alio modo, per defectum ipsius caritatis, sicut
dicitur minor amor Dei quando aliquis diligit Deum solum amore naturali.
Et tunc causatur negligentia quae est peccatum mortale.
RA2
Ad secundum dicendum quod parva oblatio cum humili mente et pura dilectione facta, ut ibi dicitur, non solum
purgat peccata venialia, sed etiam mortalia.
RA3
Ad tertium dicendum quod quando negligentia consistit in praetermissione eorum quae sunt de necessitate
salutis, tunc trahitur ad aliud genus peccati magis manifestum. Peccata enim quae consistunt in interioribus
actibus sunt magis occulta.
Et ideo pro eis certa sacrificia non iniungebantur in lege, quia sacrificiorum oblatio erat quaedam publica
protestatio peccati, quae non est facienda de peccato occulto.
|q55 Quaestio 55
|a0 Prologus
Deinde considerandum est de vitiis oppositis prudentiae quae habent similitudinem cum ipsa. Et circa hoc
quaeruntur octo.
Primo, utrum prudentia carnis sit peccatum. Secundo, utrum sit peccatum mortale. Tertio, utrum astutia sit
peccatum speciale.
Quarto, de dolo. Quinto, de fraude. Sexto, de sollicitudine temporalium rerum. Septimo, de sollicitudine
futurorum.
Octavo, de origine horum vitiorum.
|a1 Articulus 1
AG1
Ad primum sic proceditur. Videtur quod prudentia carnis non sit peccatum. Prudentia enim est nobilior virtus
quam aliae virtutes morales, utpote omnium regitiva. Sed nulla iustitia vel temperantia est peccatum. Ergo etiam
neque aliqua prudentia est peccatum.
AG2
Praeterea, prudenter operari ad finem qui licite amatur non est peccatum. Sed caro licite amatur, nemo enim
unquam carnem suam odio habuit, ut habetur ad Ephes. V.
Ergo prudentia carnis non est peccatum.
AG3
Praeterea, sicut homo tentatur a carne, ita etiam tentatur a mundo, et etiam a diabolo. Sed non ponitur inter
peccata aliqua prudentia mundi, vel etiam diaboli.
Ergo neque debet poni inter peccata aliqua prudentia carnis.
SC
Sed contra, nullus est inimicus Deo nisi propter iniquitatem, secundum illud Sap. XIV, simul odio sunt Deo
impius et impietas eius.
Sed sicut dicitur ad Rom. VIII, prudentia carnis inimica est Deo.
Ergo prudentia carnis est peccatum.
CO
1446

