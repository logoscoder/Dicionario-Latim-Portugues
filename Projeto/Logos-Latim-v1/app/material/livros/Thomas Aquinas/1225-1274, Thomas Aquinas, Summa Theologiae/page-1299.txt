Unde qui inordinate se habet circa ea quae sunt ad finem, non meretur detrimentum pati in caritate, per quam
ordinatur ad ultimum finem.
Unde consequens est quod caritas nullo modo diminui possit, directe loquendo. Potest tamen indirecte dici
diminutio caritatis dispositio ad corruptionem ipsius, quae fit vel per peccata venialia; vel etiam per cessationem
ab exercitio operum caritatis.
RA1
Ad primum ergo dicendum quod contraria sunt circa idem quando subiectum aequaliter se habet ad utrumque
contrariorum. Sed caritas non eodem modo se habet ad augmentum et diminutionem, potest enim habere causam
augentem, sed non potest habere causam minuentem, sicut dictum est.
Unde ratio non sequitur.
RA2
Ad secundum dicendum quod duplex est cupiditas. Una quidem qua finis in creaturis constituitur. Et haec
totaliter mortificat caritatem, cum sit venenum ipsius, ut Augustinus dicit ibidem.
Et hoc facit quod Deus minus ametur, scilicet quam debet amari ex caritate, non quidem caritatem diminuendo,
sed eam totaliter tollendo.
Et sic intelligendum est quod dicitur, minus te amat qui tecum aliquid amat, subditur enim, quod non propter te
amat.
Quod non contingit in peccato veniali, sed solum in mortali, quod enim amatur in peccato veniali, propter Deum
amatur habitu, etsi non actu. Est autem alia cupiditas venialis peccati, quae semper diminuitur per caritatem, sed
tamen talis cupiditas caritatem diminuere non potest, ratione iam dicta.
RA3
Ad tertium dicendum quod in infusione caritatis requiritur motus liberi arbitrii, sicut supra dictum est.
Et ideo illud quod diminuit intensionem liberi arbitrii, dispositive operatur ad hoc quod caritas infundenda sit
minor. Sed ad conservationem caritatis non requiritur motus liberi arbitrii, alioquin non remaneret in
dormientibus. Unde per impedimentum intensionis motus liberi arbitrii non diminuitur caritas.
|a11 Articulus 11
AG1
Ad undecimum sic proceditur. Videtur quod caritas semel habita non possit amitti. Si enim amittitur, non
amittitur nisi propter peccatum. Sed ille qui habet caritatem non potest peccare.
Dicitur enim I Ioan. III, omnis enim qui natus est ex Deo, peccatum non facit, quia semen ipsius in eo manet, et
non potest peccare, quoniam ex Deo natus est.
Caritatem autem non habent nisi filii Dei, ipsa enim est quae distinguit inter filios regni et filios perditionis, ut
Augustinus dicit, in XV de Trin..
Ergo ille qui habet caritatem non potest eam amittere.
AG2
Praeterea, Augustinus dicit, in VIII de Trin., quod dilectio, si non est vera, dilectio dicenda non est.
Sed sicut ipse dicit in Epist. Ad Iulianum comitem, caritas quae deseri potest, nunquam vera fuit.
Ergo neque caritas fuit.
Si ergo caritas semel habeatur, nunquam amittitur.
AG3
Praeterea, Gregorius dicit, in homilia Pentecostes, quod amor Dei magna operatur, si est, si desinit operari,
caritas non est.
Sed nullus magna operando amittit caritatem.
Ergo, si caritas insit, amitti non potest.
AG4
Praeterea, liberum arbitrium non inclinatur ad peccatum nisi per aliquod motivum ad peccandum. Sed caritas
excludit omnia motiva ad peccandum, et amorem sui, et cupiditatem, et quidquid aliud huiusmodi est. Ergo
caritas amitti non potest.
SC
Sed contra est quod dicitur Apoc. II, habeo adversum te pauca, quod caritatem primam reliquisti.
CO
Respondeo dicendum quod per caritatem spiritus sanctus in nobis habitat, ut ex supradictis patet.
Tripliciter ergo possumus considerare caritatem. Uno modo, ex parte spiritus sancti moventis animam ad
diligendum Deum. Et ex hac parte caritas impeccabilitatem habet ex virtute spiritus sancti, qui infallibiliter
operatur quodcumque voluerit. Unde impossibile est haec duo simul esse vera, quod spiritus sanctus aliquem
velit movere ad actum caritatis, et quod ipse caritatem amittat peccando, nam donum perseverantiae computatur
inter beneficia Dei quibus certissime liberantur quicumque liberantur, ut Augustinus dicit, in libro de praed.
Sanct..
Alio modo potest considerari caritas secundum propriam rationem.
1299

