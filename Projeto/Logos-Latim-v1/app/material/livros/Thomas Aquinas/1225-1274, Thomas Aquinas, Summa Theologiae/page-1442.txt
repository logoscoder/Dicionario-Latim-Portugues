Ergo inconsideratio non est peccatum.
AG2
Praeterea, quicumque consiliatur oportet quod multa consideret.
Sed per defectum consilii est praecipitatio; et per consequens ex defectu considerationis.
Ergo praecipitatio sub inconsideratione continetur.
Non ergo inconsideratio est speciale peccatum.
AG3
Praeterea, prudentia consistit in actibus rationis practicae, qui sunt consiliari, iudicare de consiliatis, et
praecipere.
Sed considerare praecedit omnes istos actus, quia pertinet etiam ad intellectum speculativum. Ergo
inconsideratio non est speciale peccatum sub imprudentia contentum.
SC
Sed contra est quod dicitur Prov. IV, oculi tui videant recta, et palpebrae tuae praecedant gressus tuos, quod
pertinet ad prudentiam. Sed contrarium huius agitur per inconsiderationem. Ergo inconsideratio est speciale
peccatum sub imprudentia contentum.
CO
Respondeo dicendum quod consideratio importat actum intellectus veritatem rei intuentis. Sicut autem inquisitio
pertinet ad rationem, ita iudicium pertinet ad intellectum, unde et in speculativis demonstrativa scientia dicitur
iudicativa, inquantum per resolutionem in prima principia intelligibilia de veritate inquisitorum diiudicatur. Et
ideo consideratio maxime pertinet ad iudicium. Unde et defectus recti iudicii ad vitium inconsiderationis
pertinet, prout scilicet aliquis in recte iudicando deficit ex hoc quod contemnit vel negligit attendere ea ex quibus
rectum iudicium procedit.
Unde manifestum est quod inconsideratio est peccatum.
RA1
Ad primum ergo dicendum quod Dominus non prohibet considerare ea quae sunt agenda vel dicenda, quando
homo habet opportunitatem.
Sed dat fiduciam discipulis in verbis inductis ut, deficiente sibi opportunitate vel propter imperitiam vel quia
subito praeoccupantur, in solo divino confidant consilio, quia cum ignoramus quid agere debeamus, hoc solum
habemus residui, ut oculos nostros dirigamus ad Deum, sicut dicitur II Paral. XX.
Alioquin, si homo praetermittat facere quod potest, solum divinum auxilium expectans, videtur tentare Deum.
RA2
Ad secundum dicendum quod tota consideratio eorum quae in consilio attenduntur ordinatur ad recte
iudicandum, et ideo consideratio in iudicio perficitur. Unde etiam inconsideratio maxime opponitur rectitudini
iudicii.
RA3
Ad tertium dicendum quod inconsideratio hic accipitur secundum determinatam materiam, idest secundum
agibilia humana, in quibus plura sunt attendenda ad recte iudicandum quam etiam in speculativis; quia
operationes sunt in singularibus.
|a5 Articulus 5
AG1
Ad quintum sic proceditur. Videtur quod inconstantia non sit vitium sub imprudentia contentum. Inconstantia
enim videtur in hoc consistere quod homo non persistat in aliquo difficili.
Sed persistere in difficilibus pertinet ad fortitudinem. Ergo inconstantia magis opponitur fortitudini quam
prudentiae.
AG2
Praeterea, Iac. III dicitur, ubi zelus et contentio, ibi inconstantia et omne opus pravum.
Sed zelus ad invidiam pertinet. Ergo inconstantia non pertinet ad imprudentiam, sed magis ad invidiam.
AG3
Praeterea, ille videtur esse inconstans qui non perseverat in eo quod proposuerat.
Quod quidem pertinet in delectationibus ad incontinentem, in tristitiis autem ad mollem sive delicatum, ut dicitur
VII ethic..
Ergo inconstantia non pertinet ad imprudentiam.
SC
Sed contra est quod ad prudentiam pertinet praeferre maius bonum minus bono. Ergo desistere a meliori pertinet
ad imprudentiam. Sed hoc est inconstantia.
Ergo inconstantia pertinet ad imprudentiam.
CO

1442

