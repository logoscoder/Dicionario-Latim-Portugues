autem, sicut non meretur poenam vel praemium in operando bonum aut malum, ita non tollit aliquid de praemio
vel de poena, si homo involuntarie simpliciter deficiat ad faciendum bonum vel malum.
RA1
Ad primum ergo dicendum quod chrysostomus loquitur, quando voluntas hominis est consummata, et non
cessatur ab actu nisi propter impotentiam faciendi.
RA2
Ad secundum dicendum quod ratio illa procedit de bonitate actus exterioris quam habet a voluntate finis. Sed
bonitas actus exterioris quam habet ex materia et circumstantiis, est alia a bonitate voluntatis quae est ex fine,
non autem alia a bonitate voluntatis quam habet ex ipso actu volito, sed comparatur ad ipsam ut ratio et causa
eius, sicut supra dictum est.
RA3
Et per hoc etiam patet solutio ad tertium.
|a5 Articulus 5
AG1
Ad quintum sic proceditur. Videtur quod eventus sequens addat ad bonitatem vel malitiam actus. Effectus enim
virtute praeexistit in causa. Sed eventus consequuntur actus sicut effectus causas. Ergo virtute praeexistunt in
actibus. Sed unumquodque secundum suam virtutem iudicatur bonum vel malum, nam virtus est quae bonum
facit habentem, ut dicitur in II ethic..
Ergo eventus addunt ad bonitatem vel malitiam actus.
AG2
Praeterea, bona quae faciunt auditores, sunt effectus quidam consequentes ex praedicatione doctoris. Sed
huiusmodi bona redundant ad meritum praedicatoris, ut patet per id quod dicitur philipp. IV, fratres mei carissimi
et desideratissimi, gaudium meum et corona mea.
Ergo eventus sequens addit ad bonitatem vel malitiam actus.
AG3
Praeterea, poena non additur nisi crescente culpa, unde dicitur Deut. XXV, pro mensura peccati, erit et plagarum
modus.
Sed ex eventu sequente additur ad poenam, dicitur enim Exod. XXI, quod si bos fuerit cornupeta ab heri et
nudius tertius, et contestati sunt Dominum eius, nec recluserit eum, occideritque virum aut mulierem; et bos
lapidibus obruetur, et Dominum eius occident.
Non autem occideretur, si bos non occidisset hominem, etiam non reclusus. Ergo eventus sequens addit ad
bonitatem vel malitiam actus.
AG4
Praeterea, si aliquis ingerat causam mortis percutiendo vel sententiam dando, et mors non sequatur, non
contrahitur irregularitas. Contraheretur autem si mors sequeretur. Ergo eventus sequens addit ad bonitatem vel
malitiam actus.
SC
Sed contra, eventus sequens non facit actum malum qui erat bonus, nec bonum qui erat malus. Puta si aliquis det
eleemosynam pauperi, qua ille abutatur ad peccatum, nihil deperit ei qui eleemosynam fecit, et similiter si aliquis
patienter ferat iniuriam sibi factam, non propter hoc excusatur ille qui fecit.
Ergo eventus sequens non addit ad bonitatem vel malitiam actus.
CO
Respondeo dicendum quod eventus sequens aut est praecogitatus, aut non. Si est praecogitatus, manifestum est
quod addit ad bonitatem vel malitiam. Cum enim aliquis cogitans quod ex opere suo multa mala possunt sequi,
nec propter hoc dimittit, ex hoc apparet voluntas eius esse magis inordinata. Si autem eventus sequens non sit
praecogitatus, tunc distinguendum est.
Quia si per se sequitur ex tali actu, et ut in pluribus, secundum hoc eventus sequens addit ad bonitatem vel
malitiam actus, manifestum est enim meliorem actum esse ex suo genere, ex quo possunt plura bona sequi; et
peiorem, ex quo nata sunt plura mala sequi. Si vero per accidens, et ut in paucioribus, tunc eventus sequens non
addit ad bonitatem vel ad malitiam actus, non enim datur iudicium de re aliqua secundum illud quod est per
accidens, sed solum secundum illud quod est per se.
RA1
Ad primum ergo dicendum quod virtus causae existimatur secundum effectus per se, non autem secundum
effectus per accidens.
RA2
Ad secundum dicendum quod bona quae auditores faciunt, consequuntur ex praedicatione doctoris sicut effectus
per se.
Unde redundant ad praemium praedicatoris, et praecipue quando sunt praeintenta.
RA3
696

