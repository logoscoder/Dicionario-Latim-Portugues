Ad secundum dicendum quod in brutis animalibus corpus quidem habet unde obediat, sed anima non habet unde
imperet, quia non habet unde ordinet. Et ideo non est ibi ratio imperantis et imperati; sed solum moventis et
moti.
RA3
Ad tertium dicendum quod aliter invenitur impetus ad opus in brutis animalibus, et aliter in hominibus. Homines
enim faciunt impetum ad opus per ordinationem rationis, unde habet in eis impetus rationem imperii. In brutis
autem fit impetus ad opus per instinctum naturae, quia scilicet appetitus eorum statim apprehenso convenienti
vel inconvenienti, naturaliter movetur ad prosecutionem vel fugam. Unde ordinantur ab alio ad agendum, non
autem ipsa seipsa ordinant ad actionem.
Et ideo in eis est impetus, sed non imperium.
|a3 Articulus 3
AG1
Ad tertium sic proceditur. Videtur quod usus praecedat imperium.
Imperium enim est actus rationis praesupponens actum voluntatis, ut supra dictum est.
Sed usus est actus voluntatis, ut supra dictum est.
Ergo usus praecedit imperium.
AG2
Praeterea, imperium est aliquid eorum quae ad finem ordinantur.
Eorum autem quae sunt ad finem, est usus.
Ergo videtur quod usus sit prius quam imperium.
AG3
Praeterea, omnis actus potentiae motae a voluntate, usus dicitur, quia voluntas utitur aliis potentiis, sed imperium
est actus rationis prout mota est a voluntate, sicut dictum est.
Ergo imperium est quidam usus. Commune autem est prius proprio. Ergo usus est prius quam imperium.
SC
Sed contra est quod Damascenus dicit, quod impetus ad operationem praecedit usum.
Sed impetus ad operationem fit per imperium. Ergo imperium praecedit usum.
CO
Respondeo dicendum quod usus eius quod est ad finem, secundum quod est in ratione referente ipsum in finem,
praecedit electionem, unde multo magis praecedit imperium. Sed usus eius quod est ad finem, secundum quod
subditur potentiae executivae, sequitur imperium, eo quod usus utentis coniunctus est cum actu eius quo quis
utitur; non enim utitur aliquis baculo, antequam aliquo modo per baculum operetur. Imperium autem non est
simul cum actu eius cui imperatur, sed naturaliter prius est imperium quam imperio obediatur, et aliquando etiam
est prius tempore. Unde manifestum est quod imperium est prius quam usus.
RA1
Ad primum ergo dicendum quod non omnis actus voluntatis praecedit hunc actum rationis qui est imperium, sed
aliquis praecedit, scilicet electio; et aliquis sequitur, scilicet usus.
Quia post determinationem consilii, quae est iudicium rationis, voluntas eligit; et post electionem, ratio imperat
ei per quod agendum est quod eligitur; et tunc demum voluntas alicuius incipit uti, exequendo imperium rationis;
quandoque quidem voluntas alterius, cum aliquis imperat alteri; quandoque autem voluntas ipsius imperantis,
cum aliquis imperat sibi ipsi.
RA2
Ad secundum dicendum quod, sicut actus sunt praevii potentiis, ita obiecta actibus. Obiectum autem usus est id
quod est ad finem.
Ex hoc ergo quod ipsum imperium est ad finem, magis potest concludi quod imperium sit prius usu, quam quod
sit posterius.
RA3
Ad tertium dicendum quod, sicut actus voluntatis utentis ratione ad imperandum, praecedit ipsum imperium; ita
etiam potest dici quod et istum usum voluntatis praecedit aliquod imperium rationis, eo quod actus harum
potentiarum supra seipsos invicem reflectuntur.
|a4 Articulus 4
AG1
Ad quartum sic proceditur. Videtur quod actus imperatus non sit unus actus cum ipso imperio. Diversarum enim
potentiarum diversi sunt actus. Sed alterius potentiae est actus imperatus, et alterius ipsum imperium, quia alia
est potentia quae imperat, et alia cui imperatur.
Ergo non est idem actus imperatus cum imperio.
AG2

669

