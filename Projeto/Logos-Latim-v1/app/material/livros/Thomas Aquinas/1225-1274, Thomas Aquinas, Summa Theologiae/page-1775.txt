humanae gloriae, quamvis sit inanis, non tamen repugnet caritati, neque quantum ad id de quo est gloria, neque
quantum ad intentionem gloriam quaerentis, non est peccatum mortale, sed veniale.
RA1
Ad primum ergo dicendum quod nullus peccando meretur vitam aeternam. Unde opus virtuosum amittit vim
merendi vitam aeternam si propter inanem gloriam fiat, etiam si illa inanis gloria non sit peccatum mortale. Sed
quando aliquis simpliciter amittit aeternam mercedem propter inanem gloriam, et non solum quantum ad unum
actum, tunc inanis gloria est peccatum mortale.
RA2
Ad secundum dicendum quod non omnis qui est inanis gloriae cupidus, appetit sibi illam excellentiam quae
competit soli Deo.
Alia enim est gloria quae debetur soli Deo, et alia quae debetur homini virtuoso vel diviti.
RA3
Ad tertium dicendum quod inanis gloria dicitur esse periculosum peccatum non tam propter gravitatem sui,
quam etiam propter hoc quod est dispositio ad gravia peccata, inquantum scilicet per inanem gloriam redditur
homo praesumptuosus et nimis de se ipso confidens. Et sic etiam paulatim disponit ad hoc quod homo privetur
interioribus bonis.
|a4 Articulus 4
AG1
Ad quartum sic proceditur. Videtur quod inanis gloria non sit vitium capitale. Vitium enim quod semper ex
altero oritur, non videtur esse capitale. Sed inanis gloria semper ex superbia nascitur. Ergo inanis gloria non est
vitium capitale.
AG2
Praeterea, honor videtur esse aliquid principalius quam gloria, quae est eius effectus. Sed ambitio, quae est
inordinatus appetitus honoris, non est vitium capitale.
Ergo etiam neque appetitus inanis gloriae.
AG3
Praeterea, vitium capitale habet aliquam principalitatem. Sed inanis gloria non videtur habere aliquam
principalitatem, neque quantum ad rationem peccati, quia non semper est peccatum mortale; neque etiam
quantum ad rationem boni appetibilis, quia gloria humana videtur esse quiddam fragile et extra hominem
existens. Ergo inanis gloria non est vitium capitale.
SC
Sed contra est quod Gregorius, XXXI Moral., numerat inanem gloriam inter septem vitia capitalia.
CO
Respondeo dicendum quod de vitiis capitalibus dupliciter aliqui loquuntur.
Quidam enim ponunt superbiam unum de vitiis capitalibus.
Et hi non ponunt inanem gloriam inter vitia capitalia.
Gregorius autem, in XXXI Moral., superbiam ponit reginam omnium vitiorum, et inanem gloriam, quae
immediate ab ipsa oritur, ponit vitium capitale.
Et hoc rationabiliter. Superbia enim, ut infra dicetur, importat inordinatum appetitum excellentiae. Ex omni
autem bono quod quis appetit, quandam perfectionem et excellentiam consequitur. Et ideo fines omnium
vitiorum ordinantur in finem superbiae. Et propter hoc videtur quod habeat quandam generalem causalitatem
super alia vitia, et non debeat computari inter specialia vitiorum principia, quae sunt vitia capitalia. Inter bona
autem per quae excellentiam homo consequitur, praecipue ad hoc operari videtur gloria, inquantum importat
manifestationem bonitatis alicuius, nam bonum naturaliter amatur et honoratur ab omnibus. Et ideo sicut per
gloriam quae est apud Deum, consequitur homo excellentiam in rebus divinis; ita etiam per gloriam hominum
consequitur homo excellentiam in rebus humanis. Et ideo, propter propinquitatem ad excellentiam, quam
homines maxime desiderant, consequens est quod sit multum appetibilis, et quod ex eius inordinato appetitu
multa vitia oriantur.
Et ita inanis gloria est vitium capitale.
RA1
Ad primum ergo dicendum quod aliquod vitium oriri ex superbia non repugnat ei quod est esse vitium capitale,
eo quod, sicut supra dictum est, superbia est regina et mater omnium vitiorum.
RA2
Ad secundum dicendum quod laus et honor comparantur ad gloriam, ut supra dictum est, sicut causae ex quibus
gloria sequitur. Unde gloria comparatur ad ea sicut finis, propter hoc enim aliquis amat honorari et laudari,
inquantum per hoc aliquis aestimat se in aliorum notitia fore praeclarum.
RA3

1775

