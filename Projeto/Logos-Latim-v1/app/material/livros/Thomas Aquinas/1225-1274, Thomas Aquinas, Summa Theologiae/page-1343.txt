Ad primum ergo dicendum quod praecepta non dantur de habitibus virtutum, sed de actibus. Et ideo diversitas
praeceptorum non significat diversos habitus virtutum, sed diversos actus.
RA2
Ad secundum dicendum quod sicut omnia beneficia proximo exhibita, inquantum considerantur sub communi
ratione boni, reducuntur ad amorem; ita omnia nocumenta, inquantum considerantur secundum communem
rationem mali, reducuntur ad odium. Prout autem considerantur secundum aliquas speciales rationes vel boni vel
mali, reducuntur ad aliquas speciales virtutes vel vitia.
Et secundum hoc etiam sunt diversae beneficiorum species.
RA3
Unde patet responsio ad tertium.
|q32 Quaestio 32
|a0 Prologus
Deinde considerandum est de eleemosyna. Et circa hoc quaeruntur decem. Primo, utrum eleemosynae largitio sit
actus caritatis.
Secundo, de distinctione eleemosynarum. Tertio, quae sint potiores eleemosynae, utrum spirituales vel
corporales. Quarto, utrum corporales eleemosynae habeant effectum spiritualem. Quinto, utrum dare
eleemosynas sit in praecepto. Sexto, utrum corporalis eleemosyna sit danda de necessario. Septimo, utrum sit
danda de iniuste acquisito. Octavo, quorum sit dare eleemosynam. Nono, quibus sit danda. Decimo, de modo
dandi eleemosynas.
|a1 Articulus 1
AG1
Ad primum sic proceditur. Videtur quod dare eleemosynam non sit actus caritatis. Actus enim caritatis non
potest esse sine caritate. Sed largitio eleemosynarum potest esse sine caritate, secundum illud I ad Cor. XIII, si
distribuero in cibos pauperum omnes facultates meas, caritatem autem non habuero.
Ergo dare eleemosynam non est actus caritatis.
AG2
Praeterea, eleemosyna computatur inter opera satisfactionis, secundum illud Dan. IV, peccata tua eleemosynis
redime.
Sed satisfactio est actus iustitiae.
Ergo dare eleemosynam non est actus caritatis, sed iustitiae.
AG3
Praeterea, offerre hostiam Deo est actus latriae. Sed dare eleemosynam est offerre hostiam Deo, secundum illud
ad Heb. Ult., beneficentiae et communionis nolite oblivisci, talibus enim hostiis promeretur Deus.
Ergo caritatis non est actus dare eleemosynam, sed magis latriae.
AG4
Praeterea, Philosophus dicit, in IV ethic., quod dare aliquid propter bonum est actus liberalitatis.
Sed hoc maxime fit in largitione eleemosynarum.
Ergo dare eleemosynam non est actus caritatis.
SC
Sed contra est quod dicitur I Ioan. III, qui habuerit substantiam huius mundi, et viderit fratrem suum
necessitatem patientem, et clauserit viscera sua ab eo, quomodo caritas Dei manet in illo?
CO
Respondeo dicendum quod exteriores actus ad illam virtutem referuntur ad quam pertinet id quod est motivum
ad agendum huiusmodi actus. Motivum autem ad dandum eleemosynas est ut subveniatur necessitatem patienti,
unde quidam, definientes eleemosynam, dicunt quod eleemosyna est opus quo datur aliquid indigenti ex
compassione propter Deum.
Quod quidem motivum pertinet ad misericordiam, ut supra dictum est.
Unde manifestum est quod dare eleemosynam proprie est actus misericordiae. Et hoc apparet ex ipso nomine,
nam in Graeco a misericordia derivatur, sicut in Latino miseratio.
Et quia misericordia est effectus caritatis, ut supra ostensum est, ex consequenti dare eleemosynam est actus
caritatis, misericordia mediante.
RA1
Ad primum ergo dicendum quod aliquid dicitur esse actus virtutis dupliciter. Uno modo, materialiter, sicut actus
iustitiae est facere iusta. Et talis actus virtutis potest esse sine virtute, multi enim non habentes habitum iustitiae
iusta operantur, vel ex naturali ratione, vel ex timore sive ex spe aliquid adipiscendi. Alio modo dicitur esse
aliquid actus virtutis formaliter, sicut actus iustitiae est actio iusta eo modo quo iustus facit, scilicet prompte et
delectabiliter. Et hoc modo actus virtutis non est sine virtute. Secundum hoc ergo dare eleemosynas materialiter
1343

