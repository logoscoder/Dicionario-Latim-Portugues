Ad secundum dicendum quod zachaeus id dixit quasi supererogare volens.
Unde et praemiserat, ecce dimidium bonorum meorum do pauperibus.
RA3
Ad tertium dicendum quod iudex, condemnando, iuste potest accipere aliquid amplius, loco emendae, quod
tamen, antequam condemnaretur, non debebat.
|a4 Articulus 4
AG1
Ad quartum sic proceditur. Videtur quod aliquis debeat restituere quod non abstulit. Ille enim qui damnum alicui
infert tenetur damnum removere. Sed quandoque aliquis damnificat aliquem ultra id quod accepit, puta cum
aliquis effodit semina, damnificat eum qui seminavit in tota messe futura; et sic videtur quod teneatur ad eius
restitutionem. Ergo aliquis tenetur ad restitutionem eius quod non abstulit.
AG2
Praeterea, ille qui detinet pecuniam creditoris ultra terminum praefixum videtur eum damnificare in toto eo quod
lucrari de pecunia posset. Quod tamen ipse non aufert. Ergo videtur quod aliquis teneatur restituere quod non
abstulit.
AG3
Praeterea, iustitia humana derivatur a iustitia divina.
Sed Deo debet aliquis restituere plus quam ab eo accepit, secundum illud Matth. XXV, sciebas quod meto ubi
non semino, et congrego ubi non sparsi.
Ergo iustum est ut etiam restituat homini aliquid quod non accepit.
SC
Sed contra est quod recompensatio ad iustitiam pertinet inquantum aequalitatem facit. Sed si aliquis restitueret
quod non accepit, hoc non esset aequale.
Ergo talis restitutio non est iustum quod fiat.
CO
Respondeo dicendum quod quicumque damnificat aliquem videtur ei auferre id in quo ipsum damnificat,
damnum enim dicitur ex eo quod aliquis minus habet quam debet habere, secundum Philosophum, in V ethic..
Et ideo homo tenetur ad restitutionem eius in quo aliquem damnificavit. Sed aliquis damnificatur dupliciter. Uno
modo, quia aufertur ei id quod actu habebat. Et tale damnum semper est restituendum secundum
recompensationem aequalis, puta si aliquis damnificet aliquem diruens domum eius, tenetur ad tantum quantum
valet domus. Alio modo damnificat aliquis aliquem impediendo ne adipiscatur quod erat in via habendi. Et tale
damnum non oportet recompensare ex aequo. Quia minus est habere aliquid virtute quam habere actu.
Qui autem est in via adipiscendi aliquid habet illud solum secundum virtutem vel potentiam. Et ideo si
redderetur ei ut haberet hoc in actu, restitueretur ei quod est ablatum non simplum, sed multiplicatum, quod non
est de necessitate restitutionis, ut dictum est.
Tenetur tamen aliquam recompensationem facere, secundum conditionem personarum et negotiorum.
RA1
Et per hoc patet responsio ad primum et secundum. Nam ille qui semen sparsit in agro nondum habet messem in
actu, sed solum in virtute; et similiter ille qui habet pecuniam nondum habet lucrum in actu, sed solum virtute; et
utrumque potest multipliciter impediri.
RA3
Ad tertium dicendum quod Deus nihil requirit ab homine nisi bonum quod ipse in nobis seminavit.
Et ideo verbum illud vel intelligitur secundum pravam existimationem servi pigri, qui existimavit se ab alio non
accepisse. Vel intelligitur quantum ad hoc quod Deus requirit a nobis fructus donorum, qui sunt et ab eo et a
nobis, quamvis ipsa dona a Deo sint sine nobis.
|a5 Articulus 5
AG1
Ad quintum sic proceditur. Videtur quod non oporteat restitutionem facere semper ei a quo acceptum est aliquid.
Nulli enim debemus nocere. Sed aliquando esset in nocumentum hominis si redderetur quod ab eo acceptum est;
vel etiam in nocumentum aliorum, puta si aliquis redderet gladium depositum furioso. Ergo non semper est
restituendum ei a quo acceptum est.
AG2
Praeterea, ille qui illicite aliquid dedit non meretur illud recuperare. Sed quandoque aliquis illicite dat quod alius
etiam illicite accipit, sicut apparet in dante et recipiente aliquid simoniace. Ergo non semper restituendum est ei a
quo acceptum est.
AG3
Praeterea, nullus tenetur ad impossibile. Sed quandoque est impossibile restituere ei a quo acceptum est, vel quia
est mortuus, vel quia nimis distat, vel quia est ignotus.
1483

