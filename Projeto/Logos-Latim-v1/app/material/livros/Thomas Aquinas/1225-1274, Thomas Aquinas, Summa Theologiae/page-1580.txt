AG2
Praeterea, oratio, secundum Damascenum, est petitio decentium a Deo.
Inconvenienter ergo orationes contra postulationes dividuntur.
AG3
Praeterea, gratiarum actiones pertinent ad praeterita, alia vero ad futura. Sed praeterita sunt priora futuris.
Inconvenienter ergo gratiarum actiones post alia ponuntur.
SC
In contrarium est auctoritas apostoli, I ad Tim. II.
CO
Respondeo dicendum quod ad orationem tria requiruntur.
Quorum primum est ut orans accedat ad Deum, quem orat.
Quod significatur nomine orationis, quia oratio est ascensus intellectus in Deum. Secundo, requiritur petitio,
quae significatur nomine postulationis, sive petitio proponatur determinate, quod quidem nominant quidam
proprie postulationem; sive indeterminate, ut cum quis petit iuvari a Deo, quod nominant supplicationem; sive
solum factum narretur, secundum illud Ioan. XI, ecce, quem amas infirmatur, quod vocant insinuationem. Tertio,
requiritur ratio impetrandi quod petitur. Et hoc vel ex parte Dei, vel ex parte petentis. Ratio quidem impetrandi
ex parte Dei est eius sanctitas, propter quam petimus exaudiri, secundum illud Dan. IX, propter temetipsum
inclina, Deus meus, aurem tuam.
Et ad hoc pertinet obsecratio, quae est per sacra contestatio, sicut cum dicimus, per nativitatem tuam, libera nos,
Domine.
Ratio vero impetrandi ex parte petentis est gratiarum actio, quia de acceptis beneficiis gratias agentes, meremur
accipere potiora, ut in collecta dicitur. Et ideo dicit Glossa, I ad Tim. II, quod in Missa obsecrationes sunt quae
praecedunt consecrationem, in quibus quaedam sacra commemorantur; orationes sunt in ipsa consecratione, in
qua mens maxime debet elevari in Deum; postulationes autem sunt in sequentibus petitionibus; gratiarum
actiones in fine.
In pluribus etiam ecclesiae collectis haec quatuor possunt attendi. Sicut in collecta trinitatis, quod dicitur,
omnipotens, sempiterne Deus, pertinet ad orationis ascensum in Deum; quod dicitur, qui dedisti famulis tuis etc.,
pertinet ad gratiarum actionem; quod dicitur, praesta, quaesumus etc., pertinet ad postulationem; quod in fine
ponitur, per Dominum nostrum etc., pertinet ad obsecrationem.
In collationibus autem patrum dicitur quod obsecratio est imploratio pro peccatis; oratio, cum aliquid Deo
vovemus; postulatio, cum pro aliis petimus.
Sed primum melius est.
RA1
Ad primum ergo dicendum quod obsecratio non est adiuratio ad compellendum, quae prohibetur, sed ad
misericordiam implorandum.
RA2
Ad secundum dicendum quod oratio communiter sumpta includit omnia quae hic dicuntur. Sed secundum quod
contra alia dividitur, importat proprie ascensum in Deum.
RA3
Ad tertium dicendum quod in diversis praeterita praecedunt futura, sed aliquid unum et idem prius est futurum
quam sit praeteritum. Et ideo gratiarum actio de aliis beneficiis praecedit postulationem aliorum beneficiorum,
sed idem beneficium prius postulatur, et ultimo, cum acceptum fuerit, de eo gratiae aguntur.
Postulationem autem praecedit oratio, per quam acceditur ad eum a quo petimus. Orationem autem praecedit
obsecratio, quia ex consideratione divinae bonitatis ad eum audemus accedere.
|q84 Quaestio 84
|a0 Prologus
Deinde considerandum est de exterioribus actibus latriae.
Et primo, de adoratione, per quam aliquis suum corpus ad Deum venerandum exhibet; secundo, de illis actibus
quibus aliquid de rebus exterioribus Deo offertur; tertio, de actibus quibus ea quae Dei sunt assumuntur. Circa
primum quaeruntur tria. Primo, utrum adoratio sit actus latriae. Secundo, utrum adoratio importet actum
interiorem, vel exteriorem.
Tertio, utrum adoratio requirat determinationem loci.
|a1 Articulus 1
AG1
Ad primum sic proceditur. Videtur quod adoratio non sit actus latriae sive religionis. Cultus enim religionis soli
Deo debetur.

1580

