Dicitur enim Rom. XII.
Non plus sapere quam oportet sapere, sed sapere ad sobrietatem.
Ergo sobrietas est etiam circa sapientiam, et non solum circa potum.
AG2
Praeterea, Sap. VIII dicitur de Dei sapientia quod sobrietatem et prudentiam docet, iustitiam et virtutem, ubi
sobrietatem ponit pro temperantia. Sed temperantia non solum est circa potus, sed etiam circa cibos et venerea.
Ergo sobrietas non solum est circa potus.
AG3
Praeterea, nomen sobrietatis a mensura sumptum esse videtur.
Sed in omnibus quae ad nos pertinent debemus mensuram servare, unde dicitur Tit. II, sobrie et iuste et pie
vivamus, ubi dicit Glossa, sobrie, in nobis, et I ad Tim. II dicitur, mulieres in habitu ornato, cum verecundia et
sobrietate ornantes se, et sic videtur sobrietas esse non solum in interioribus, sed etiam in his quae pertinent ad
exteriorem habitum.
Non ergo propria materia sobrietatis est potus.
SC
Sed contra est quod dicitur Eccli. XXXI, aequa vita hominis vinum in sobrietate potatum.
CO
Respondeo dicendum quod virtutes quae ab aliqua generali conditione virtutis nominantur, illam materiam
specialiter sibi vindicant in qua difficillimum et optimum est conditionem huiusmodi observare, sicut fortitudo
pericula mortis, et temperantia delectationes tactus. Nomen autem sobrietatis sumitur a mensura, dicitur enim
aliquis sobrius quasi briam, idest mensuram, servans. Et ideo illam materiam specialiter sibi sobrietas adscribit in
qua maxime laudabile est mensuram servare. Huiusmodi autem est potus inebriare valens, quia eius usus
mensuratus multum confert, et modicus excessus multum laedit, quia impedit usum rationis, magis etiam quam
excessus cibi. Unde dicitur Eccli. XXXI, sanitas est animae et corporis sobrius potus.
Vinum multum potatum irritationem et iram et ruinas multas facit.
Et ideo specialiter sobrietas attenditur circa potum, non quemcumque, sed eum qui sua fumositate natus est caput
conturbare, sicut vinum et omne quod inebriare potest. Communiter autem sumendo nomen sobrietatis, potest in
quacumque materia dici, sicut et supra dictum est de fortitudine et temperantia.
RA1
Ad primum ergo dicendum quod, sicut vinum materiale corporaliter inebriat, ita etiam metaphorice consideratio
sapientiae dicitur potus inebrians, propter hoc quod sua delectatione animum allicit, secundum illud Psalmi, calix
meus inebrians quam praeclarus est, et ideo circa contemplationem sapientiae per similitudinem quandam
sobrietas dicitur.
RA2
Ad secundum dicendum quod omnia quae ad temperantiam proprie pertinent, necessaria sunt praesenti vitae, et
eorum excessus nocet. Et ideo in omnibus necessarium est adhibere mensuram, quod pertinet ad officium
sobrietatis. Propter quod nomine sobrietatis temperantia significatur. Sed modicus excessus in potu plus nocet
quam in aliis. Et ideo sobrietas specialiter est circa potum.
RA3
Ad tertium dicendum quod, quamvis mensura in omnibus requiratur, non tamen sobrietas proprie in omnibus
dicitur, sed in quibus mensura est maxime necessaria.
|a2 Articulus 2
AG1
Ad secundum sic proceditur. Videtur quod sobrietas non sit per se quaedam specialis virtus. Abstinentia enim
attenditur et circa cibos et potus. Sed circa cibos specialiter non est aliqua specialis virtus.
Ergo nec sobrietas, quae est circa potus, est specialis virtus.
AG2
Praeterea, abstinentia et gula sunt circa delectationes tactus inquantum est sensus alimenti. Sed cibus et potus
simul cedunt in alimentum, simul enim indiget animal nutriri humido et sicco.
Ergo sobrietas, quae est circa potum, non est specialis virtus.
AG3
Praeterea, sicut in his quae ad nutritionem pertinent distinguitur potus a cibo, ita etiam distinguuntur diversa
genera ciborum et diversa genera potuum. Si ergo sobrietas esset per se quaedam specialis virtus, videtur quod
circa quamlibet differentiam potus vel cibi sit quaedam specialis virtus, quod est inconveniens.
Non ergo videtur quod sobrietas sit specialis virtus.
SC
Sed contra est quod Macrobius ponit sobrietatem specialem partem temperantiae.
CO

1831

