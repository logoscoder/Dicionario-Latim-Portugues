Ad tertium dicendum quod universum, suppositis istis rebus, non potest esse melius; propter decentissimum
ordinem his rebus attributum a Deo, in quo bonum universi consistit. Quorum si unum aliquod esset melius,
corrumperetur proportio ordinis, sicut, si una chorda plus debito intenderetur, corrumperetur citharae melodia.
Posset tamen Deus alias res facere, vel alias addere istis rebus factis, et sic esset illud universum melius.
RA4
Ad quartum dicendum quod humanitas Christi ex hoc quod est unita Deo, et beatitudo creata ex hoc quod est
fruitio Dei, et beata virgo ex hoc quod est mater Dei, habent quandam dignitatem infinitam, ex bono infinito
quod est Deus. Et ex hac parte non potest aliquid fieri melius eis, sicut non potest aliquid melius esse Deo.
|q26 Quaestio 26
|a0 Prologus
Ultimo autem, post considerationem eorum quae ad divinae essentiae unitatem pertinent, considerandum est de
divina beatitudine. Et circa hoc quaeruntur quatuor. Primo, utrum beatitudo Deo competat. Secundo, secundum
quid dicitur Deus esse beatus, utrum secundum actum intellectus. Tertio, utrum sit essentialiter beatitudo
cuiuslibet beati. Quarto, utrum in eius beatitudine omnis beatitudo includatur.
|a1 Articulus 1
AG1
Ad primum sic proceditur. Videtur quod beatitudo Deo non conveniat.
Beatitudo enim, secundum boetium, in III de consol., est status omnium bonorum aggregatione perfectus.
Sed aggregatio bonorum non habet locum in Deo, sicut nec compositio. Ergo Deo non convenit beatitudo.
AG2
Praeterea, beatitudo, sive felicitas, est praemium virtutis, secundum Philosophum, in I ethic..
Sed Deo non convenit praemium, sicut nec meritum. Ergo nec beatitudo.
SC
Sed contra est quod dicit apostolus, I ad Tim. Ultimo, quem suis temporibus ostendet Deus beatus et solus
potens, rex regum et Dominus dominantium.
CO
Respondeo dicendum quod beatitudo maxime Deo competit. Nihil enim aliud sub nomine beatitudinis
intelligitur, nisi bonum perfectum intellectualis naturae; cuius est suam sufficientiam cognoscere in bono quod
habet; et cui competit ut ei contingat aliquid vel bene vel male, et sit suarum operationum domina.
Utrumque autem istorum excellentissime Deo convenit, scilicet perfectum esse, et intelligentem.
Unde beatitudo maxime convenit Deo.
RA1
Ad primum ergo dicendum quod aggregatio bonorum est in Deo non per modum compositionis, sed per modum
simplicitatis, quia quae in creaturis multiplicia sunt, in Deo praeexistunt simpliciter et unite, ut supra dictum est.
RA2
Ad secundum dicendum quod esse praemium virtutis accidit beatitudini vel felicitati, inquantum aliquis
beatitudinem acquirit, sicut esse terminum generationis accidit enti, inquantum exit de potentia in actum. Sicut
igitur Deus habet esse, quamvis non generetur; ita habet beatitudinem, quamvis non mereatur.
|a2 Articulus 2
AG1
Ad secundum sic proceditur. Videtur quod Deus non dicatur beatus secundum intellectum. Beatitudo enim est
summum bonum. Sed bonum dicitur in Deo secundum essentiam, quia bonum respicit esse, quod est secundum
essentiam, secundum boetium, in libro de hebdomad..
Ergo et beatitudo dicitur in Deo secundum essentiam, et non secundum intellectum.
AG2
Praeterea, beatitudo habet rationem finis. Finis autem est obiectum voluntatis, sicut et bonum. Ergo beatitudo
dicitur in Deo secundum voluntatem, et non secundum intellectum.
SC
Sed contra est quod Gregorius dicit, XXXII Moralium, ipse gloriosus est, qui, dum seipso perfruitur, accedentis
laudis indigens non est.
Esse autem gloriosum significat esse beatum. Cum igitur Deo fruamur secundum intellectum, quia visio est tota
merces, ut dicit Augustinus, videtur quod beatitudo dicatur in Deo secundum intellectum.
CO
Respondeo dicendum quod beatitudo, sicut dictum est, significat bonum perfectum intellectualis naturae. Et inde
est quod, sicut unaquaeque res appetit suam perfectionem, ita et intellectualis natura naturaliter appetit esse

148

