Virtus enim importat rationem boni. Sed humilitas videtur importare rationem mali poenalis, secundum illud
Psalmi.
Humiliaverunt in compedibus pedes eius.
Ergo humilitas non est virtus.
AG2
Praeterea, virtus et vitium opponuntur.
Sed humilitas quandoque sonat in vitium, dicitur enim Eccli. XIX, est qui nequiter se humiliat.
Ergo humilitas non est virtus.
AG3
Praeterea, nulla virtus opponitur alii virtuti. Sed humilitas videtur opponi virtuti magnanimitatis, quae tendit in
magna, humilitas autem ipsa refugit.
Ergo videtur quod humilitas non sit virtus.
AG4
Praeterea, virtus est dispositio perfecti, ut dicitur in VII physic..
Sed humilitas videtur esse imperfectorum, unde et Deo non convenit humiliari, qui nulli subiici potest.
Ergo videtur quod humilitas non sit virtus.
AG5
Praeterea, omnis virtus moralis est circa actiones vel passiones, ut dicitur in II ethic..
Sed humilitas non connumeratur a Philosopho inter virtutes quae sunt circa passiones, nec etiam continetur sub
iustitia, quae est circa actiones. Ergo videtur quod non sit virtus.
SC
Sed contra est quod Origenes dicit, exponens illud Luc. I, respexit humilitatem ancillae suae, proprie in
Scripturis una de virtutibus humilitas praedicatur, ait quippe salvator, discite a me, quia mitis sum et humilis
corde.
CO
Respondeo dicendum quod, sicut supra dictum est, cum de passionibus ageretur, bonum arduum habet aliquid
unde attrahit appetitum, scilicet ipsam rationem boni, et habet aliquid retrahens, scilicet ipsam difficultatem
adipiscendi, secundum quorum primum insurgit motus spei, et secundum aliud motus desperationis.
Dictum est autem supra quod circa motus appetitivos qui se habent per modum impulsionis, oportet esse
virtutem moralem moderantem et refrenantem, circa illos autem qui se habent per modum retractionis, oportet
esse virtutem moralem firmantem et impellentem. Et ideo circa appetitum boni ardui necessaria est duplex virtus.
Una quidem quae temperet et refrenet animum, ne immoderate tendat in excelsa, et hoc pertinet ad virtutem
humilitatis. Alia vero quae firmat animum contra desperationem, et impellit ipsum ad prosecutionem magnorum
secundum rationem rectam, et haec est magnanimitas.
Et sic patet quod humilitas est quaedam virtus.
RA1
Ad primum ergo dicendum quod, sicut Isidorus dicit, in libro etymol., humilis dicitur quasi humi acclinis, idest,
imis inhaerens.
Quod quidem contingit dupliciter. Uno modo, ex principio extrinseco, puta cum aliquis ab alio deiicitur. Et sic
humilitas est poena.
Alio modo, a principio intrinseco. Et hoc potest fieri quandoque quidem bene, puta cum aliquis, considerans
suum defectum, tenet se in infimis secundum suum modum; sicut Abraham dixit ad Dominum, Gen. XVIII,
loquar ad Dominum meum, cum sim pulvis et cinis.
Et hoc modo humilitas ponitur virtus. Quandoque autem potest fieri male, puta cum homo, honorem suum non
intelligens, comparat se iumentis insipientibus, et fit similis illis.
RA2
Ad secundum dicendum quod, sicut dictum est, humilitas, secundum quod est virtus, in sui ratione importat
quandam laudabilem deiectionem ad ima. Hoc autem quandoque fit solum secundum signa exteriora, secundum
fictionem. Unde haec est falsa humilitas, de qua Augustinus dicit, in quadam epistola, quod est magna superbia,
quia scilicet videtur tendere ad excellentiam gloriae.
Quandoque autem fit secundum interiorem motum animae. Et secundum hoc humilitas proprie ponitur virtus,
quia virtus non consistit in exterioribus, sed principaliter in interiori electione mentis, ut patet per Philosophum,
in libro ethicorum.
RA3
Ad tertium dicendum quod humilitas reprimit appetitum, ne tendat in magna praeter rationem rectam.
Magnanimitas autem animum ad magna impellit secundum rationem rectam. Unde patet quod magnanimitas non
opponitur humilitati, sed conveniunt in hoc quod utraque est secundum rationem rectam.
RA4
Ad quartum dicendum quod perfectum dicitur aliquid dupliciter.

1885

