Sed natura corporalis est inferior Angelo. Ergo Angelus potest operari praeter ordinem corporalium agentium.
Quod est miracula facere.
SC
Sed contra est quod de Deo dicitur in Psalmo, qui facit mirabilia magna solus.
CO
Respondeo dicendum quod miraculum proprie dicitur, cum aliquid fit praeter ordinem naturae. Sed non sufficit
ad rationem miraculi si aliquid fiat praeter ordinem naturae alicuius particularis, quia sic, cum aliquis proiicit
lapidem sursum, miraculum faceret, cum hoc sit praeter ordinem naturae lapidis. Ex hoc ergo aliquid dicitur esse
miraculum, quod fit praeter ordinem totius naturae creatae. Hoc autem non potest facere nisi Deus, quia quidquid
facit Angelus, vel quaecumque alia creatura, propria virtute, hoc fit secundum ordinem naturae creatae; et sic
non est miraculum.
Unde relinquitur quod solus Deus miracula facere possit.
RA1
Ad primum ergo dicendum quod Angeli aliqui dicuntur miracula facere, vel quia ad eorum desiderium Deus
miracula facit, sicut et sancti homines dicuntur miracula facere. Vel quia aliquod ministerium exhibent in
miraculis quae fiunt; sicut colligendo pulveres in resurrectione communi, vel huiusmodi aliquid agendo.
RA2
Ad secundum dicendum quod miracula simpliciter loquendo, dicuntur, ut dictum est, cum aliqua fiunt praeter
ordinem totius naturae creatae. Sed quia non omnis virtus naturae creatae est nota nobis, ideo cum aliquid fit
praeter ordinem naturae creatae nobis notae, per virtutem creatam nobis ignotam, est miraculum quoad nos. Sic
igitur cum Daemones aliquid faciunt sua virtute naturali, miracula dicuntur non simpliciter, sed quoad nos. Et
hoc modo magi per Daemones miracula faciunt.
Et dicuntur fieri per privatos contractus, quia quaelibet virtus creaturae in universo se habet ut virtus alicuius
privatae personae in civitate; unde cum magus aliquid facit per pactum initum cum Daemone, hoc fit quasi per
quendam privatum contractum.
Sed iustitia divina est in toto universo sicut lex publica in civitate. Et ideo boni christiani, inquantum per
iustitiam divinam miracula faciunt, dicuntur facere miracula per publicam iustitiam. Mali autem christiani per
signa publicae iustitiae, sicut invocando nomen Christi, vel exhibendo aliqua sacramenta.
RA3
Ad tertium dicendum quod spirituales potestates possunt facere ea quae visibiliter fiunt in hoc mundo, adhibendo
corporalia semina per motum localem.
RA4
Ad quartum dicendum quod, licet Angeli possint aliquid facere praeter ordinem naturae corporalis, non tamen
possunt aliquid facere praeter ordinem totius creaturae, quod exigitur ad rationem miraculi, ut dictum est.
|q111 Quaestio 111
|a0 Prologus
Deinde considerandum est de actione Angelorum in homines.
Et primo, quantum possint eos immutare sua virtute naturali; secundo, quomodo mittantur a Deo ad ministerium
hominum; tertio, quomodo custodiant homines. Circa primum quaeruntur quatuor. Primo, utrum Angelus possit
illuminare intellectum hominis. Secundo, utrum possit immutare affectum eius. Tertio, utrum possit immutare
imaginationem eius. Quarto, utrum possit immutare sensum eius.
|a1 Articulus 1
AG1
Ad primum sic proceditur. Videtur quod Angelus non possit illuminare hominem. Homo enim illuminatur per
fidem, unde dionysius, in eccles. Hier., illuminationem attribuit baptismo, qui est fidei sacramentum.
Sed fides immediate est a Deo; secundum illud ad Ephes. II, gratia estis salvati per fidem, et non ex vobis; Dei
enim donum est.
Ergo homo non illuminatur ab Angelo, sed immediate a Deo.
AG2
Praeterea, super illud Rom. I, Deus illis manifestavit, dicit Glossa quod non solum ratio naturalis ad hoc profuit
ut divina hominibus manifestarentur, sed etiam Deus illis revelavit per opus suum, scilicet per creaturam. Sed
utrumque est a Deo immediate, scilicet ratio naturalis, et creatura.
Ergo Deus immediate illuminat hominem.
AG3
Praeterea, quicumque illuminatur, cognoscit suam illuminationem.
Sed homines non percipiunt se ab Angelis illuminari.
Ergo non illuminantur ab eis.
549

