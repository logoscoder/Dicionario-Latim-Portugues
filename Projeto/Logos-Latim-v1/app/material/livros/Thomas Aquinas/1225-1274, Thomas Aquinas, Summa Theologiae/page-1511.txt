Ex eo autem quod ipse iudex videt, non potest procedere ad sententiam ferendam, nisi secundum ordinem publici
iudicii.
RA3
Ad tertium dicendum quod Deus in suo iudicio procedit ex propria notitia veritatis, non autem homo, ut supra
dictum est.
Et ideo homo non potest esse simul accusator, iudex et testis, sicut Deus.
Daniel autem accusator fuit simul et iudex quasi divini iudicii executor, cuius instinctu movebatur, ut dictum est.
|a4 Articulus 4
AG1
Ad quartum sic proceditur. Videtur quod iudex licite possit poenam relaxare.
Dicitur enim Iac. II, iudicium sine misericordia ei qui non facit misericordiam.
Sed nullus punitur propter hoc quod non facit illud quod licite facere non potest. Ergo quilibet iudex potest licite
misericordiam facere, relaxando poenam.
AG2
Praeterea, iudicium humanum debet imitari iudicium divinum.
Sed Deus poenitentibus relaxat poenam, quia non vult mortem peccatoris, ut dicitur Ezech. XVIII.
Ergo etiam homo iudex potest poenitenti licite laxare poenam.
AG3
Praeterea, unicuique licet facere quod alicui prodest et nulli nocet. Sed absolvere reum a poena prodest ei et nulli
nocet. Ergo iudex licite potest reum a poena absolvere.
SC
Sed contra est quod dicitur Deut. XIII de eo qui persuadet servire diis alienis, non parcat ei oculus tuus ut
miserearis et occultes eum, sed statim interficies eum.
Et de homicida dicitur Deut. XIX, morietur, nec misereberis eius.
CO
Respondeo dicendum quod, sicut ex dictis patet, duo sunt, quantum ad propositum pertinet, circa iudicem
consideranda, quorum unum est quod ipse habet iudicare inter accusatorem et reum; aliud autem est quod ipse
non fert iudicii sententiam quasi ex propria, sed quasi ex publica potestate. Duplici ergo ratione impeditur iudex
ne reum a poena absolvere possit. Primo quidem, ex parte accusatoris, ad cuius ius quandoque pertinet ut reus
puniatur, puta propter aliquam iniuriam in ipsum commissam, cuius relaxatio non est in arbitrio alicuius iudicis,
quia quilibet iudex tenetur ius suum reddere unicuique.
Alio modo impeditur ex parte reipublicae, cuius potestate fungitur, ad cuius bonum pertinet quod malefactores
puniantur. Sed tamen quantum ad hoc differt inter inferiores iudices et supremum iudicem, scilicet principem,
cui est plenarie potestas publica commissa. Iudex enim inferior non habet potestatem absolvendi reum a poena,
contra leges a superiore sibi impositas. Unde super illud Ioan. XIX, non haberes adversum me potestatem ullam,
dicit Augustinus, talem Deus dederat Pilato potestatem ut esset sub caesaris potestate, ne ei omnino liberum esset
accusatum absolvere.
Sed princeps, qui habet plenariam potestatem in republica, si ille qui passus est iniuriam velit eam remittere,
poterit reum licite absolvere, si hoc publicae utilitati viderit non esse nocivum.
RA1
Ad primum ergo dicendum quod misericordia iudicis habet locum in his quae arbitrio iudicis relinquuntur, in
quibus boni viri est ut sit diminutivus poenarum, sicut Philosophus dicit, in V ethic..
In his autem quae sunt determinata secundum legem divinam vel humanam, non est suum misericordiam facere.
RA2
Ad secundum dicendum quod Deus habet supremam potestatem iudicandi, et ad ipsum pertinet quidquid contra
aliquem peccatur.
Et ideo liberum est ei poenam remittere, praecipue cum peccato ex hoc poena maxime debeatur quod est contra
ipsum.
Non tamen remittit poenam nisi secundum quod decet suam bonitatem, quae est omnium legum radix.
RA3
Ad tertium dicendum quod iudex, si inordinate poenam remitteret, nocumentum inferret et communitati, cui
expedit ut maleficia puniantur, ad hoc quod peccata vitentur, unde Deut. XIII, post poenam seductoris, subditur,
ut omnis Israel, audiens, timeat, et nequaquam ultra faciat quispiam huius rei simile.
Nocet etiam personae cui est illata iniuria, quae recompensationem accipit per quandam restitutionem honoris in
poena iniuriantis.
|q68 Quaestio 68
|a0 Prologus

1511

