Praeterea, si aliquibus sanctis orationem porrigimus, hoc non est nisi inquantum sunt Deo coniuncti. Sed quidam
in hoc mundo viventes, vel etiam in Purgatorio existentes, sunt multum Deo coniuncti per gratiam. Ad eos autem
non porrigitur oratio. Ergo nec ad sanctos qui sunt in Paradiso debemus orationem porrigere.
SC
Sed contra est quod dicitur iob V, voca, si est qui tibi respondeat, et ad aliquem sanctorum convertere.
CO
Respondeo dicendum quod oratio porrigitur alicui dupliciter, uno modo, quasi per ipsum implenda; alio modo,
sicut per ipsum impetranda. Primo quidem modo soli Deo orationem porrigimus, quia omnes orationes nostrae
ordinari debent ad gratiam et gloriam consequendam, quae solus Deus dat, secundum illud psalm., gratiam et
gloriam dabit Dominus.
Sed secundo modo orationem porrigimus sanctis Angelis et hominibus, non ut per eos Deus nostras petitiones
cognoscat, sed ut eorum precibus et meritis orationes nostrae sortiantur effectum.
Et ideo dicitur Apoc. VIII quod ascendit fumus aromatum, idest orationes sanctorum, de manu Angeli coram
Domino.
Et hoc etiam patet ex ipso modo quo ecclesia utitur in orando.
Nam a sancta trinitate petimus ut nostri misereatur, ab aliis autem sanctis quibuscumque petimus ut orent pro
nobis.
RA1
Ad primum ergo dicendum quod illi soli impendimus orando religionis cultum a quo quaerimus obtinere quod
oramus, quia in hoc protestamur eum bonorum nostrorum auctorem, non autem eis quos requirimus quasi
interpellatores nostros apud Deum.
RA2
Ad secundum dicendum quod mortui ea quae in hoc mundo aguntur, considerata eorum naturali conditione, non
cognoscunt, et praecipue interiores motus cordis.
Sed beatis, ut Gregorius dicit, in XII Moral., in verbo manifestatur illud quod decet eos cognoscere de eis quae
circa nos aguntur, etiam quantum ad interiores motus cordis.
Maxime autem eorum excellentiam decet ut cognoscant petitiones ad eos factas vel voce vel corde. Et ideo
petitiones quas ad eos dirigimus, Deo manifestante, cognoscunt.
RA3
Ad tertium dicendum quod illi qui sunt in hoc mundo aut in Purgatorio, nondum fruuntur visione verbi, ut
possint cognoscere ea quae nos cogitamus vel dicimus. Et ideo eorum suffragia non imploramus orando, sed a
vivis petimus colloquendo.
|a5 Articulus 5
AG1
Ad quintum sic proceditur. Videtur quod in oratione nihil determinate a Deo petere debeamus. Quia, ut
Damascenus dicit, oratio est petitio decentium a Deo.
Unde inefficax est oratio per quam petitur id quod non expedit, secundum illud Iac. IV, petitis et non accipitis, eo
quod male petatis.
Sed sicut dicitur Rom. VIII.
Nam quid oremus sicut oportet, nescimus.
Ergo non debemus aliquid orando determinate petere.
AG2
Praeterea, quicumque aliquid determinate ab alio petit, nititur voluntatem ipsius inclinare ad faciendum id quod
ipse vult.
Non autem ad hoc tendere debemus ut Deus velit quod nos volumus, sed magis ut nos velimus quod Deus vult,
ut dicit Glossa, super illud psalm., exultate, iusti, in Domino.
Ergo non debemus aliquid determinatum a Deo petere.
AG3
Praeterea, mala a Deo petenda non sunt, ad bona autem Deus ipse nos invitat. Frustra autem ab aliquo petitur ad
quod accipiendum invitatur. Ergo non est determinate aliquid a Deo in oratione petendum.
SC
Sed contra est quod Dominus, Matth. VI et Luc. XI, docuit discipulos determinate petere ea quae continentur in
petitionibus orationis dominicae.
CO
Respondeo dicendum quod, sicut maximus valerius refert, socrates nihil ultra petendum a diis immortalibus
arbitrabatur quam ut bona tribuerent, quia hi demum scirent quid unicuique esset utile; nos autem plerumque id
votis expetere quod non impetrasse melius foret.
Quae quidem sententia aliqualiter vera est, quantum ad illa quae possunt malum eventum habere, quibus etiam
homo potest male et bene uti, sicut divitiae, quae, ut ibidem dicitur, multis exitio fuere; honores, qui complures
1568

