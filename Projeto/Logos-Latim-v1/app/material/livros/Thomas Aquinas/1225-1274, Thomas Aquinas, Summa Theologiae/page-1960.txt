Et sicut Augustinus dicit, XX de CIV. Dei, ambigi solet utrum propterea dicta sint signa et prodigia mendacii
quoniam mortales sensus per phantasmata decepturus est, ut quod non facit, facere videatur, an quia illa, etiam si
erunt vera prodigia, ad mendacium pertrahent.
Vera autem dicuntur, quia ipsae res verae erunt, sicut magi Pharaonis fecerunt veras ranas et veros serpentes.
Non autem habebunt veram rationem miraculi, quia fient virtute naturalium causarum, sicut in prima parte
dictum est.
Sed operatio miraculorum quae attribuitur gratiae gratis datae, fit virtute divina, ad hominum utilitatem.
RA3
Ad tertium dicendum quod in miraculis duo possunt attendi.
Unum quidem est id quod fit, quod quidem est aliquid excedens facultatem naturae. Et secundum hoc, miracula
dicuntur virtutes.
Aliud est id propter quod miracula fiunt, scilicet ad manifestandum aliquid supernaturale. Et secundum hoc,
communiter dicuntur signa, propter excellentiam autem, dicuntur portenta vel prodigia, quasi procul aliquid
ostendentia.
RA4
Ad quartum dicendum quod gratia sanitatum commemoratur seorsum, quia per eam confertur homini aliquod
beneficium, scilicet corporalis sanitatis, praeter beneficium commune quod exhibetur in omnibus miraculis, ut
scilicet homines adducantur in Dei notitiam.
RA5
Ad quintum dicendum quod operatio miraculorum attribuitur fidei propter duo. Primo quidem, quia ordinatur ad
fidei confirmationem.
Secundo, quia procedit ex Dei omnipotentia, cui fides innititur.
Et tamen, sicut praeter gratiam fidei necessaria est gratia sermonis ad fidei instructionem, ita etiam necessaria est
operatio miraculorum ad fidei confirmationem.
|a2 Articulus 2
AG1
Ad secundum sic proceditur. Videtur quod mali non possint facere miracula. Miracula enim perpetrantur per
orationem, sicut dictum est.
Sed oratio peccatoris non est exaudibilis, secundum illud Ioan. IX, scimus quia peccatores Deus non audit.
Et Prov. XXVIII dicitur, qui declinat aurem suam ne audiat legem, oratio sua erit execrabilis.
Ergo videtur quod mali miracula facere non possint.
AG2
Praeterea, miracula attribuuntur fidei, secundum illud Matth. XVII, si habueritis fidem sicut granum sinapis,
dicetis monti huic, transi hinc, et transibit.
Fides autem sine operibus mortua est, ut dicitur Iac. II, et sic non videtur quod habeat propriam operationem.
Ergo videtur quod mali, qui non sunt bonorum operum, miracula facere non possunt.
AG3
Praeterea, miracula sunt quaedam divina testimonia, secundum illud Heb. II, contestante Deo signis et portentis
et variis virtutibus.
Unde et in ecclesia aliqui canonizantur per testimonia miraculorum. Sed Deus non potest esse testis falsitatis.
Ergo videtur quod mali homines non possint miracula facere.
AG4
Praeterea, boni sunt Deo coniunctiores quam mali. Sed non omnes boni faciunt miracula. Ergo multo minus mali
faciunt.
SC
Sed contra est quod apostolus dicit, I ad Cor. XIII, si habuero omnem fidem, ita ut montes transferam, caritatem
autem non habuero, nihil sum.
Sed quicumque non habet caritatem, est malus, quia hoc solum donum spiritus sancti est quod dividit inter filios
regni et filios perditionis, ut Augustinus dicit, XV de Trin..
Ergo videtur quod etiam mali possunt miracula facere.
CO
Respondeo dicendum quod miraculorum aliqua quidem non sunt vera, sed phantastica facta, quibus scilicet
ludificatur homo, ut videatur ei aliquid quod non est. Quaedam vero sunt vera facta, sed non vere habent
rationem miraculi, quae fiunt virtute aliquarum naturalium causarum. Et haec duo possunt fieri per Daemones, ut
supra dictum est.
Sed vera miracula non possunt fieri nisi virtute divina, operatur enim ea Deus ad hominum utilitatem. Et hoc
dupliciter, uno quidem modo, ad veritatis praedicatae confirmationem; alio modo, ad demonstrationem
sanctitatis alicuius quem Deus vult hominibus proponere in exemplum virtutis. Primo autem modo, miracula

1960

