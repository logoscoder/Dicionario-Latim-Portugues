Ergo videtur inconveniens fuisse quod Christus in iordane baptizaretur.
AG3
Praeterea, transeuntibus filiis Israel, aquae iordanis conversae sunt retrorsum, ut legitur iosue IV, et sicut in
Psalmo dicitur.
Sed illi qui baptizantur, non retrorsum, sed in antea progrediuntur.
Non ergo fuit conveniens ut Christus in iordane baptizaretur.
SC
Sed contra est quod dicitur marci I, quod baptizatus est Iesus a ioanne in iordane.
CO
Respondeo dicendum quod fluvius iordanis fuit per quem filii Israel in terram promissionis intraverunt. Hoc
autem habet baptismus Christi speciale prae omnibus baptismatibus, quod introducit in regnum Dei, quod per
terram promissionis significatur, unde dicitur Ioan. III, nisi quis renatus fuerit ex aqua et spiritu sancto, non
potest introire in regnum Dei.
Ad quod etiam pertinet quod elias divisit aquas iordanis, qui erat in curru igneo rapiendus in caelum, ut dicitur
IV Reg. II, quia scilicet transeuntibus per aquam baptismi, per ignem spiritus sancti patet aditus in caelum. Et
ideo conveniens fuit ut Christus in iordane baptizaretur.
RA1
Ad primum ergo dicendum quod transitus maris rubri praefiguravit baptismum quantum ad hoc quod baptismus
delet peccata. Sed transitus iordanis quantum ad hoc quod aperit ianuam regni caelestis, qui est principalior
effectus baptismi, et per solum Christum impletus. Et ideo convenientius fuit quod Christus in iordane quam in
mari baptizaretur.
RA2
Ad secundum dicendum quod in baptismo est ascensus per profectum gratiae, qui requirit humilitatis descensum,
secundum illud Iac. IV, humilibus autem dat gratiam.
Et ad talem descensum referendum est nomen iordanis.
RA3
Ad tertium dicendum quod, sicut Augustinus dicit, in sermone de epiphania, sicut antea aquae iordanis retrorsum
conversae fuerant, ita modo, Christo baptizato, peccata retrorsum conversa sunt.
Vel etiam per hoc significatur quod, contra descensum aquarum, benedictionum fluvius sursum ferebatur.
|a5 Articulus 5
AG1
Ad quintum sic proceditur. Videtur quod Christo baptizato non debuerunt caeli aperiri. Illi enim aperiendi sunt
caeli qui indiget intrare in caelum, quasi extra caelum existens. Sed Christus semper erat in caelo, secundum
illud Ioan. III, filius hominis qui est in caelo.
Ergo videtur quod non debuerint ei caeli aperiri.
AG2
Praeterea, apertio caelorum aut intelligitur corporaliter, aut spiritualiter. Sed non potest intelligi corporaliter, quia
corpora caelestia sunt impassibilia et infrangibilia, secundum illud iob XXXVII, tu forsitan fabricatus es caelos,
qui solidissimi quasi aere fusi sunt? similiter etiam nec potest intelligi spiritualiter, quia ante oculos filii Dei caeli
antea clausi non fuerant. Ergo inconvenienter videtur dici quod baptizato Christo aperti fuerunt caeli.
AG3
Praeterea, fidelibus caelum apertum est per Christi passionem, secundum illud Heb. X, habemus fiduciam in
introitum sanctorum in sanguine Christi.
Unde etiam nec baptizati baptismo Christi, si qui ante eius passionem decesserunt, caelos intrare potuerunt. Ergo
magis debuerunt aperiri caeli Christo patiente, quam eo baptizato.
SC
Sed contra est quod dicitur Luc. III, Iesu baptizato et orante, apertum est caelum.
CO
Respondeo dicendum quod, sicut dictum est, Christus baptizari voluit ut suo baptismo consecraret baptismum
quo nos baptizaremur et ideo in baptismo Christi ea demonstrari debuerunt quae pertinent ad efficaciam nostri
baptismi. Circa quam tria sunt consideranda. Primo quidem, principalis virtus ex qua baptismus efficaciam
habet, quae quidem est virtus caelestis. Et ideo baptizato Christo apertum est caelum, ut ostenderetur quod de
cetero caelestis virtus baptismum sanctificaret. Secundo, operatur ad efficaciam baptismi fides ecclesiae et eius
qui baptizatur, unde et baptizati fidem profitentur, et baptismus dicitur fidei sacramentum. Per fidem autem
inspicimus caelestia, quae sensum et rationem humanam excedunt. Et ad hoc significandum, Christo baptizato
aperti sunt caeli. Tertio, quia per baptismum Christi specialiter aperitur nobis introitus regni caelestis, qui primo
homini praeclusus fuerat per peccatum. Unde baptizato Christo aperti sunt caeli, ut ostenderetur quod baptizatis
patet via in caelum. Post baptismum autem necessaria est homini iugis oratio, ad hoc quod caelum introeat, licet

2258

