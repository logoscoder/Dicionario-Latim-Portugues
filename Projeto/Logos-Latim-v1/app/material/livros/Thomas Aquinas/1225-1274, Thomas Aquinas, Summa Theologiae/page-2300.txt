Non ergo tota anima Christi fruebatur.
SC
Sed contra est quod Damascenus dicit, in III libro, quod divinitas Christi permisit carni agere et pati quae
propria.
Ergo, pari ratione, cum proprium esset animae Christi, inquantum erat beata, quod frueretur, passio eius
fruitionem non impediebat.
CO
Respondeo dicendum quod, sicut dictum est prius, tota anima potest intelligi et secundum essentiam, et
secundum omnes eius potentias. Si autem intelligatur secundum essentiam, sic tota anima fruebatur, inquantum
est subiectum superioris partis animae, cuius est frui divinitate, ut, sicut passio ratione essentiae attribuitur
superiori parti animae, ita e converso fruitio ratione superioris partis animae attribuatur essentiae.
Si vero accipiamus totam animam ratione omnium potentiarum eius, sic non tota anima fruebatur, nec directe
quidem, quia fruitio non potest esse actus cuiuslibet partis animae; nec per redundantiam, quia, dum Christus erat
viator, non fiebat redundantia gloriae a superiori parte in inferiorem, nec ab anima in corpus. Sed quia nec e
converso superior pars animae non impediebatur circa id quod est sibi proprium, per inferiorem, consequens est
quod superior pars animae perfecte fruebatur, Christo patiente.
RA1
Ad primum ergo dicendum quod gaudium fruitionis non contrariatur directe dolori passionis, quia non sunt de
eodem. Nihil enim prohibet contraria eidem inesse non secundum idem. Et sic gaudium fruitionis potest
pertinere ad superiorem partem rationis per proprium actum, dolor autem passionis secundum suum subiectum.
Ad essentiam vero animae pertinet dolor passionis ex parte corporis, cuius est forma, gaudium vero fruitionis ex
parte potentiae, cui subiicitur.
RA2
Ad secundum dicendum quod verbum illud Philosophi habet veritatem ratione redundantiae quae naturaliter fit
ab una potentia animae in aliam.
Sed hoc in Christo non fuit, ut supra dictum est.
RA3
Ad tertium dicendum quod ratio illa procedit de totalitate animae quantum ad eius potentias.
|a9 Articulus 9
AG1
Ad nonum sic proceditur. Videtur quod Christus non fuerit convenienti tempore passus. Passio enim Christi
figurabatur per immolationem agni paschalis, unde et apostolus dicit, I Cor. V, Pascha nostrum immolatus est
Christus.
Sed agnus paschalis immolabatur quartadecima die ad vesperam, ut dicitur Exod. XII.
Ergo videtur quod Christus tunc debuerit pati. Quod patet esse falsum, nam tunc Pascha cum suis discipulis
celebravit, secundum illud Marc. XIV, prima die azymorum, quando Pascha immolabant; sequenti autem die
passus fuit.
AG2
Praeterea, passio Christi dicitur eius exaltatio, secundum illud Ioan. III, oportet exaltari filium hominis.
Ipse autem Christus dicitur sol iustitiae, ut patet Malach. Ultimo.
Ergo videtur quod debuit pati hora sexta, quando sol est in maxima sua exaltatione. Cuius contrarium videtur per
id quod dicitur Marc. XV, erat autem hora tertia, et crucifixerunt eum.
AG3
Praeterea, sicut sol in hora sexta maxime exaltatur quolibet die, ita in solstitio aestivali maxime exaltatur
quolibet anno. Debuit ergo Christus magis pati circa tempus solstitii aestivalis, quam circa tempus aequinoctii
vernalis.
AG4
Praeterea, per praesentiam Christi in mundo mundus illuminabatur, secundum illud Ioan. IX, quandiu sum in
mundo, lux mundi sum.
Conveniens igitur fuisset humanae saluti ut diutius in hoc mundo vixisset, ita quod non pateretur in iuvenili
aetate, sed magis in senili.
SC
Sed contra est quod dicitur Ioan. XIII, sciens Iesus quod venit hora eius ut transeat de hoc mundo ad patrem.
Et Ioan. II dicit, nondum venit hora mea.
Ubi dicit Augustinus, ubi tantum fecit quantum sufficere iudicavit, venit hora eius, non necessitatis, sed
voluntatis; non conditionis, sed potestatis.
Convenienti igitur tempore passus est.
CO

2300

