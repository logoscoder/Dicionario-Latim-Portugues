facile imaginationem avertunt ab his circa quae afficiuntur. Unde per consequens iudicium rationis plerumque
sequitur passionem appetitus sensitivi; et per consequens motus voluntatis, qui natus est sequi iudicium rationis.
RA1
Ad primum ergo dicendum quod per passionem appetitus sensitivi fit aliqua immutatio circa iudicium de obiecto
voluntatis, sicut dictum est; quamvis ipsa passio appetitus sensitivi non sit directe voluntatis obiectum.
RA2
Ad secundum dicendum quod superius non movetur ab inferiori directe, sed indirecte quodammodo moveri
potest, sicut dictum est.
RA3
Et similiter dicendum est ad tertium.
|a2 Articulus 2
AG1
Ad secundum sic proceditur. Videtur quod ratio non possit superari a passione contra suam scientiam. Fortius
enim non vincitur a debiliori. Sed scientia, propter suam certitudinem, est fortissimum eorum quae in nobis sunt.
Ergo non potest superari a passione, quae est debilis et cito transiens.
AG2
Praeterea, voluntas non est nisi boni vel apparentis boni.
Sed cum passio trahit voluntatem in id quod est vere bonum, non inclinat rationem contra scientiam. Cum autem
trahit eam in id quod est apparens bonum et non existens, trahit eam in id quod rationi videtur, hoc autem est in
scientia rationis, quod ei videtur. Ergo passio nunquam inclinat rationem contra suam scientiam.
AG3
Si dicatur quod trahit rationem scientem aliquid in universali, ut contrarium iudicet in particulari, contra,
universalis et particularis propositio, si opponantur, opponuntur secundum contradictionem, sicut omnis homo et
non omnis homo.
Sed duae opiniones quae sunt contradictoriarum, sunt contrariae, ut dicitur in II peri herm..
Si igitur aliquis sciens aliquid in universali, iudicaret oppositum in singulari, sequeretur quod haberet simul
contrarias opiniones, quod est impossibile.
AG4
Praeterea, quicumque scit universale, scit etiam particulare quod novit sub universali contineri; sicut quicumque
scit omnem mulam esse sterilem, scit hoc animal esse sterile, dummodo sciat quod sit mula; ut patet per id quod
dicitur in I poster..
Sed ille qui scit aliquid in universali, puta nullam fornicationem esse faciendam, scit hoc particulare sub
universali contineri, puta hunc actum esse fornicarium.
Ergo videtur quod etiam in particulari sciat.
AG5
Praeterea, ea quae sunt in voce, sunt signa intellectus animae, secundum Philosophum.
Sed homo in passione existens frequenter confitetur id quod eligit esse malum etiam in particulari. Ergo etiam in
particulari habet scientiam. Sic igitur videtur quod passiones non possint trahere rationem contra scientiam
universalem, quia non potest esse quod habeat scientiam universalem, et existimet oppositum in particulari.
SC
Sed contra est quod dicit apostolus, Rom. VII, video aliam legem in membris meis repugnantem legi mentis
meae, et captivantem me in lege peccati.
Lex autem quae est in membris, est concupiscentia, de qua supra locutus fuerat. Cum igitur concupiscentia sit
passio quaedam, videtur quod passio trahat rationem etiam contra hoc quod scit.
CO
Respondeo dicendum quod opinio socratis fuit, ut Philosophus dicit in VII ethic., quod scientia nunquam posset
superari a passione. Unde ponebat omnes virtutes esse scientias, et omnia peccata esse ignorantias.
In quo quidem aliqualiter recte sapiebat. Quia cum voluntas sit boni vel apparentis boni, nunquam voluntas in
malum moveretur, nisi id quod non est bonum, aliqualiter rationi bonum appareret, et propter hoc voluntas
nunquam in malum tenderet, nisi cum aliqua ignorantia vel errore rationis.
Unde dicitur Prov. XIV, errant qui operantur malum.
Sed quia experimento patet quod multi agunt contra ea quorum scientiam habent; et hoc etiam auctoritate divina
confirmatur, secundum illud Luc. XII, servus qui cognovit voluntatem Domini sui et non fecit, plagis vapulabit
multis; et Iac. IV dicitur, scienti bonum facere et non facienti, peccatum est illi, non simpliciter verum dixit, sed
oportet distinguere, ut Philosophus tradit in VII ethic..
Cum enim ad recte agendum homo dirigatur duplici scientia, scilicet universali et particulari; utriusque defectus
sufficit ad hoc quod impediatur rectitudo operis et voluntatis, ut supra dictum est.
Contingit igitur quod aliquis habeat scientiam in universali, puta nullam fornicationem esse faciendam; sed
tamen non cognoscat in particulari hunc actum qui est fornicatio, non esse faciendum.
954

