primae veritati. Sed quia prima veritas est etiam ultimus finis, propter quem operamur, inde etiam est quod fides
ad operationem se extendit, secundum illud Gal. V, fides per dilectionem operatur.
Unde etiam oportet quod donum scientiae primo quidem et principaliter respiciat speculationem, inquantum
scilicet homo scit quid fide tenere debeat. Secundario autem se extendit etiam ad operationem, secundum quod
per scientiam credibilium, et eorum quae ad credibilia consequuntur, dirigimur in agendis.
RA1
Ad primum ergo dicendum quod Augustinus loquitur de dono scientiae secundum quod se extendit ad
operationem, attribuitur enim ei actio, sed non sola nec primo.
Et hoc etiam modo dirigit pietatem.
RA2
Unde patet solutio ad secundum.
RA3
Ad tertium dicendum quod, sicut dictum est de dono intellectus quod non quicumque intelligit habet donum
intellectus, sed qui intelligit quasi ex habitu gratiae; ita etiam de dono scientiae est intelligendum quod illi soli
donum scientiae habeant qui ex infusione gratiae certum iudicium habent circa credenda et agenda, quod in nullo
deviat a rectitudine iustitiae.
Et haec est scientia sanctorum, de qua dicitur Sap. X, iustum deduxit Dominus per vias rectas et dedit illi
scientiam sanctorum.
|a4 Articulus 4
AG1
Ad quartum sic proceditur. Videtur quod scientiae non respondeat tertia beatitudo, scilicet, beati qui lugent,
quoniam ipsi consolabuntur.
Sicut enim malum est causa tristitiae et luctus, ita etiam bonum est causa laetitiae. Sed per scientiam principalius
manifestantur bona quam mala, quae per bona cognoscuntur, rectum enim est iudex sui ipsius et obliqui, ut
dicitur in I de anima.
Ergo praedicta beatitudo non convenienter respondet scientiae.
AG2
Praeterea, consideratio veritatis est actus scientiae. Sed in consideratione veritatis non est tristitia, sed magis
gaudium, dicitur enim Sap. VIII, non habet amaritudinem conversatio illius, nec taedium convictus illius, sed
laetitiam et gaudium.
Ergo praedicta beatitudo non convenienter respondet dono scientiae.
AG3
Praeterea, donum scientiae prius consistit in speculatione quam in operatione. Sed secundum quod consistit in
speculatione, non respondet sibi luctus, quia intellectus speculativus nihil dicit de imitabili et fugiendo, ut dicitur
in III de anima; neque dicit aliquid laetum et triste. Ergo praedicta beatitudo non convenienter ponitur respondere
dono scientiae.
SC
Sed contra est quod Augustinus dicit, in libro de serm. Dom. In monte, scientia convenit lugentibus, qui
didicerunt quibus malis vincti sunt, quae quasi bona petierunt.
CO
Respondeo dicendum quod ad scientiam proprie pertinet rectum iudicium creaturarum. Creaturae autem sunt ex
quibus homo occasionaliter a Deo avertitur, secundum illud Sap. XIV, creaturae factae sunt in odium, et in
muscipulam pedibus insipientium, qui scilicet rectum iudicium de his non habent, dum aestimant in eis esse
perfectum bonum; unde in eis finem constituendo, peccant et verum bonum perdunt. Et hoc damnum homini
innotescit per rectum iudicium de creaturis, quod habetur per donum scientiae.
Et ideo beatitudo luctus ponitur respondere dono scientiae.
RA1
Ad primum ergo dicendum quod bona creata non excitant spirituale gaudium nisi quatenus referuntur ad bonum
divinum, ex quo proprie consurgit gaudium spirituale. Et ideo directe quidem spiritualis pax, et gaudium
consequens, respondet dono sapientiae.
Dono autem scientiae respondet quidem primo luctus de praeteritis erratis; et consequenter consolatio, dum
homo per rectum iudicium scientiae creaturas ordinat in bonum divinum. Et ideo in hac beatitudine ponitur
luctus pro merito, et consolatio consequens pro praemio. Quae quidem inchoatur in hac vita, perficitur autem in
futura.
RA2
Ad secundum dicendum quod de ipsa consideratione veritatis homo gaudet, sed de re circa quam considerat
veritatem potest tristari quandoque. Et secundum hoc luctus scientiae attribuitur.
RA3

1226

