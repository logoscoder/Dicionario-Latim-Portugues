AG3
Praeterea, omne necessarium est aeternum. Sed multa sunt necessaria; sicut omnia principia demonstrationis, et
omnes propositiones demonstrativae. Ergo non solus Deus est aeternus.
SC
Sed contra est quod dicit Hieronymus, ad Marcellam, Deus solus est qui exordium non habet.
Quidquid autem exordium habet, non est aeternum.
Solus ergo Deus est aeternus.
CO
Respondeo dicendum quod aeternitas vere et proprie in solo Deo est.
Quia aeternitas immutabilitatem consequitur, ut ex dictis patet.
Solus autem Deus est omnino immutabilis, ut est superius ostensum.
Secundum tamen quod aliqua ab ipso immutabilitatem percipiunt, secundum hoc aliqua eius aeternitatem
participant. Quaedam ergo quantum ad hoc immutabilitatem sortiuntur a Deo, quod nunquam esse desinunt, et
secundum hoc dicitur Eccle. I de terra, quod in aeternum stat.
Quaedam etiam aeterna in Scripturis dicuntur propter diuturnitatem durationis, licet corruptibilia sint, sicut in
Psalmo dicuntur montes aeterni; et deuter. XXXIII etiam dicitur, de pomis collium aeternorum.
Quaedam autem amplius participant de ratione aeternitatis, inquantum habent intransmutabilitatem vel secundum
esse, vel ulterius secundum operationem, sicut Angeli et beati, qui verbo fruuntur, quia quantum ad illam
visionem verbi, non sunt in sanctis volubiles cogitationes, ut dicit Augustinus, XV de Trin..
Unde et videntes Deum dicuntur habere vitam aeternam, secundum illud ioann. XVII, haec est vita aeterna, ut
cognoscant etc..
RA1
Ad primum ergo dicendum quod dicuntur multae aeternitates, secundum quod sunt multi participantes
aeternitatem ex ipsa Dei contemplatione.
RA2
Ad secundum dicendum quod ignis inferni dicitur aeternus propter interminabilitatem tantum. Est tamen in
poenis eorum transmutatio, secundum illud iob XXIV, ad nimium calorem transibunt ab aquis nivium.
Unde in inferno non est vera aeternitas, sed magis tempus; secundum illud Psalmi, erit tempus eorum in saecula.
RA3
Ad tertium dicendum quod necessarium significat quendam modum veritatis.
Verum autem, secundum Philosophum, VI metaphys., est in intellectu.
Secundum hoc igitur vera et necessaria sunt aeterna, quia sunt in intellectu aeterno, qui est intellectus divinus
solus. Unde non sequitur quod aliquid extra Deum sit aeternum.
|a4 Articulus 4
AG1
Ad quartum sic proceditur. Videtur quod aeternitas non sit aliud a tempore. Impossibile est enim duas esse
mensuras durationis simul, nisi una sit pars alterius, non enim sunt simul duo dies vel duae horae; sed dies et
hora sunt simul, quia hora est pars diei. Sed aeternitas et tempus sunt simul, quorum utrumque mensuram
quandam durationis importat. Cum igitur aeternitas non sit pars temporis, quia aeternitas excedit tempus et
includit ipsum; videtur quod tempus sit pars aeternitatis, et non aliud ab aeternitate.
AG2
Praeterea, secundum Philosophum in IV physic., nunc temporis manet idem in toto tempore.
Sed hoc videtur constituere rationem aeternitatis, quod sit idem indivisibiliter se habens in toto decursu temporis.
Ergo aeternitas est nunc temporis. Sed nunc temporis non est aliud secundum substantiam a tempore. Ergo
aeternitas non est aliud secundum substantiam a tempore.
AG3
Praeterea, sicut mensura primi motus est mensura omnium motuum, ut dicitur in IV physic., ita videtur quod
mensura primi esse sit mensura omnis esse. Sed aeternitas est mensura primi esse, quod est esse divinum. Ergo
aeternitas est mensura omnis esse.
Sed esse rerum corruptibilium mensuratur tempore.
Ergo tempus vel est aeternitas, vel aliquid aeternitatis.
SC
Sed contra est quod aeternitas est tota simul, in tempore autem est prius et posterius. Ergo tempus et aeternitas
non sunt idem.
CO
Respondeo dicendum quod manifestum est tempus et aeternitatem non esse idem.
Sed huius diversitatis rationem quidam assignaverunt ex hoc quod aeternitas caret principio et fine, tempus
autem habet principium et finem. Sed haec est differentia per accidens, et non per se.

42

