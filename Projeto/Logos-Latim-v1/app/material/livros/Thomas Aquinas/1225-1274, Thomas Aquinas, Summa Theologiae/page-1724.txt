Unde Philosophus dicit, in IV ethic., quod prodigus magis dicitur vanus quam malus.
RA2
Ad secundum dicendum quod pecunia ordinatur quidem ad aliud sicut ad finem, inquantum tamen utilis est ad
omnia sensibilia conquirenda, continet quodammodo virtute omnia. Et ideo habet quandam similitudinem
felicitatis, ut dictum est.
RA3
Ad tertium dicendum quod nihil prohibet vitium capitale interdum a quibusdam aliis oriri, ut dictum est, dum
tamen ex eo alia vitia soleant plerumque oriri.
|a8 Articulus 8
AG1
Ad octavum sic proceditur. Videtur quod non sint avaritiae filiae quae dicuntur, scilicet proditio, fraus, fallacia,
periuria, inquietudo, violentiae, et contra misericordiam obduratio.
Avaritia enim opponitur liberalitati, ut dictum est. Proditio autem, fraus et fallacia opponuntur prudentiae;
periuria religioni; inquietudo spei vel caritati, quae quiescit in amato; violentiae opponuntur iustitiae; obduratio
misericordiae.
Ergo huiusmodi vitia non pertinent ad avaritiam.
AG2
Praeterea, proditio, dolus et fallacia ad idem pertinere videntur, scilicet ad proximi deceptionem. Ergo non
debent enumerari tanquam diversae filiae avaritiae.
AG3
Praeterea, Isidorus ponit novem filias, quae sunt mendacium, fraus, furtum, periurium, et turpis lucri appetitus,
falsa testimonia, violentia inhumanitas, rapacitas.
Ergo prima assignatio filiarum fuit insufficiens.
AG4
Praeterea, Philosophus, in IV ethic., ponit multa genera vitiorum pertinentium ad avaritiam, quam illiberalitatem
nominat, videlicet parcos, tenaces, kimibiles, illiberales operationes operantes, et de meretricio pastos, et
usurarios, aleatores, et mortuorum spoliatores, et latrones.
Ergo videtur quod praedicta enumeratio sit insufficiens.
AG5
Praeterea, tyranni maxime violentias subditis inferunt.
Dicit autem Philosophus, ibidem, quod tyrannos civitates desolantes et sacra praedantes non dicimus illiberales,
idest avaros. Ergo violentia non debet poni filia avaritiae.
SC
Sed contra est quod Gregorius, XXXI Moral., assignat avaritiae filias prius enumeratas.
CO
Respondeo dicendum quod filiae avaritiae dicuntur vitia quae ex ipsa oriuntur, et praecipue secundum appetitum
finis. Quia vero avaritia est superfluus amor habendi divitias, in duobus excedit.
Primo enim, superabundat in retinendo. Et ex hac parte oritur ex avaritia obduratio contra misericordiam, quia
scilicet cor eius misericordia non emollitur, ut de divitiis suis subveniat miseris. Secundo, ad avaritiam pertinet
superabundare in accipiendo. Et secundum hoc, avaritia potest considerari dupliciter. Uno modo, secundum quod
est in affectu. Et sic ex avaritia oritur inquietudo, inquantum ingerit homini sollicitudinem et curas superfluas,
avarus enim non impletur pecunia, ut dicitur Eccle. V.
Alio modo, potest considerari in effectu. Et sic in acquirendo aliena utitur quandoque quidem VI, quod pertinet
ad violentias; quandoque autem dolo. Qui quidem si fiat in verbo, erit fallacia, quantum ad simplex verbum;
periurium autem si addatur confirmatio iuramenti. Si autem dolus committatur in opere, sic, quantum ad res, erit
fraus; quantum autem ad personas, proditio, ut patet de Iuda, qui ex avaritia prodidit Christum.
RA1
Ad primum ergo dicendum quod non oportet filias alicuius peccati capitalis ad idem genus vitii pertinere, quia ad
finem unius vitii possunt ordinari etiam peccata alterius generis.
Aliud est enim peccatum habere filias, et peccatum habere species.
RA2
Ad secundum dicendum quod illa tria distinguuntur sicut dictum est.
RA3
Ad tertium dicendum quod illa novem reducuntur ad praedicta septem. Nam mendacium et falsum testimonium
continetur sub fallacia, falsum enim testimonium est quaedam specificatio mendacii; sicut et furtum est quaedam
specificatio fraudis, unde sub fraude continetur. Appetitus autem turpis lucri pertinet ad inquietudinem.
Rapacitas autem continetur sub violentia, cum sit species eius. Inhumanitas autem est idem quod obduratio
contra misericordiam.
RA4
1724

