dicit I super Gen. Ad litt.. Secundum basilium vero, super ferebatur elemento aquae; idest, fovebat et vivificabat
aquarum naturam, ad similitudinem gallinae cubantis, vitalem virtutem his quae foventur iniiciens.
Habet enim aqua praecipue vitalem virtutem, quia plurima animalia generantur in aqua, et omnium animalium
semina sunt humida. Vita etiam spiritualis datur per aquam baptismi, unde dicitur Ioan. III, nisi quis renatus
fuerit ex aqua et spiritu sancto.
RA5
Ad quintum dicendum quod, secundum Augustinum, per illa tria designatur triplex esse rerum, primo quidem
esse rerum in verbo, per hoc quod dixit, fiat; secundo, esse rerum in mente angelica per hoc quod dixit, factum
est; tertio, esse rerum in propria natura, per hoc quod dixit, fecit. Et quia in primo die describitur formatio
Angelorum, non fuit necesse ut ibi adderetur, fecit.
Secundum alios vero, potest dici quod in hoc quod dicit, dixit Deus fiat, importatur imperium Dei de faciendo.
Per hoc autem quod dicit, factum est, importatur complementum operis. Oportuit autem ut subderetur quomodo
factum fuit, praecipue propter illos qui dixerunt omnia visibilia per Angelos facta.
Et ideo ad hoc removendum, subditur quod ipse Deus fecit.
Unde in singulis operibus, postquam dicitur, et factum est, aliquis actus Dei subditur; vel fecit, vel distinxit, vel
vocavit, vel aliquid huiusmodi.
RA6
Ad sextum dicendum quod, secundum Augustinum, per vespere et mane intelligitur vespertina et matutina
cognitio in Angelis, de quibus dictum est supra.
Vel, secundum basilium, totum tempus consuevit denominari a principaliori parte, scilicet a die, secundum quod
dixit Iacob, dies peregrinationis meae, nulla mentione facta de nocte.
Vespere autem et mane ponuntur ut termini diei; cuius mane est principium, sed vespere finis.
Vel quia per vespere designatur principium noctis, per mane principium diei. Congruum autem fuit, ut ubi
commemoratur prima distinctio rerum, sola principia temporum designarentur.
Praemittitur autem vespere, quia, cum a luce dies incoeperit, prius occurrit terminus lucis, quod est vespere,
quam terminus tenebrarum et noctis, quod est mane.
Vel, secundum chrysostomum, ut designetur quod dies naturalis non terminatur in vespere, sed in mane.
RA7
Ad septimum dicendum quod dicitur unus dies in prima diei institutione, ad designandum quod viginti quatuor
horarum spatia pertinent ad unum diem. Unde per hoc quod dicitur unus, praefigitur mensura diei naturalis. Vel
propter hoc, ut significaret diem consummari per reditum solis ad unum et idem punctum. Vel quia completo
septenario dierum, reditur ad primum diem, qui est unus cum octavo.
Et has tres rationes basilius assignat.
|q75 Quaestio 75
|a0 Prologus
Post considerationem creaturae spiritualis et corporalis, considerandum est de homine, qui ex spirituali et
corporali substantia componitur. Et primo, de natura ipsius hominis; secundo, de eius productione. Naturam
autem hominis considerare pertinet ad theologum ex parte animae, non autem ex parte corporis, nisi secundum
habitudinem quam habet corpus ad animam. Et ideo prima consideratio circa animam versabitur. Et quia,
secundum dionysium, XI cap. Angel. Hier., tria inveniuntur in substantiis spiritualibus, scilicet essentia, virtus et
operatio; primo considerabimus ea quae pertinent ad essentiam animae; secundo, ea quae pertinent ad virtutem
sive potentias eius; tertio, ea quae pertinent ad operationem eius. Circa primum duplex occurrit consideratio,
quarum prima est de ipsa anima secundum se; secunda, de unione eius ad corpus. Circa primum quaeruntur
septem. Primo, utrum anima sit corpus. Secundo, utrum anima humana sit aliquid subsistens.
Tertio, utrum animae brutorum sint subsistentes.
Quarto, utrum anima sit homo; vel magis homo sit aliquid compositum ex anima et corpore. Quinto, utrum sit
composita ex materia et forma. Sexto, utrum anima humana sit incorruptibilis.
Septimo, utrum anima sit eiusdem speciei cum Angelo.
|a1 Articulus 1
AG1
Ad primum sic proceditur. Videtur quod anima sit corpus.
Anima enim est motor corporis. Non autem est movens non motum.
Tum quia videtur quod nihil possit movere nisi moveatur, quia nihil dat alteri quod non habet, sicut quod non est
calidum non calefacit. Tum quia, si aliquid est movens non motum, causat motum sempiternum et eodem modo
se habentem, ut probatur in VIII physic., quod non apparet in motu animalis, qui est ab anima. Ergo anima est
movens motum. Sed omne movens motum est corpus. Ergo anima est corpus.
AG2
364

