RA2
Ad secundum dicendum quod de ratione fidei est ut veritas prima omnibus praeferatur. Sed tamen eorum qui
eam omnibus praeferunt quidam certius et devotius se ei subiiciunt quam alii.
Et secundum hoc fides est maior in uno quam in alio.
RA3
Ad tertium dicendum quod intellectus principiorum consequitur ipsam naturam humanam, quae aequaliter in
omnibus invenitur.
Sed fides consequitur donum gratiae, quod non est aequaliter in omnibus, ut supra dictum est.
Unde non est eadem ratio.
Et tamen secundum maiorem capacitatem intellectus, unus magis cognoscit virtutem principiorum quam alius.
|q6 Quaestio 6
|a0 Prologus
Deinde considerandum est de causa fidei. Et circa hoc quaeruntur duo. Primo, utrum fides sit homini infusa a
Deo.
Secundo, utrum fides informis sit donum.
|a1 Articulus 1
AG1
Ad primum sic proceditur. Videtur quod fides non sit homini infusa a Deo.
Dicit enim Augustinus, XIV de Trin., quod per scientiam gignitur in nobis fides, nutritur, defenditur et roboratur.
Sed ea quae per scientiam in nobis gignuntur magis videntur acquisita esse quam infusa. Ergo fides non videtur
in nobis esse ex infusione divina.
AG2
Praeterea, illud ad quod homo pertingit audiendo et videndo videtur esse ab homine acquisitum. Sed homo
pertingit ad credendum et videndo miracula et audiendo fidei doctrinam, dicitur enim Ioan. IV, cognovit pater
quia illa hora erat in qua dixit ei Iesus, filius tuus vivit, et credidit ipse et domus eius tota; et Rom. X dicitur quod
fides est ex auditu.
Ergo fides habetur ab homine tanquam acquisita.
AG3
Praeterea, illud quod consistit in hominis voluntate ab homine potest acquiri.
Sed fides consistit in credentium voluntate, ut Augustinus dicit, in libro de praed. Sanct..
Ergo fides potest esse ab homine acquisita.
SC
Sed contra est quod dicitur ad Ephes. II, gratia estis salvati per fidem, et non ex vobis, ne quis glorietur, Dei
enim donum est.
CO
Respondeo dicendum quod ad fidem duo requiruntur. Quorum unum est ut homini credibilia proponantur, quod
requiritur ad hoc quod homo aliquid explicite credat. Aliud autem quod ad fidem requiritur est assensus credentis
ad ea quae proponuntur. Quantum igitur ad primum horum, necesse est quod fides sit a Deo. Ea enim quae sunt
fidei excedunt rationem humanam, unde non cadunt in contemplatione hominis nisi Deo revelante. Sed
quibusdam quidem revelantur immediate a Deo, sicut sunt revelata apostolis et prophetis, quibusdam autem
proponuntur a Deo mittente fidei praedicatores, secundum illud Rom. X, quomodo praedicabunt nisi mittantur?
quantum vero ad secundum, scilicet ad assensum hominis in ea quae sunt fidei, potest considerari duplex causa.
Una quidem exterius inducens, sicut miraculum visum, vel persuasio hominis inducentis ad fidem. Quorum
neutrum est sufficiens causa, videntium enim unum et idem miraculum, et audientium eandem praedicationem,
quidam credunt et quidam non credunt. Et ideo oportet ponere aliam causam interiorem, quae movet hominem
interius ad assentiendum his quae sunt fidei.
Hanc autem causam pelagiani ponebant solum liberum arbitrium hominis, et propter hoc dicebant quod initium
fidei est ex nobis, inquantum scilicet ex nobis est quod parati sumus ad assentiendum his quae sunt fidei; sed
consummatio fidei est a Deo, per quem nobis proponuntur ea quae credere debemus.
Sed hoc est falsum. Quia cum homo, assentiendo his quae sunt fidei, elevetur supra naturam suam, oportet quod
hoc insit ei ex supernaturali principio interius movente, quod est Deus. Et ideo fides quantum ad assensum, qui
est principalis actus fidei, est a Deo interius movente per gratiam.
RA1
Ad primum ergo dicendum quod per scientiam gignitur fides et nutritur per modum exterioris persuasionis, quae
fit ab aliqua scientia. Sed principalis et propria causa fidei est id quod interius movet ad assentiendum.
RA2

1214

