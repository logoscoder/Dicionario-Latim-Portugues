Sed contra est quod apostolus dicit, ad Rom. IX, tristitia est mihi magna, et continuus dolor cordi meo, pro
eodem utens tristitia et dolore.
CO
Respondeo dicendum quod delectatio et dolor ex duplici apprehensione causari possunt, scilicet ex
apprehensione exterioris sensus, et ex apprehensione interiori sive intellectus sive imaginationis. Interior autem
apprehensio ad plura se extendit quam exterior, eo quod quaecumque cadunt sub exteriori apprehensione, cadunt
sub interiori, sed non e converso. Sola igitur illa delectatio quae ex interiori apprehensione causatur, gaudium
nominatur, ut supra dictum est.
Et similiter ille solus dolor qui ex apprehensione interiori causatur, nominatur tristitia. Et sicut illa delectatio
quae ex exteriori apprehensione causatur, delectatio quidem nominatur, non autem gaudium; ita ille dolor qui ex
exteriori apprehensione causatur, nominatur quidem dolor, non autem tristitia. Sic igitur tristitia est quaedam
species doloris, sicut gaudium delectationis.
RA1
Ad primum ergo dicendum quod Augustinus loquitur ibi quantum ad usum vocabuli, quia dolor magis usitatur in
corporalibus doloribus, qui sunt magis noti, quam in doloribus spiritualibus.
RA2
Ad secundum dicendum quod sensus exterior non percipit nisi praesens, vis autem cognitiva interior potest
percipere praesens, praeteritum et futurum. Et ideo tristitia potest esse de praesenti, praeterito et futuro, dolor
autem corporalis, qui sequitur apprehensionem sensus exterioris, non potest esse nisi de praesenti.
RA3
Ad tertium dicendum quod sensibilia tactus sunt dolorosa, non solum inquantum sunt improportionata virtuti
apprehensivae, sed etiam inquantum contrariantur naturae. Aliorum vero sensuum sensibilia possunt quidem esse
improportionata virtuti apprehensivae, non tamen contrariantur naturae, nisi in ordine ad sensibilia tactus. Unde
solus homo, qui est animal perfectum in cognitione, delectatur in sensibilibus aliorum sensuum secundum se
ipsa, alia vero animalia non delectantur in eis nisi secundum quod referuntur ad sensibilia tactus, ut dicitur in III
ethic..
Et ideo de sensibilibus aliorum sensuum non dicitur esse dolor, secundum quod contrariatur delectationi naturali,
sed magis tristitia, quae contrariatur gaudio animali.
Sic igitur si dolor accipiatur pro corporali dolore, quod usitatius est, dolor ex opposito dividitur contra tristitiam,
secundum distinctionem apprehensionis interioris et exterioris; licet, quantum ad obiecta, delectatio ad plura se
extendat quam dolor corporalis. Si vero dolor accipiatur communiter, sic dolor est genus tristitiae, ut dictum est.
|a3 Articulus 3
AG1
Ad tertium sic proceditur. Videtur quod dolor delectationi non contrarietur. Unum enim contrariorum non est
causa alterius.
Sed tristitia potest esse causa delectationis, dicitur enim Matth. V, beati qui lugent, quoniam ipsi consolabuntur.
Ergo non sunt contraria.
AG2
Praeterea, unum contrariorum non denominat aliud. Sed in quibusdam ipse dolor vel tristitia est delectabilis,
sicut Augustinus dicit, in III confess., quod dolor in spectaculis delectat.
Et IV confess., dicit quod fletus amara res est, et tamen quandoque delectat.
Ergo dolor non contrariatur delectationi.
AG3
Praeterea, unum contrariorum non est materia alterius, quia contraria simul esse non possunt. Sed dolor potest
esse materia delectationis, dicit enim Augustinus, in libro de poenitentia, semper poenitens doleat, et de dolore
gaudeat.
Et Philosophus dicit, in IX ethic., quod e converso malus dolet de eo quod delectatus est.
Ergo delectatio et dolor non sunt contraria.
SC
Sed contra est quod Augustinus dicit, XIV de CIV. Dei, quod laetitia est voluntas in eorum consensione quae
volumus, tristitia autem est voluntas in dissensione ab his quae nolumus.
Sed consentire et dissentire sunt contraria.
Ergo laetitia et tristitia sunt contraria.
CO
Respondeo dicendum quod, sicut Philosophus dicit X metaphys., contrarietas est differentia secundum formam.
Forma autem, seu species, passionis et motus sumitur ex obiecto vel termino. Unde, cum obiecta delectationis et
tristitiae, seu doloris, sint contraria, scilicet bonum praesens et malum praesens, sequitur quod dolor et delectatio
sint contraria.
RA1
755

