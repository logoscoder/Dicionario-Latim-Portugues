sacramentum efficaciam habet ad remissionem peccatorum. Et sic patet convenienter hoc sacramentum in nova
lege fuisse institutum.
RA1
Ad primum ergo dicendum quod de iure naturali est quod aliquis poeniteat de malis quae fecit, quantum ad hoc
quod doleat se fecisse, et doloris remedium quaerat per aliquem modum, et quod etiam aliqua signa doloris
ostendat, sicut Ninivitae fecerunt, ut legitur ionae III.
In quibus tamen aliquid fuit adiunctum fidei quam ceperant ex praedicatione ionae, ut scilicet hoc agerent sub
spe veniae consequendae a Deo, secundum illud quod legitur ibi, quis scit si convertatur et ignoscat Deus, et
revertatur a furore irae suae, et non peribimus? sed, sicut alia quae sunt de iure naturali determinationem
acceperunt ex institutione legis divinae, ut in secunda parte dictum est, ita etiam et poenitentia.
RA2
Ad secundum dicendum quod ea quae sunt iuris naturalis diversimode determinationem accipiunt in veteri et
nova lege, secundum quod congruit imperfectioni veteris legis et perfectioni novae. Unde et poenitentia in veteri
lege aliquam determinationem habuit. Quantum quidem ad dolorem, ut esset magis in corde quam in exterioribus
signis, secundum illud ioel II, scindite corda vestra, et non vestimenta vestra.
Quantum autem ad remedium doloris quaerendum, ut aliquo modo ministris Dei peccata sua confiterentur, ad
minus in generali, unde Dominus, Levit. V, dicit, anima quae peccaverit per ignorantiam, offeret arietem
immaculatum de gregibus sacerdoti, iuxta mensuram aestimationemque peccati, qui orabit pro eo quod nesciens
fecerit, et dimittetur ei; in hoc enim ipso quod oblationem faciebat aliquis pro peccato suo, quodammodo
peccatum suum sacerdoti confitebatur; et secundum hoc dicitur Proverb. XXVIII, qui abscondit scelera sua, non
dirigetur, qui autem confessus fuerit et reliquerit ea, misericordiam consequetur.
Nondum autem instituta erat potestas clavium, quae a passione Christi derivatur. Et per consequens nondum erat
institutum quod aliquis doleret de peccato cum proposito subiiciendi se per confessionem et satisfactionem
clavibus ecclesiae, sub spe consequendae veniae virtute passionis Christi.
RA3
Ad tertium dicendum quod, si quis recte consideret ea quae Dominus dixit de necessitate baptismi, Ioan. III,
tempore praecesserunt ea quae dixit, Matth. IV, de necessitate poenitentiae.
Nam id quod dixit Nicodemo de baptismo, fuit ante incarcerationem ioannis, de quo postea subditur quod
baptizabat, illud vero quod de poenitentia dixit, Matth. IV, fuit post incarcerationem ioannis.
Si tamen prius ad poenitentiam induxisset quam ad baptismum, hoc ideo esset quia ante baptismum etiam
requiritur quaedam poenitentia, sicut et Petrus dixit, Act. II, poenitentiam agite, et baptizetur unusquisque
vestrum.
RA4
Ad quartum dicendum quod Christus non est usus baptismo quem ipse instituit, sed est baptizatus baptismo
ioannis, ut supra dictum est.
Sed nec active usus est suo ministerio, quia ipse non baptizabat communiter, sed discipuli eius, ut dicitur Ioan.
IV; quamvis credendum videtur quod discipulos baptizaverit, ut Augustinus dicit, ad seleucianum.
Usus autem huius sacramenti, ab eo instituti, nullo modo competebat, neque quantum ad hoc quod ipse
poeniteret, in quo peccatum non fuit; neque quantum ad hoc quod hoc sacramentum aliis praeberet, quia, ad
ostendendum misericordiam et virtutem suam, effectum huius sacramenti sine sacramento praebebat, ut supra
dictum est.
Sacramentum autem eucharistiae et ipse sumpsit, et aliis dedit. Tum ad commendandam excellentiam huius
sacramenti. Tum quia hoc sacramentum est memoriale suae passionis, inquantum Christus est sacerdos et hostia.
|a8 Articulus 8
AG1
Ad octavum sic proceditur. Videtur quod poenitentia non debeat durare usque ad finem vitae. Poenitentia enim
ordinatur ad deletionem peccati. Sed poenitens statim consequitur remissionem peccatorum, secundum illud
Ezech. XVIII, si poenitentiam egerit impius ab omnibus peccatis suis quae operatus est, vita vivet et non
morietur.
Ergo non oportet ulterius poenitentiam protendi.
AG2
Praeterea, agere poenitentiam pertinet ad statum incipientium.
Sed homo de hoc statu debet procedere ad statum proficientium, et ulterius ad statum perfectorum. Ergo non
debet homo poenitentiam agere usque ad finem vitae.
AG3
Praeterea, sicut in aliis sacramentis homo debet conservare statuta ecclesiae, ita et in hoc sacramento. Sed
secundum canones determinata sunt tempora poenitendi, ut scilicet ille qui hoc vel illud peccatum commiserit,
tot annis poeniteat. Ergo videtur quod non sit poenitentia extendenda usque ad finem vitae.
SC
2564

