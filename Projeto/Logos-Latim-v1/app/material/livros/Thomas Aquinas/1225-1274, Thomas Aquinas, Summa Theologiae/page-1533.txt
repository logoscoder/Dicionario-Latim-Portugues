AG2
Praeterea, Levit. XIX dicitur, non eris criminator nec susurro in populis.
Sed criminator idem videtur esse quod detractor.
Ergo etiam susurratio a detractione non differt.
AG3
Praeterea, Eccli. XXVIII dicitur, susurro et bilinguis maledictus erit.
Sed bilinguis videtur idem esse quod detractor, quia detractorum est duplici lingua loqui, aliter scilicet in
absentia et aliter in praesentia.
Ergo susurro est idem quod detractor.
SC
Sed contra est quod, Rom. I, super illud, susurrones, detractores, dicit Glossa, susurrones, inter amicos
discordiam seminantes; detractores, qui aliorum bona negant vel minuunt.
CO
Respondeo dicendum quod susurratio et detractio in materia conveniunt, et etiam in forma, sive in modo
loquendi, quia uterque malum occulte de proximo dicit.
Propter quam similitudinem interdum unum pro alio ponitur, unde Eccli. V, super illud, non appelleris susurro,
dicit Glossa, idest detractor.
Differunt autem in fine.
Quia detractor intendit denigrare famam proximi, unde illa mala de proximo praecipue profert ex quibus
proximus infamari possit, vel saltem diminui eius fama.
Susurro autem intendit amicitiam separare, ut patet per Glossam inductam, et per id quod dicitur Prov. XXVI,
susurrone subtracto, iurgia conquiescunt.
Et ideo susurro talia mala profert de proximo quae possunt contra ipsum commovere animum audientis,
secundum illud Eccli. XXVIII, vir peccator conturbabit amicos, et in medio pacem habentium immittit
inimicitiam.
RA1
Ad primum ergo dicendum quod susurro, inquantum dicit malum de alio, dicitur detrahere. In hoc tamen differt a
detractore, quia non intendit simpliciter malum dicere; sed quidquid sit illud quod possit animum unius turbare
contra alium, etiam si sit simpliciter bonum, et tamen apparens malum, inquantum displicet ei cui dicitur.
RA2
Ad secundum dicendum quod criminator differt et a susurrone et a detractore. Quia criminator est qui publice
aliis crimina imponit, vel accusando vel conviciando, quod non pertinet ad detractorem et susurronem.
RA3
Ad tertium dicendum quod bilinguis proprie dicitur susurro. Cum enim amicitia sit inter duos, nititur susurro ex
utraque parte amicitiam rumpere, et ideo duabus linguis utitur ad duos, uni dicens malum de alio.
Propter quod dicitur Eccli. XXVIII, susurro et bilinguis maledictus, et subditur, multos enim turbant pacem
habentes.
|a2 Articulus 2
AG1
Ad secundum sic proceditur. Videtur quod detractio sit gravius peccatum quam susurratio. Peccata enim oris
consistunt in hoc quod aliquis mala dicit. Sed detractor dicit de proximo ea quae sunt mala simpliciter, quia ex
talibus oritur infamia vel diminuitur fama, susurro autem non curat dicere nisi mala apparentia, quae scilicet
displiceant audienti.
Ergo gravius peccatum est detractio quam susurratio.
AG2
Praeterea, quicumque aufert alicui famam, aufert ei non solum unum amicum, sed multos, quia unusquisque
refugit amicitiam infamium personarum; unde contra quendam dicitur, II Paralip. XIX, his qui oderunt
Dominum amicitia iungeris.
Susurratio autem aufert unum solum amicum.
Gravius ergo peccatum est detractio quam susurratio.
AG3
Praeterea, Iac. IV dicitur, qui detrahit fratri suo, detrahit legi; et per consequens Deo, qui est legislator, et sic
peccatum detractionis videtur esse peccatum in Deum, quod est gravissimum, ut supra habitum est.
Peccatum autem susurrationis est in proximum. Ergo peccatum detractionis est gravius quam peccatum
susurrationis.
SC
Sed contra est quod dicitur Eccli. V, denotatio pessima super bilinguem, susurratori autem odium et inimicitia et
contumelia.
CO
1533

