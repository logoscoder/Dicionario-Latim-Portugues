Postea considerandum est de his quae pertinent ad actionem hominis, qui est compositus ex spirituali et corporali
creatura. Et primo considerandum est de actione hominis; secundo, de propagatione hominis ex homine. Circa
primum quaeruntur quatuor. Primo, utrum unus homo possit docere alium, causando in ipso scientiam. Secundo,
utrum homo possit docere Angelum. Tertio, utrum homo per virtutem suae animae possit immutare materiam
corporalem. Quarto, utrum anima hominis separata possit movere corpora motu locali.
|a1 Articulus 1
AG1
Ad primum sic proceditur. Videtur quod homo non possit alium docere.
Dicit enim Dominus, Matth. XXIII, nolite vocari Rabbi; ubi dicit Glossa Hieronymi, ne divinum honorem
hominibus tribuatis.
Esse ergo magistrum pertinet proprie ad divinum honorem. Sed docere est proprium magistri.
Homo ergo non potest docere, sed hoc est proprium Dei.
AG2
Praeterea, si homo alium docet, hoc non est nisi inquantum agit per scientiam suam ad causandum scientiam in
alio. Sed qualitas per quam aliquis agit ad faciendum sibi simile, est qualitas activa. Ergo sequitur quod scientia
sit qualitas activa, sicut et calor.
AG3
Praeterea, ad scientiam requiritur lumen intelligibile, et species rei intellectae. Sed neutrum istorum potest
causare unus homo in alio. Ergo unus homo non potest docendo causare scientiam in alio.
AG4
Praeterea, doctor nihil agit ad discipulum nisi quod proponit ei quaedam signa, vel vocibus aliquid significando,
vel nutibus. Sed proponendo signa non potest aliquis alium docere, causando in eo scientiam. Quia aut proponit
signa rerum notarum; aut rerum ignotarum. Si rerum notarum, ille ergo cui signa proponuntur, iam habet
scientiam, et eam non acquirit a magistro. Si autem rerum ignotarum, per huiusmodi signa nihil addiscit, sicut si
aliquis proponeret alicui Latino verba Graeca, quorum significationem ignoraret, per hoc eum docere non posset.
Nullo ergo modo unus homo potest, alium docendo, scientiam in eo causare.
SC
Sed contra est quod apostolus dicit, I ad Tim. II, in quo positus sum ego praedicator et apostolus, doctor gentium
in fide et veritate.
CO
Respondeo dicendum quod circa hoc diversae fuerunt opiniones.
Averroes enim, in comment. III de anima, posuit unum intellectum possibilem esse omnium hominum, ut supra
dictum est.
Et ex hoc sequebatur quod eaedem species intelligibiles sint omnium hominum. Et secundum hoc, ponit quod
unus homo per doctrinam non causat aliam scientiam in altero ab ea quam ipse habet; sed communicat ei eandem
scientiam quam ipse habet, per hoc quod movet eum ad ordinandum phantasmata in anima sua, ad hoc quod sint
disposita convenienter ad intelligibilem apprehensionem.
Quae quidem opinio quantum ad hoc vera est, quod est eadem scientia in discipulo et magistro, si consideretur
identitas secundum unitatem rei scitae, eadem enim rei veritas est quam cognoscit et discipulus et magister. Sed
quantum ad hoc quod ponit esse unum intellectum possibilem omnium hominum, et easdem species
intelligibiles, differentes solum secundum diversa phantasmata; falsa est eius opinio, ut supra habitum est.
Alia est opinio Platonicorum, qui posuerunt quod scientia inest a principio animabus nostris per participationem
formarum separatarum, sicut supra habitum est; sed anima ex unione corporis impeditur ne possit considerare
libere ea quorum scientiam habet. Et secundum hoc, discipulus a magistro non acquirit scientiam de novo, sed ab
eo excitatur ad considerandum ea quorum scientiam habet; ut sic addiscere nihil aliud sit quam reminisci. Sicut
etiam ponebant quod agentia naturalia solummodo disponunt ad susceptionem formarum, quas acquirit materia
corporalis per participationem specierum separatarum.
Sed contra hoc supra ostensum est quod intellectus possibilis animae humanae est in potentia pura ad
intelligibilia, secundum quod Aristoteles dicit in III de anima.
Et ideo aliter dicendum est, quod docens causat scientiam in addiscente, reducendo ipsum de potentia in actum,
sicut dicitur in VIII physic..
Ad cuius evidentiam, considerandum est quod effectuum qui sunt ab exteriori principio, aliquis est ab exteriori
principio tantum; sicut forma domus causatur in materia solum ab arte. Aliquis autem effectus est quandoque
quidem ab exteriori principio, quandoque autem ab interiori; sicut sanitas causatur in infirmo quandoque ab
exteriori principio, scilicet ab arte medicinae; quandoque autem ab interiori principio ut cum aliquis sanatur per
virtutem naturae. Et in talibus effectibus sunt duo attendenda. Primo quidem, quod ars imitatur naturam in sua
operatione, sicut enim natura sanat infirmum alterando, digerendo, et expellendo materiam quae causat morbum,
ita et ars. Secundo attendendum est, quod principium exterius, scilicet ars, non operatur sicut principale agens,
sed sicut coadiuvans agens principale, quod est principium interius, confortando ipsum, et ministrando ei
577

