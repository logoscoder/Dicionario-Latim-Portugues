beata. Id autem quod est perfectissimum in qualibet intellectuali natura, est intellectualis operatio, secundum
quam capit quodammodo omnia.
Unde cuiuslibet intellectualis naturae creatae beatitudo consistit in intelligendo. In Deo autem non est aliud esse
et intelligere secundum rem, sed tantum secundum intelligentiae rationem. Attribuenda ergo est Deo beatitudo
secundum intellectum, sicut et aliis beatis, qui per assimilationem ad beatitudinem ipsius, beati dicuntur.
RA1
Ad primum ergo dicendum quod ex illa ratione probatur quod Deus sit beatus secundum suam essentiam, non
autem quod beatitudo ei conveniat secundum rationem essentiae, sed magis secundum rationem intellectus.
RA2
Ad secundum dicendum quod beatitudo, cum sit bonum, est obiectum voluntatis. Obiectum autem
praeintelligitur actui potentiae. Unde, secundum modum intelligendi, prius est beatitudo divina, quam actus
voluntatis in ea requiescentis. Et hoc non potest esse nisi actus intellectus. Unde in actu intellectus attenditur
beatitudo.
|a3 Articulus 3
AG1
Ad tertium sic proceditur. Videtur quod Deus sit beatitudo cuiuslibet beati. Deus enim est summum bonum, ut
supra ostensum est.
Impossibile est autem esse plura summa bona, ut etiam ex superioribus patet.
Cum igitur de ratione beatitudinis sit, quod sit summum bonum, videtur quod beatitudo non sit aliud quam Deus.
AG2
Praeterea, beatitudo est finis rationalis naturae ultimus. Sed esse ultimum finem rationalis naturae, soli Deo
convenit.
Ergo beatitudo cuiuslibet beati est solus Deus.
SC
Sed contra, beatitudo unius est maior beatitudine alterius, secundum illud I Cor. XV, stella differt a stella in
claritate.
Sed Deo nihil est maius.
Ergo beatitudo est aliquid aliud quam Deus.
CO
Respondeo dicendum quod beatitudo intellectualis naturae consistit in actu intellectus. In quo duo possunt
considerari, scilicet obiectum actus, quod est intelligibile; et ipse actus, qui est intelligere. Si igitur beatitudo
consideretur ex parte ipsius obiecti, sic solus Deus est beatitudo, quia ex hoc solo est aliquis beatus, quod Deum
intelligit; secundum illud Augustini, in V libro confess., beatus est qui te novit, etiam si alia ignoret.
Sed ex parte actus intelligentis, beatitudo est quid creatum in creaturis beatis, in Deo autem est etiam secundum
hoc, aliquid increatum.
RA1
Ad primum ergo dicendum quod beatitudo, quantum ad obiectum, est summum bonum simpliciter, sed quantum
ad actum, in creaturis beatis, est summum bonum, non simpliciter, sed in genere bonorum participabilium a
creatura.
RA2
Ad secundum dicendum quod finis est duplex, scilicet cuius et quo, ut Philosophus dicit, scilicet ipsa res, et usus
rei, sicut avaro est finis pecunia, et acquisitio pecuniae. Creaturae igitur rationalis est quidem Deus finis ultimus
ut res; beatitudo autem creata ut usus, vel magis fruitio, rei.
|a4 Articulus 4
AG1
Ad quartum sic proceditur. Videtur quod beatitudo divina non complectatur omnes beatitudines. Sunt enim
quaedam beatitudines falsae. Sed in Deo nihil potest esse falsum. Ergo divina beatitudo non complectitur omnem
beatitudinem.
AG2
Praeterea, quaedam beatitudo, secundum quosdam, consistit in rebus corporalibus, sicut in voluptatibus, divitiis,
et huiusmodi, quae quidem Deo convenire non possunt, cum sit incorporeus. Ergo beatitudo eius non
complectitur omnem beatitudinem.
SC
Sed contra est quod beatitudo est perfectio quaedam. Divina autem perfectio complectitur omnem perfectionem,
ut supra ostensum est.
Ergo divina beatitudo complectitur omnem beatitudinem.
CO

149

