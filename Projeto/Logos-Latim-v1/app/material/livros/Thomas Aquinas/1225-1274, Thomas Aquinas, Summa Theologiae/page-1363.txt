Ad primum ergo dicendum quod, sicut Gregorius dicit, XXV Moral., aliud est bona non facere, aliud est
bonorum odisse datorem, sicut aliud est ex praecipitatione, aliud ex deliberatione peccare ex quo datur intelligi
quod odire Deum, omnium bonorum datorem, sit ex deliberatione peccare, quod est peccatum in spiritum
sanctum. Unde manifestum est quod odium Dei maxime est peccatum in spiritum sanctum, secundum quod
peccatum in spiritum sanctum nominat aliquod genus speciale peccati.
Ideo tamen non computatur inter species peccati in spiritum sanctum, quia generaliter invenitur in omni specie
peccati in spiritum sanctum.
RA2
Ad secundum dicendum quod ipsa infidelitas non habet rationem culpae nisi inquantum est voluntaria. Et ideo
tanto est gravior quanto est magis voluntaria. Quod autem sit voluntaria provenit ex hoc quod aliquis odio habet
veritatem quae proponitur.
Unde patet quod ratio peccati in infidelitate sit ex odio Dei, circa cuius veritatem est fides. Et ideo, sicut causa
est potior effectu, ita odium Dei est maius peccatum quam infidelitas.
RA3
Ad tertium dicendum quod non quicumque odit poenas odit Deum, poenarum auctorem, nam multi odiunt
poenas qui tamen patienter eas ferunt ex reverentia divinae iustitiae.
Unde et Augustinus dicit, X confess., quod mala poenalia Deus tolerare iubet, non amari.
Sed prorumpere in odium Dei punientis, hoc est habere odio ipsam Dei iustitiam, quod est gravissimum
peccatum.
Unde Gregorius dicit, XXV Moral., sicut nonnunquam gravius est peccatum diligere quam perpetrare, ita
nequius est odisse iustitiam quam non fecisse.
|a3 Articulus 3
AG1
Ad tertium sic proceditur. Videtur quod non omne odium proximi sit peccatum. Nullum enim peccatum
invenitur in praeceptis vel consiliis legis divinae, secundum illud Prov. VIII.
Recti sunt omnes sermones mei, non est in eis pravum quid nec perversum.
Sed Luc. XIV dicitur, si quis venit ad me et non odit patrem et matrem, non potest meus esse discipulus.
Ergo non omne odium proximi est peccatum.
AG2
Praeterea, nihil potest esse peccatum secundum quod Deum imitamur. Sed imitando Deum quosdam odio
habemus, dicitur enim Rom. I, detractores, Deo odibiles.
Ergo possumus aliquos odio habere absque peccato.
AG3
Praeterea, nihil naturalium est peccatum, quia peccatum est recessus ab eo quod est secundum naturam, ut
Damascenus dicit, in II libro.
Sed naturale est unicuique rei quod odiat id quod est sibi contrarium et quod nitatur ad eius corruptionem. Ergo
videtur non esse peccatum quod aliquis habeat odio inimicum suum.
SC
Sed contra est quod dicitur I Ioan. II, qui fratrem suum odit in tenebris est.
Sed tenebrae spirituales sunt peccata.
Ergo odium proximi non potest esse sine peccato.
CO
Respondeo dicendum quod odium amori opponitur, ut supra dictum est.
Unde tantum habet odium de ratione mali quantum amor habet de ratione boni. Amor autem debetur proximo
secundum id quod a Deo habet, idest secundum naturam et gratiam, non autem debetur ei amor secundum id
quod habet a seipso et diabolo, scilicet secundum peccatum et iustitiae defectum. Et ideo licet habere odio in
fratre peccatum et omne illud quod pertinet ad defectum divinae iustitiae, sed ipsam naturam et gratiam fratris
non potest aliquis habere odio sine peccato.
Hoc autem ipsum quod in fratre odimus culpam et defectum boni, pertinet ad fratris amorem, eiusdem enim
rationis est quod velimus bonum alicuius et quod odimus malum ipsius. Unde, simpliciter accipiendo odium
fratris, semper est cum peccato.
RA1
Ad primum ergo dicendum quod parentes, quantum ad naturam et affinitatem qua nobis coniunguntur, sunt a
nobis secundum praeceptum Dei honorandi, ut patet Exod. XX.
Odiendi autem sunt quantum ad hoc quod impedimentum praestant nobis accedendi ad perfectionem divinae
iustitiae.
RA2
Ad secundum dicendum quod Deus in detractoribus odio habet culpam, non naturam. Et sic sine culpa possumus
odio detractores habere.
1363

