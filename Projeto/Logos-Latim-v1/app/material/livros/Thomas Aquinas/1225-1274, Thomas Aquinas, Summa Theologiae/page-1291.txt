Ergo caritas est in voluntate sicut in subiecto.
CO
Respondeo dicendum quod, cum duplex sit appetitus, scilicet sensitivus et intellectivus, qui dicitur voluntas, ut
in primo habitum est; utriusque obiectum est bonum, sed diversimode. Nam obiectum appetitus sensitivi est
bonum per sensum apprehensum, obiectum vero appetitus intellectivi, vel voluntatis, est bonum sub communi
ratione boni, prout est apprehensibile ab intellectu.
Caritatis autem obiectum non est aliquod bonum sensibile, sed bonum divinum, quod solo intellectu cognoscitur.
Et ideo caritatis subiectum non est appetitus sensitivus, sed appetitus intellectivus, idest voluntas.
RA1
Ad primum ergo dicendum quod concupiscibilis est pars appetitus sensitivi, non autem appetitus intellectivi, ut
in primo ostensum est.
Unde amor qui est in concupiscibili est amor sensitivi boni.
Ad bonum autem divinum, quod est intelligibile, concupiscibilis se extendere non potest, sed sola voluntas. Et
ideo concupiscibilis subiectum caritatis esse non potest.
RA2
Ad secundum dicendum quod voluntas etiam, secundum Philosophum, in III de anima, in ratione est.
Et ideo per hoc quod caritas est in voluntate non est aliena a ratione. Tamen ratio non est regula caritatis, sicut
humanarum virtutum, sed regulatur a Dei sapientia, et excedit regulam rationis humanae, secundum illud Ephes.
III, supereminentem scientiae caritatem Christi.
Unde non est in ratione neque sicut in subiecto, sicut prudentia; neque sicut in regulante, sicut iustitia vel
temperantia; sed solum per quandam affinitatem voluntatis ad rationem.
RA3
Ad tertium dicendum quod liberum arbitrium non est alia potentia a voluntate, ut in primo dictum est.
Et tamen caritas non est in voluntate secundum rationem liberi arbitrii, cuius actus est eligere, electio enim est
eorum quae sunt ad finem, voluntas autem est ipsius finis, ut dicitur in III ethic..
Unde caritas, cuius obiectum est finis ultimus, magis debet dici esse in voluntate quam in libero arbitrio.
|a2 Articulus 2
AG1
Ad secundum sic proceditur. Videtur quod caritas non causetur in nobis ex infusione. Illud enim quod est
commune omnibus creaturis, naturaliter hominibus inest.
Sed sicut dionysius dicit, in IV cap. De div. Nom., omnibus diligibile et amabile est bonum divinum, quod est
obiectum caritatis. Ergo caritas inest nobis naturaliter, et non ex infusione.
AG2
Praeterea, quanto aliquid est magis diligibile, tanto facilius diligi potest. Sed Deus est maxime diligibilis, cum sit
summe bonus. Ergo facilius est ipsum diligere quam alia.
Sed ad alia diligenda non indigemus aliquo habitu infuso.
Ergo nec etiam ad diligendum Deum.
AG3
Praeterea, apostolus dicit, I ad Tim. I, finis praecepti est caritas de corde bono et conscientia pura et fide non
ficta.
Sed haec tria pertinent ad actus humanos. Ergo caritas causatur in nobis ex actibus praecedentibus, et non ex
infusione.
SC
Sed contra est quod apostolus dicit, Rom. V, caritas Dei diffusa est in cordibus nostris per spiritum sanctum, qui
datus est nobis.
CO
Respondeo dicendum quod, sicut dictum est, caritas est amicitia quaedam hominis ad Deum fundata super
communicationem beatitudinis aeternae. Haec autem communicatio non est secundum bona naturalia, sed
secundum dona gratuita, quia, ut dicitur Rom. VI, gratia Dei vita aeterna.
Unde et ipsa caritas facultatem naturae excedit. Quod autem excedit naturae facultatem non potest esse neque
naturale neque per potentias naturales acquisitum, quia effectus naturalis non transcendit suam causam. Unde
caritas non potest neque naturaliter nobis inesse, neque per vires naturales est acquisita, sed per infusionem
spiritus sancti, qui est amor patris et filii, cuius participatio in nobis est ipsa caritas creata, sicut supra dictum est.
RA1
Ad primum ergo dicendum quod dionysius loquitur de dilectione Dei quae fundatur super communicatione
naturalium bonorum, et ideo naturaliter omnibus inest.
Sed caritas fundatur super quadam communicatione supernaturali.
Unde non est similis ratio.
RA2
1291

