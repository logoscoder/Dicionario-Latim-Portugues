Sed si subiecti aliis eleemosynam facerent, hoc esset de alieno.
Ergo illi qui sunt sub potestate aliorum non possunt eleemosynam facere.
CO
Respondeo dicendum quod ille qui est sub potestate alterius constitutus, inquantum huiusmodi, secundum
superioris potestatem regulari debet, hic est enim ordo naturalis, ut inferiora secundum superiora regulentur. Et
ideo oportet quod ea in quibus inferior superiori subiicitur, dispenset non aliter quam ei sit a superiore
commissum. Sic igitur ille qui est sub potestate constitutus de re secundum quam superiori subiicitur
eleemosynam facere non debet nisi quatenus ei a superiore fuerit permissum. Si quis vero habeat aliquid
secundum quod potestati superioris non subsit, iam secundum hoc non est potestati subiectus, quantum ad hoc
proprii iuris existens.
Et de hoc potest eleemosynam facere.
RA1
Ad primum ergo dicendum quod monachus, si habet dispensationem a praelato commissam, potest facere
eleemosynam de rebus monasterii, secundum quod sibi est commissum. Si vero non habet dispensationem, quia
nihil proprium habet, tunc non potest facere eleemosynam sine licentia abbatis vel expresse habita vel
probabiliter praesumpta, nisi forte in articulo extremae necessitatis, in quo licitum esset ei furari ut eleemosynam
daret.
Nec propter hoc efficitur peioris conditionis, quia sicut dicitur in libro de eccles. Dogmat., bonum est facultates
cum dispensatione pauperibus erogare, sed melius est, pro intentione sequendi Dominum, insimul donare, et,
absolutum sollicitudine, egere cum Christo.
RA2
Ad secundum dicendum quod si uxor habeat alias res praeter dotem, quae ordinatur ad sustentanda onera
matrimonii, vel ex proprio lucro vel quocumque alio licito modo, potest dare eleemosynas, etiam irrequisito
assensu viri, moderatas tamen, ne ex earum superfluitate vir depauperetur. Alias autem non debet dare
eleemosynas sine consensu viri vel expresso vel praesumpto, nisi in articulo necessitatis, sicut de monacho
dictum est.
Quamvis enim mulier sit aequalis in actu matrimonii, tamen in his quae ad dispositionem domus pertinent vir
caput est mulieris, secundum apostolum, I ad Cor. XI.
Beata autem Lucia sponsum habebat, non virum.
Unde de consensu matris poterat eleemosynam facere.
RA3
Ad tertium dicendum quod ea quae sunt filiifamilias sunt patris.
Et ideo non potest eleemosynam facere (nisi forte aliquam modicam, de qua potest praesumere quod patri
placeat), nisi forte alicuius rei esset sibi a patre dispensatio commissa.
Et idem dicendum de servis.
RA4
Unde patet solutio ad quartum.
|a9 Articulus 9
AG1
Ad nonum sic proceditur. Videtur quod non sit magis propinquioribus eleemosyna facienda.
Dicitur enim Eccli. XII, da misericordi, et ne suscipias peccatorem, benefac humili, et non des impio.
Sed quandoque contingit quod propinqui nostri sunt peccatores et impii. Ergo non sunt eis magis eleemosynae
faciendae.
AG2
Praeterea, eleemosynae sunt faciendae propter retributionem mercedis aeternae, secundum illud Matth. VI, et
pater tuus, qui videt in abscondito, reddet tibi.
Sed retributio aeterna maxime acquiritur ex eleemosynis quae sanctis erogantur, secundum illud Luc. XVI, facite
vobis amicos de mammona iniquitatis, ut, cum defeceritis, recipiant vos in aeterna tabernacula; quod exponens
Augustinus, in libro de verb. Dom., dicit, qui sunt qui habebunt aeterna habitacula nisi sancti Dei? et qui sunt qui
ab eis accipiendi sunt in tabernacula nisi qui eorum indigentiae serviunt? ergo magis sunt eleemosynae dandae
sanctioribus quam propinquioribus.
AG3
Praeterea, maxime homo est sibi propinquus. Sed sibi non potest homo eleemosynam facere. Ergo videtur quod
non sit magis facienda eleemosyna personae magis coniunctae.
SC
Sed contra est quod apostolus dicit, I ad Tim. V, si quis suorum, et maxime domesticorum curam non habet,
fidem negavit et est infideli deterior.
CO

1351

