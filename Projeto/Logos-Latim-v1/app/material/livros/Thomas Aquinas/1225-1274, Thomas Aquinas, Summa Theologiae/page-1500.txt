Et ideo verberare aliquem non licet nisi habenti potestatem aliquam super illum qui verberatur. Et quia filius
subditur potestati patris, et servus potestati Domini, licite potest verberare pater filium et Dominus servum, causa
correctionis et disciplinae.
RA1
Ad primum ergo dicendum quod, cum ira sit appetitus vindictae, praecipue concitatur ira cum aliquis se reputat
laesum iniuste, ut patet per Philosophum, in II rhet..
Et ideo per hoc quod patribus interdicitur ne filios ad iracundiam provocent, non prohibetur quin filios verberent
causa disciplinae, sed quod non immoderate eos affligant verberibus. Quod vero inducitur dominis quod
remittant minas, potest dupliciter intelligi. Uno modo, ut remisse minis utantur, quod pertinet ad moderationem
disciplinae. Alio modo, ut aliquis non semper impleat quod comminatus est, quod pertinet ad hoc quod iudicium
quo quis comminatus est poenam, quandoque per remissionis misericordiam temperetur.
RA2
Ad secundum dicendum quod maior potestas maiorem debet habere coactionem. Sicut autem civitas est perfecta
communitas, ita princeps civitatis habet perfectam potestatem coercendi, et ideo potest infligere poenas
irreparabiles, scilicet occisionis vel mutilationis. Pater autem et Dominus, qui praesunt familiae domesticae, quae
est imperfecta communitas, habent imperfectam potestatem coercendi secundum leviores poenas, quae non
inferunt irreparabile nocumentum. Et huiusmodi est verberatio.
RA3
Ad tertium dicendum quod exhibere disciplinam volenti cuilibet licet. Sed disciplinam nolenti adhibere est
solum eius cui alterius cura committitur.
Et ad hoc pertinet aliquem verberibus castigare.
|a3 Articulus 3
AG1
Ad tertium sic proceditur. Videtur quod non liceat aliquem hominem incarcerare. Actus enim est malus ex
genere qui cadit supra indebitam materiam, ut supra dictum est.
Sed homo, habens naturalem arbitrii libertatem, est indebita materia incarcerationis, quae libertati repugnat.
Ergo illicitum est aliquem incarcerare.
AG2
Praeterea, humana iustitia regulari debet ex divina.
Sed sicut dicitur Eccli. XV, Deus reliquit hominem in manu consilii sui.
Ergo videtur quod non est aliquis coercendus vinculis vel carcere.
AG3
Praeterea, nullus est cohibendus nisi ab opere malo, a quo quilibet licite potest alium impedire. Si ergo
incarcerare aliquem esset licitum ad hoc quod cohiberetur a malo, cuilibet esset licitum aliquem incarcerare.
Quod patet esse falsum. Ergo et primum.
SC
Sed contra est quod Levit. XXIV legitur quendam missum fuisse in carcerem propter peccatum blasphemiae.
CO
Respondeo dicendum quod in bonis corporis tria per ordinem considerantur. Primo quidem, integritas corporalis
substantiae, cui detrimentum affertur per occisionem vel mutilationem. Secundo, delectatio vel quies sensus, cui
opponitur verberatio, vel quidlibet sensum dolore afficiens. Tertio, motus et usus membrorum, qui impeditur per
ligationem vel incarcerationem, seu quamcumque detentionem. Et ideo incarcerare aliquem, vel qualitercumque
detinere, est illicitum nisi fiat secundum ordinem iustitiae, aut in poenam aut ad cautelam alicuius mali vitandi.
RA1
Ad primum ergo dicendum quod homo qui abutitur potestate sibi data, meretur eam amittere. Et ideo homo qui
peccando abusus est libero usu suorum membrorum, conveniens est incarcerationis materia.
RA2
Ad secundum dicendum quod Deus quandoque, secundum ordinem suae sapientiae, peccatores cohibet ne
possint peccata implere, secundum illud iob V, qui dissipat cogitationes malignorum, ne possint implere manus
eorum quod coeperant.
Quandoque vero eos permittit quod volunt agere. Et similiter secundum humanam iustitiam non pro qualibet
culpa homines incarcerantur, sed pro aliquibus.
RA3
Ad tertium dicendum quod detinere hominem ad horam ab aliquo opere illicito statim perpetrando, cuilibet licet,
sicut cum aliquis detinet aliquem ne se praecipitet, vel ne alium feriat.
Sed simpliciter aliquem includere vel ligare ad eum solum pertinet qui habet disponere universaliter de actibus et
vita alterius, quia per hoc impeditur non solum a malis, sed etiam a bonis agendis.
|a4 Articulus 4
1500

