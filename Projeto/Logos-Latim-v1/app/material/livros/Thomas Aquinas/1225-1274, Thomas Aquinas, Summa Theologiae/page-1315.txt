propinquus caritatem habenti sicut ipse sibi, non sequitur quod magis debeat aliquis proximum quam seipsum
diligere.
RA2
Ad secundum dicendum quod detrimenta corporalia debet homo sustinere propter amicum, et in hoc ipso
seipsum magis diligit secundum spiritualem mentem, quia hoc pertinet ad perfectionem virtutis, quae est bonum
mentis. Sed in spiritualibus non debet homo pati detrimentum peccando ut proximum liberet a peccato, sicut
dictum est.
RA3
Ad tertium dicendum quod, sicut Augustinus dicit, in regula, quod dicitur, caritas non quaerit quae sua sunt, sic
intelligitur quia communia propriis anteponit.
Semper autem commune bonum est magis amabile unicuique quam proprium bonum, sicut etiam ipsi parti est
magis amabile bonum totius quam bonum partiale sui ipsius, ut dictum est.
|a5 Articulus 5
AG1
Ad quintum sic proceditur. Videtur quod homo non magis debeat diligere proximum quam corpus proprium. In
proximo enim intelligitur corpus nostri proximi. Si ergo debet homo diligere proximum plus quam corpus
proprium, sequitur quod plus debeat diligere corpus proximi quam corpus proprium.
AG2
Praeterea, homo plus debet diligere animam propriam quam proximum, ut dictum est.
Sed corpus proprium propinquius est animae nostrae quam proximus. Ergo plus debemus diligere corpus
proprium quam proximum.
AG3
Praeterea, unusquisque exponit id quod minus amat pro eo quod magis amat. Sed non omnis homo tenetur
exponere corpus proprium pro salute proximi, sed hoc est perfectorum, secundum illud Ioan. XV, maiorem
caritatem nemo habet quam ut animam suam ponat quis pro amicis suis.
Ergo homo non tenetur ex caritate plus diligere proximum quam corpus proprium.
SC
Sed contra est quod Augustinus dicit, in I de doct. Christ., quod plus debemus diligere proximum quam corpus
proprium.
CO
Respondeo dicendum quod illud magis est ex caritate diligendum quod habet pleniorem rationem diligibilis ex
caritate, ut dictum est.
Consociatio autem in plena participatione beatitudinis, quae est ratio diligendi proximum, est maior ratio
diligendi quam participatio beatitudinis per redundantiam, quae est ratio diligendi proprium corpus. Et ideo
proximum, quantum ad salutem animae, magis debemus diligere quam proprium corpus.
RA1
Ad primum ergo dicendum quod quia, secundum Philosophum, in IX ethic., unumquodque videtur esse id quod
est praecipuum in ipso; cum dicitur proximus esse magis diligendus quam proprium corpus, intelligitur hoc
quantum ad animam, quae est potior pars eius.
RA2
Ad secundum dicendum quod corpus nostrum est propinquius animae nostrae quam proximus quantum ad
constitutionem propriae naturae.
Sed quantum ad participationem beatitudinis maior est consociatio animae proximi ad animam nostram quam
etiam corporis proprii.
RA3
Ad tertium dicendum quod cuilibet homini imminet cura proprii corporis, non autem imminet cuilibet homini
cura de salute proximi, nisi forte in casu. Et ideo non est de necessitate caritatis quod homo proprium corpus
exponat pro salute proximi, nisi in casu quod tenetur eius saluti providere. Sed quod aliquis sponte ad hoc se
offerat, pertinet ad perfectionem caritatis.
|a6 Articulus 6
AG1
Ad sextum sic proceditur. Videtur quod unus proximus non sit magis diligendus quam alius.
Dicit enim Augustinus, in I de doct. Christ., omnes homines aeque diligendi sunt. Sed cum omnibus prodesse
non possis, his potissimum consulendum est qui pro locorum et temporum vel quarumlibet rerum
opportunitatibus, constrictius tibi quasi quadam sorte iunguntur.
Ergo proximorum unus non est magis diligendus quam alius.
AG2

1315

