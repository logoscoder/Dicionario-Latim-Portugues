Sed contra est quod extra, de celebrat. Missar., dicitur, perniciosus in tuis partibus inolevit abusus, videlicet quod
in maiori quantitate de aqua ponitur in sacrificio quam de vino, cum, secundum rationabilem consuetudinem
ecclesiae generalis, plus in ipso sit de vino quam de aqua ponendum.
CO
Respondeo dicendum quod circa aquam adiunctam vino, ut innocentius III dicit, in quadam decretali, triplex est
opinio.
Quidam enim dicunt quod aqua adiuncta vino per se manet, vino converso in sanguinem.
Sed haec opinio omnino stare non potest. Quia in sacramento altaris, post consecrationem, nihil est nisi corpus et
sanguis Christi, sicut Ambrosius dicit, in libro de officiis, ante benedictionem alia species nominatur, post
benedictionem corpus significatur.
Alioquin non adoraretur veneratione latriae.
Et ideo alii dixerunt quod, sicut vinum convertitur in sanguinem, ita aqua convertitur in aquam quae de latere
Christi fluxit.
Sed hoc non rationabiliter dici potest. Quia secundum hoc, aqua seorsum consecraretur a vino, sicut vinum a
pane.
Et ideo, sicut ipse dicit, aliorum opinio probabilior est, qui dicunt aquam converti in vinum, et vinum in
sanguinem.
Hoc autem fieri non posset nisi adeo modicum apponeretur de aqua quod converteretur in vinum. Et ideo semper
tutius est parum de aqua apponere, et praecipue si vinum sit debile, quia, si tanta fieret appositio aquae quod
solveretur species vini, non posset perfici sacramentum.
Unde Iulius Papa reprehendit quosdam qui pannum lineum musto intinctum per totum annum servant, et in
tempore sacrificii aqua partem eius lavant, et sic offerunt.
RA1
Ad primum ergo dicendum quod sufficit ad significationem huius sacramenti quod sentiatur aqua dum apponitur
vino, non autem oportet quod sit sensibilis post mixtionem.
RA2
Ad secundum dicendum quod, si aqua omnino non apponeretur, totaliter excluderetur significatio, sed, cum aqua
in vinum convertitur, significatur quod populus Christo incorporatur.
RA3
Ad tertium dicendum quod, si aqua apponeretur dolio, non sufficeret ad significationem huius sacramenti, sed
oportet aquam vino apponi circa ipsam celebrationem sacramenti.
|q75 Quaestio 75
|a0 Prologus
Deinde considerandum est de conversione panis et vini in corpus et sanguinem Christi. Et circa hoc quaeruntur
octo. Primo, utrum substantia panis et vini remaneat in hoc sacramento post consecrationem. Secundo, utrum
annihiletur. Tertio, utrum convertatur in corpus et sanguinem Christi. Quarto, utrum remaneant ibi accidentia
post conversionem. Quinto, utrum remaneat ibi forma substantialis. Sexto, utrum conversio ista fiat subito.
Septimo, utrum sit miraculosior omni alia mutatione.
Octavo, quibus verbis convenienter exprimi possit.
|a1 Articulus 1
AG1
Ad primum sic proceditur. Videtur quod in hoc sacramento non sit corpus Christi secundum veritatem, sed
solum secundum figuram, vel sicut in signo.
Dicitur enim Ioan. VI quod, cum Dominus dixisset, nisi manducaveritis carnem filii hominis et biberitis eius
sanguinem, etc., multi ex discipulis eius audientes dixerunt, durus est hic sermo, quibus ipse, spiritus est qui
vivificat, caro non prodest quidquam.
Quasi dicat, secundum expositionem Augustini, super quartum Psalmum, spiritualiter intellige quae locutus sum.
Non hoc corpus quod videtis manducaturi estis, et bibituri illum sanguinem quem fusuri sunt qui me crucifigent.
Sacramentum aliquod vobis commendavi. Spiritualiter intellectum vivificabit vos, caro autem non prodest
quidquam.
AG2
Praeterea, Dominus dicit, Matth. Ult., ecce, ego vobiscum sum omnibus diebus usque ad consummationem
saeculi, quod exponens Augustinus dicit, donec saeculum finiatur, sursum est Dominus, sed tamen et hic
nobiscum est veritas Dominus. Corpus enim in quo resurrexit, uno in loco esse oportet, veritas autem eius ubique
diffusa est.
Non ergo secundum veritatem est corpus Christi in hoc sacramento, sed solum sicut in signo.
AG3
2475

