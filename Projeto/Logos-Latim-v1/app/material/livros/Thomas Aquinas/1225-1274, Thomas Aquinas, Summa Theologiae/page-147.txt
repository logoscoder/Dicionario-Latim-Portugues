praesentibus; et sic referatur ad potentiam. Et sic falsum est quod dicitur, est enim sensus, Deus non potest facere
nisi quod modo conveniens est et iustum. Si vero prius coniungatur cum hoc verbo potest, quod habet vim
ampliandi, et postmodum cum hoc verbo est, significabitur quoddam praesens confusum, et erit locutio vera, sub
hoc sensu, Deus non potest facere nisi id quod, si faceret, esset conveniens et iustum.
RA3
Ad tertium dicendum quod, licet iste cursus rerum sit determinatus istis rebus quae nunc sunt, non tamen ad hunc
cursum limitatur divina sapientia et potestas. Unde, licet istis rebus quae nunc sunt, nullus alius cursus esset
bonus et conveniens, tamen Deus posset alias res facere, et alium eis imponere ordinem.
|a6 Articulus 6
AG1
Ad sextum sic proceditur. Videtur quod Deus non possit meliora facere ea quae facit. Quidquid enim Deus facit,
potentissime et sapientissime facit. Sed tanto fit aliquid melius, quanto fit potentius et sapientius.
Ergo Deus non potest aliquid facere melius quam facit.
AG2
Praeterea, Augustinus, contra maximinum, sic argumentatur, si Deus potuit, et noluit, gignere filium sibi
aequalem, invidus fuit.
Eadem ratione, si Deus potuit res meliores facere quam fecerit, et noluit, invidus fuit. Sed invidia est omnino
relegata a Deo.
Ergo Deus unumquodque fecit optimum.
Non ergo Deus potest aliquid facere melius quam fecit.
AG3
Praeterea, id quod est maxime et valde bonum, non potest melius fieri, quia maximo nihil est maius.
Sed, sicut Augustinus dicit in enchirid., bona sunt singula quae Deus fecit, sed simul universa valde bona, quia
ex omnibus consistit universitatis admirabilis pulchritudo.
Ergo bonum universi non potest melius fieri a Deo.
AG4
Praeterea, homo Christus est plenus gratia et veritate, et spiritum habet non ad mensuram, et sic non potest esse
melior.
Beatitudo etiam creata dicitur esse summum bonum, et sic non potest esse melius. Beata etiam virgo maria est
super omnes choros Angelorum exaltata, et sic non potest esse melior.
Non igitur omnia quae fecit Deus, potest facere meliora.
SC
Sed contra est quod dicitur ad Ephes. III, quod Deus potens est omnia facere abundantius quam petimus aut
intelligimus.
CO
Respondeo dicendum quod bonitas alicuius rei est duplex.
Una quidem, quae est de essentia rei; sicut esse rationale est de essentia hominis. Et quantum ad hoc bonum,
Deus non potest facere aliquam rem meliorem quam ipsa sit, licet possit facere aliquam aliam ea meliorem. Sicut
etiam non potest facere quaternarium maiorem, quia, si esset maior, iam non esset quaternarius, sed alius
numerus.
Sic enim se habet additio differentiae substantialis in definitionibus, sicut additio unitatis in numeris, ut dicitur in
VIII metaphys..
Alia bonitas est, quae est extra essentiam rei; sicut bonum hominis est esse virtuosum vel sapientem. Et
secundum tale bonum, potest Deus res a se factas facere meliores. Simpliciter autem loquendo, qualibet re a se
facta potest Deus facere aliam meliorem.
RA1
Ad primum ergo dicendum quod, cum dicitur Deum posse aliquid facere melius quam facit, si ly melius sit
nomen, verum est, qualibet enim re potest facere aliam meliorem. Eandem vero potest facere meliorem
quodammodo, et quodammodo non, sicut dictum est.
Si vero ly melius sit adverbium, et importet modum ex parte facientis, sic Deus non potest facere melius quam
sicut facit, quia non potest facere ex maiori sapientia et bonitate. Si autem importet modum ex parte facti, sic
potest facere melius, quia potest dare rebus a se factis meliorem modum essendi quantum ad accidentalia, licet
non quantum ad essentialia.
RA2
Ad secundum dicendum quod de ratione filii est quod aequetur patri, cum ad perfectum venerit, non est autem de
ratione creaturae alicuius, quod sit melior quam a Deo facta est.
Unde non est similis ratio.
RA3

147

