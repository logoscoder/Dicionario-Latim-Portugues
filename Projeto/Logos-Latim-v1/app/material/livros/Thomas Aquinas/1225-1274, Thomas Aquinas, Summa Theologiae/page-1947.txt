Dicitur autem I Reg. III, quod ante Samuelem, sermo Domini erat pretiosus, idest rarus, qui tamen postea ad
multos factus est.
Similiter etiam non inveniuntur libri prophetarum esse conscripti ante tempus Isaiae, cui dictum est, sume tibi
librum grandem, et scribe in eo stylo hominis, ut patet Isaiae VIII, post quod tempus plures prophetae suas
prophetias conscripserunt. Ergo videtur quod secundum processum temporum profecerit prophetiae gradus.
AG3
Praeterea, Dominus dicit, Matth. XI, lex et prophetae usque ad ioannem prophetaverunt.
Postmodum autem fuit donum prophetiae in discipulis Christi multo excellentius quam fuerit in antiquis
prophetis, secundum illud Ephes. III, aliis generationibus non est agnitum filiis hominum, scilicet mysterium
Christi, sicut nunc revelatum est sanctis apostolis eius et prophetis in spiritu.
Ergo videtur quod secundum processum temporis creverit prophetiae gradus.
SC
Sed contra est quia Moyses fuit excellentissimus prophetarum, ut dictum est, qui tamen alios prophetas
praecessit. Ergo gradus prophetiae non profecit secundum temporis processum.
CO
Respondeo dicendum quod, sicut dictum est, prophetia ordinatur ad cognitionem divinae veritatis, per cuius
contemplationem non solum in fide instruimur, sed etiam in nostris operibus gubernamur, secundum illud
Psalmi, emitte lucem tuam et veritatem tuam, ipsa me deduxerunt.
Fides autem nostra in duobus principaliter consistit, primo quidem in vera Dei cognitione, secundum illud Heb.
XI, accedentem ad Deum oportet credere quia est; secundo, in mysterio incarnationis Christi, secundum illud
Ioan. XIV, creditis in Deum, et in me credite.
Si ergo de prophetia loquamur inquantum ordinatur ad fidem deitatis, sic quidem crevit secundum tres temporum
distinctiones, scilicet ante legem, sub lege, et sub gratia. Nam ante legem, Abraham et alii patres prophetice sunt
instructi de his quae pertinent ad fidem deitatis. Unde et prophetae nominantur, secundum illud Psalmi, in
prophetis meis nolite malignari, quod specialiter dicitur propter Abraham et Isaac.
Sub lege autem, facta est revelatio prophetica de his quae pertinent ad fidem deitatis excellentius quam ante, quia
iam oportebat circa hoc instrui non solum speciales personas aut quasdam familias, sed totum populum.
Unde Dominus dicit Moysi, Exod. VI, ego Dominus, qui apparui Abraham, Isaac et Iacob in Deo omnipotente,
et nomen meum Adonai non indicavi eis, quia scilicet praecedentes patres fuerunt instructi in communi de
omnipotentia unius Dei, sed Moyses postea plenius fuit instructus de simplicitate divinae essentiae, cum dictum
est ei, Exod. III, ego sum qui sum; quod quidem nomen significatur a Iudaeis per hoc nomen Adonai, propter
venerationem illius ineffabilis nominis. Postmodum vero, tempore gratiae, ab ipso filio Dei revelatum est
mysterium trinitatis, secundum illud Matth. Ult., euntes, docete omnes gentes, baptizantes eos in nomine patris et
filii et spiritus sancti.
In singulis tamen statibus prima revelatio excellentior fuit.
Prima autem revelatio ante legem facta est Abrahae, cuius tempore coeperunt homines a fide unius Dei deviare,
ad idololatriam declinando, ante autem non erat necessaria talis revelatio, omnibus in cultu unius Dei
persistentibus. Isaac vero facta est inferior revelatio, quasi fundata super revelatione facta Abrahae, unde dictum
est ei, Gen. XXVI, ego sum Deus patris tui Abraham.
Et similiter ad Iacob dictum, Gen. XXVIII, ego sum Deus Abraham, patris tui, et Deus Isaac.
Similiter etiam in statu legis, prima revelatio facta Moysi fuit excellentior, supra quam fundatur omnis alia
prophetarum revelatio. Ita etiam in tempore gratiae, super revelatione facta apostolis de fide unitatis et trinitatis
fundatur tota fides ecclesiae, secundum illud Matth. XVI, super hanc petram, scilicet confessionis tuae,
aedificabo ecclesiam meam.
Quantum vero ad fidem incarnationis Christi, manifestum est quod quanto fuerunt Christo propinquiores, sive
ante sive post, ut plurimum, plenius de hoc instructi fuerunt. Post tamen plenius quam ante, ut apostolus dicit, ad
Ephes. III.
Quantum vero ad directionem humanorum actuum, prophetica revelatio diversificata est, non secundum temporis
processum, sed secundum conditionem negotiorum, quia, ut dicitur Prov. XXIX, cum defecerit prophetia,
dissipabitur populus.
Et ideo quolibet tempore instructi sunt homines divinitus de agendis, secundum quod erat expediens ad salutem
electorum.
RA1
Ad primum ergo dicendum quod dictum Gregorii est intelligendum de tempore ante Christi incarnationem,
quantum ad cognitionem huius mysterii.
RA2
Ad secundum dicendum quod sicut Augustinus dicit, XVIII de CIV. Dei, quemadmodum regni Assyriorum
primo tempore extitit Abraham, cui promissiones apertissimae fierent; ita in Occidentalis Babylonis, idest
Romanae urbis, exordio qua imperante fuerat Christus venturus, in quo implerentur illa promissa, oracula

1947

