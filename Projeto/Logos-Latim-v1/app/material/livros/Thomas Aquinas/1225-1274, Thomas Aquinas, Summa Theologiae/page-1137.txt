Ostendit tamen alibi quod totus corporalis cultus qui erat determinatus in lege, erat in spiritualem commutandus;
ut patet Ioan. IV, ubi dixit, venit hora quando neque in monte hoc neque in ierosolymis adorabitis patrem; sed
veri adoratores adorabunt patrem in spiritu et veritate.
RA4
Ad quartum dicendum quod omnes res mundanae ad tria reducuntur, scilicet ad honores, divitias et delicias;
secundum illud I Ioan. II, omne quod est in mundo, concupiscentia carnis est, quod pertinet ad delicias carnis; et
concupiscentia oculorum, quod pertinet ad divitias; et superbia vitae, quod pertinet ad ambitum gloriae et
honoris. Superfluas autem carnis delicias lex non repromisit, sed magis prohibuit. Repromisit autem
celsitudinem honoris, et abundantiam divitiarum, dicitur enim Deut. XXVIII, si audieris vocem Domini Dei tui,
faciet te excelsiorem cunctis gentibus, quantum ad primum; et post pauca subdit, abundare te faciet omnibus
bonis, quantum ad secundum. Quae quidem promissa sic prave intelligebant Iudaei, ut propter ea esset Deo
serviendum, sicut propter finem. Et ideo Dominus hoc removit, docens primo, quod opera virtutis non sunt
facienda propter humanam gloriam. Et ponit tria opera, ad quae omnia alia reducuntur, nam omnia quae aliquis
facit ad refrenandum seipsum in suis concupiscentiis, reducuntur ad ieiunium; quaecumque vero fiunt propter
dilectionem proximi, reducuntur ad eleemosynam; quaecumque vero propter cultum Dei fiunt, reducuntur ad
orationem. Ponit autem haec tria specialiter quasi praecipua, et per quae homines maxime solent gloriam venari.
Secundo, docuit quod non debemus finem constituere in divitiis, cum dixit, nolite thesaurizare vobis thesauros in
terra.
RA5
Ad quintum dicendum quod Dominus sollicitudinem necessariam non prohibuit, sed sollicitudinem inordinatam.
Est autem quadruplex inordinatio sollicitudinis vitanda circa temporalia.
Primo quidem, ut in eis finem non constituamus, neque Deo serviamus propter necessaria victus et vestitus.
Unde dicit, nolite thesaurizare vobis etc..
Secundo, ut non sic sollicitemur de temporalibus, cum desperatione divini auxilii.
Unde Dominus dicit, scit pater vester quia his omnibus indigetis.
Tertio, ne sit sollicitudo praesumptuosa, ut scilicet homo confidat se necessaria vitae per suam sollicitudinem
posse procurare, absque divino auxilio.
Quod Dominus removet per hoc quod homo non potest aliquid adiicere ad staturam suam.
Quarto, per hoc quod homo sollicitudinis tempus praeoccupat, quia scilicet de hoc sollicitus est nunc, quod non
pertinet ad curam praesentis temporis, sed ad curam futuri.
Unde dicit, nolite solliciti esse in crastinum.
RA6
Ad sextum dicendum quod Dominus non prohibet iudicium iustitiae, sine quo non possent sancta subtrahi ab
indignis.
Sed prohibet iudicium inordinatum, ut dictum est.
|a4 Articulus 4
AG1
Ad quartum sic proceditur. Videtur quod inconvenienter in lege nova consilia quaedam determinata sint
proposita.
Consilia enim dantur de rebus expedientibus ad finem; ut supra dictum est, cum de consilio ageretur.
Sed non eadem omnibus expediunt. Ergo non sunt aliqua consilia determinata omnibus proponenda.
AG2
Praeterea, consilia dantur de meliori bono.
Sed non sunt determinati gradus melioris boni.
Ergo non debent aliqua determinata consilia dari.
AG3
Praeterea, consilia pertinent ad perfectionem vitae.
Sed obedientia pertinet ad perfectionem vitae. Ergo inconvenienter de ea consilium non datur in evangelio.
AG4
Praeterea, multa ad perfectionem vitae pertinentia inter praecepta ponuntur, sicut hoc quod dicitur, diligite
inimicos vestros; et praecepta etiam quae dedit Dominus apostolis, Matth. X.
Ergo inconvenienter traduntur consilia in nova lege, tum quia non omnia ponuntur; tum etiam quia a praeceptis
non distinguuntur.
SC
Sed contra, consilia sapientis amici magnam utilitatem afferunt; secundum illud Prov. XXVII, unguento et variis
odoribus delectatur cor, et bonis amici consiliis anima dulcoratur.
Sed Christus maxime est sapiens et amicus. Ergo eius consilia maximam utilitatem continent, et convenientia
sunt.
CO
1137

