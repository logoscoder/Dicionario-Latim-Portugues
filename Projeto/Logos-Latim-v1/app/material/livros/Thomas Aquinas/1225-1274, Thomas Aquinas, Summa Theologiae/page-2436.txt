Ad secundum dicendum quod furiosi vel amentes carent usu rationis per accidens, scilicet propter aliquod
impedimentum organi corporalis, non autem propter defectum animae rationalis, sicut bruta animalia. Unde non
est de eis similis ratio.
RA3
Ad tertium dicendum quod dormientes non sunt baptizandi nisi periculum mortis immineat. In quo casu baptizari
debent si prius voluntas apparuit in eis suscipiendi baptismum, sicut et de amentibus dictum est, sicut Augustinus
narrat, in IV libro confess., de amico suo, qui baptizatus est nesciens, propter periculum mortis.
|q69 Quaestio 69
|a0 Prologus
Deinde considerandum est de effectibus baptismi. Et circa hoc quaeruntur decem. Primo, utrum per baptismum
auferantur omnia peccata. Secundo, utrum per baptismum liberetur homo ab omni poena.
Tertio, utrum baptismus auferat poenalitatem huius vitae.
Quarto, utrum per baptismum conferantur homini gratiae et virtutes quinto, de effectibus virtutum qui per
baptismum conferuntur.
Sexto, utrum etiam parvuli in baptismo gratias et virtutes accipiant. Septimo, utrum per baptismum aperiatur
baptizatis ianua regni caelestis. Octavo, utrum baptismus aequalem effectum habeat in omnibus baptizatis. Nono,
utrum fictio impediat effectum baptismi. Decimo, utrum, recedente fictione, baptismus obtineat suum effectum.
|a1 Articulus 1
AG1
Ad primum sic proceditur. Videtur quod per baptismum non tollantur omnia peccata. Baptismus enim est
quaedam spiritualis regeneratio, quae contraponitur generationi carnali. Sed per generationem carnalem homo
contrahit solum originale peccatum.
Ergo per baptismum solvitur solum originale peccatum.
AG2
Praeterea, poenitentia est sufficiens causa remissionis actualium peccatorum. Sed ante baptismum in adultis
requiritur poenitentia, secundum illud Act. II, poenitentiam agite, et baptizetur unusquisque vestrum.
Ergo baptismus nihil operatur circa remissionem peccatorum actualium.
AG3
Praeterea, diversorum morborum diversae sunt medicinae, quia, sicut Hieronymus dicit, non sanat oculum quod
sanat calcaneum.
Sed peccatum originale, quod per baptismum tollitur, est aliud genus peccati a peccato actuali. Ergo non omnia
peccata remittuntur per baptismum.
SC
Sed contra est quod dicitur Ezech. XXXVI, effundam super vos aquam mundam, et mundabimini ab omnibus
inquinamentis vestris.
CO
Respondeo dicendum quod, sicut apostolus dicit, Rom. VI, quicumque baptizati sumus in Christo Iesu, in morte
ipsius baptizati sumus.
Et postea concludit, ita et vos existimate mortuos quidem esse peccato, viventes autem Deo in Christo Iesu
Domino nostro.
Ex quo patet quod per baptismum homo moritur vetustati peccati, et incipit vivere novitati gratiae. Omne autem
peccatum pertinet ad pristinam vetustatem. Unde consequens est quod omne peccatum per baptismum tollatur.
RA1
Ad primum ergo dicendum quod, sicut apostolus dicit, Rom. V, peccatum Adae non tantum potest quantum
donum Christi, quod in baptismo percipitur, nam iudicium ex uno in condemnationem, gratia autem ex multis
delictis in iustificationem.
Unde et Augustinus dicit, in libro de baptismo parvulorum, quod, generante carne, tantummodo trahitur
peccatum originale, regenerante autem spiritu, non solum originalis, sed etiam voluntariorum fit remissio
peccatorum.
RA2
Ad secundum dicendum quod nullius peccati remissio fieri potest nisi per virtutem passionis Christi, unde et
apostolus dicit, Heb. IX, quod sine sanguinis effusione non fit remissio.
Unde motus voluntatis humanae non sufficeret ad remissionem culpae, nisi adesset fides passionis Christi et
propositum participandi ipsam, vel suscipiendo baptismum, vel subiiciendo se clavibus ecclesiae. Et ideo,
quando aliquis adultus poenitens ad baptismum accedit, consequitur quidem remissionem omnium peccatorum
ex proposito baptismi, perfectius autem ex reali susceptione baptismi.
RA3
2436

