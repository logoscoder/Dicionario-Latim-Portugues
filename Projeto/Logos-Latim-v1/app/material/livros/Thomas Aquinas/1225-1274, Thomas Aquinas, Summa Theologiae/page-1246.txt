Qui enim peierat non dicit aut sentit aliquid falsum de Deo, sicut blasphemus, sed Deum adhibet testem falsitati
non tanquam aestimans Deum esse falsum testem, sed tanquam sperans quod Deus super hoc non testificetur per
aliquod evidens signum.
RA3
Ad tertium dicendum quod excusatio peccati est quaedam circumstantia aggravans omne peccatum, etiam ipsam
blasphemiam.
Et pro tanto dicitur esse maximum peccatum, quia quodlibet facit maius.
|a4 Articulus 4
AG1
Ad quartum sic proceditur. Videtur quod damnati non blasphement.
Detinentur enim nunc aliqui mali a blasphemando propter timorem futurarum poenarum. Sed damnati has poenas
experiuntur, unde magis eas abhorrent. Ergo multo magis a blasphemando compescuntur.
AG2
Praeterea, blasphemia, cum sit gravissimum peccatum, est maxime demeritorium. Sed in futura vita non est
status merendi neque demerendi. Ergo nullus erit locus blasphemiae.
AG3
Praeterea, Eccle. XI dicitur quod in quocumque loco lignum ceciderit, ibi erit, ex quo patet quod post hanc vitam
homini non accrescit nec meritum nec peccatum quod non habuit in hac vita. Sed multi damnabuntur qui in hac
vita non fuerunt blasphemi.
Ergo nec in futura vita blasphemabunt.
SC
Sed contra est quod dicitur Apoc. XVI, aestuaverunt homines aestu magno, et blasphemaverunt nomen Domini
habentis potestatem super has plagas, ubi dicit Glossa quod in inferno positi, quamvis sciant se pro merito puniri,
dolebunt tamen quod Deus tantam potentiam habeat quod plagas eis inferat.
Hoc autem esset blasphemia in praesenti. Ergo et in futuro.
CO
Respondeo dicendum quod, sicut dictum est, ad rationem blasphemiae pertinet detestatio divinae bonitatis.
Illi autem qui sunt in inferno retinebunt perversam voluntatem, aversam a Dei iustitia, in hoc quod diligunt ea
pro quibus puniuntur, et vellent eis uti si possent, et odiunt poenas quae pro huiusmodi peccatis infliguntur;
dolent tamen de peccatis quae commiserunt, non quia ipsa odiant, sed quia pro eis puniuntur.
Sic ergo talis detestatio divinae iustitiae est in eis interior cordis blasphemia. Et credibile est quod post
resurrectionem erit in eis etiam vocalis blasphemia, sicut in sanctis vocalis laus Dei.
RA1
Ad primum ergo dicendum quod homines deterrentur in praesenti a blasphemia propter timorem poenarum quas
se putant evadere.
Sed damnati in inferno non sperant se posse poenas evadere.
Et ideo, tanquam desperati, feruntur ad omne ad quod eis perversa voluntas suggerit.
RA2
Ad secundum dicendum quod mereri et demereri pertinent ad statum viae. Unde bona in viatoribus sunt
meritoria, mala vero demeritoria. In beatis autem bona non sunt meritoria, sed pertinentia ad eorum beatitudinis
praemium. Et similiter mala in damnatis non sunt demeritoria, sed pertinent ad damnationis poenam.
RA3
Ad tertium dicendum quod quilibet in peccato mortali decedens fert secum voluntatem detestantem divinam
iustitiam quantum ad aliquid. Et secundum hoc poterit ei inesse blasphemia.
|q14 Quaestio 14
|a0 Prologus
Deinde considerandum est in speciali de blasphemia in spiritum sanctum. Et circa hoc quaeruntur quatuor.
Primo, utrum blasphemia vel peccatum in spiritum sanctum sit idem quod peccatum ex certa malitia. Secundo,
de speciebus huius peccati. Tertio, utrum sit irremissibile. Quarto, utrum aliquis possit peccare in spiritum
sanctum a principio, antequam alia peccata committat.
|a1 Articulus 1
AG1
Ad primum sic proceditur. Videtur quod peccatum in spiritum sanctum non sit idem quod peccatum ex certa
malitia. Peccatum enim in spiritum sanctum est peccatum blasphemiae, ut patet Matth. XII.
Sed non omne peccatum ex certa malitia est peccatum blasphemiae, contingit enim multa alia peccatorum genera
ex certa malitia committi. Ergo peccatum in spiritum sanctum non est idem quod peccatum ex certa malitia.
1246

