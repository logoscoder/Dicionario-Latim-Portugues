RA2
Ad secundum dicendum quod iniustum iudicium iudicium non est.
Et ideo ex VI iudicii falsum testimonium in iniusto iudicio prolatum ad iniustitiam impediendam, non habet
rationem peccati mortalis, sed solum ex iuramento violato.
RA3
Ad tertium dicendum quod homines maxime abhorrent peccata quae sunt contra Deum, quasi gravissima, inter
quae est periurium. Non autem ita abhorrent peccata quae sunt contra proximum. Et ideo ad maiorem
certitudinem testimonii, requiritur testis iuramentum.
|q71 Quaestio 71
|a0 Prologus
Deinde considerandum est de iniustitia quae fit in iudicio ex parte advocatorum. Et circa hoc quaeruntur quatuor.
Primo, utrum advocatus teneatur praestare patrocinium causae pauperum. Secundo, utrum aliquis debeat arceri
ab officio advocati. Tertio, utrum advocatus peccet iniustam causam defendendo. Quarto, utrum peccet pecuniam
accipiendo pro suo patrocinio.
|a1 Articulus 1
AG1
Ad primum sic proceditur. Videtur quod advocatus teneatur patrocinium praestare causae pauperum.
Dicitur enim Exod. XXIII, si videris asinum odientis te iacere sub onere, non pertransibis, sed sublevabis cum
eo.
Sed non minus periculum imminet pauperi si eius causa contra iustitiam opprimatur, quam si eius asinus iaceat
sub onere.
Ergo advocatus tenetur praestare patrocinium causae pauperum.
AG2
Praeterea, Gregorius dicit, in quadam homilia, habens intellectum curet omnino ne taceat; habens rerum
affluentiam a misericordia non torpescat; habens artem qua regitur, usum illius cum proximo partiatur; habens
loquendi locum apud divitem, pro pauperibus intercedat, talenti enim nomine cuilibet reputabitur quod vel
minimum accepit.
Sed talentum commissum non abscondere, sed fideliter dispensare quilibet tenetur, quod patet ex poena servi
abscondentis talentum, Matth. XXV.
Ergo advocatus tenetur pro pauperibus loqui.
AG3
Praeterea, praeceptum de misericordiae operibus adimplendis, cum sit affirmativum, obligat pro loco et tempore,
quod est maxime in necessitate. Sed tempus necessitatis videtur esse quando alicuius pauperis causa opprimitur.
Ergo in tali casu videtur quod advocatus teneatur pauperibus patrocinium praestare.
SC
Sed contra, non minor necessitas est indigentis cibo quam indigentis advocato. Sed ille qui habet potestatem
cibandi non semper tenetur pauperem cibare. Ergo nec advocatus semper tenetur causae pauperum patrocinium
praestare.
CO
Respondeo dicendum quod cum praestare patrocinium causae pauperum ad opus misericordiae pertineat, idem
est hic dicendum quod et supra de aliis misericordiae operibus dictum est.
Nullus enim sufficit omnibus indigentibus misericordiae opus impendere.
Et ideo sicut Augustinus dicit, in I de doct. Christ., cum omnibus prodesse non possis, his potissime
consulendum est qui pro locorum et temporum vel quarumlibet rerum opportunitatibus, constrictius tibi, quasi
quadam sorte, iunguntur.
Dicit, pro locorum opportunitatibus, quia non tenetur homo per mundum quaerere indigentes quibus subveniat,
sed sufficit si eis qui sibi occurrunt misericordiae opus impendat.
Unde dicitur Exod. XXIII, si occurreris bovi inimici tui aut asino erranti, reduc ad eum.
Addit autem, et temporum, quia non tenetur homo futurae necessitati alterius providere, sed sufficit si praesenti
necessitati succurrat.
Unde dicitur I Ioan. III, qui viderit fratrem suum necessitatem patientem, et clauserit viscera sua ab eo, etc..
Subdit autem, vel quarumlibet rerum, quia homo sibi coniunctis quacumque necessitudine maxime debet curam
impendere; secundum illud I ad Tim. V, si quis suorum, et maxime domesticorum curam non habet, fidem
negavit.
Quibus tamen concurrentibus, considerandum restat utrum aliquis tantam necessitatem patiatur quod non in
promptu appareat quomodo ei possit aliter subveniri. Et in tali casu tenetur ei opus misericordiae impendere. Si
autem in promptu appareat quomodo ei aliter subveniri possit, vel per seipsum vel per aliam personam magis
1522

