Sed sicut dionysius dicit, in IV cap. De div. Nom., Deus omnia ad seipsum convertit.
Ergo nullus eum odio habere potest.
SC
Sed contra est, quod dicitur in psalm., superbia eorum qui te oderunt ascendit semper; et Ioan. XV, nunc autem
et viderunt et oderunt me et patrem meum.
CO
Respondeo dicendum quod, sicut ex supradictis patet, odium est quidam motus appetitivae potentiae, quae non
movetur nisi ab aliquo apprehenso. Deus autem dupliciter ab homine apprehendi potest, uno modo, secundum
seipsum, puta cum per essentiam videtur; alio modo, per effectus suos, cum scilicet invisibilia Dei per ea quae
facta sunt intellecta conspiciuntur.
Deus autem per essentiam suam est ipsa bonitas, quam nullus habere odio potest, quia de ratione boni est ut
ametur. Et ideo impossibile est quod aliquis videns Deum per essentiam eum odio habeat. Sed effectus eius
aliqui sunt qui nullo modo possunt esse contrarii voluntati humanae, quia esse, vivere et intelligere est appetibile
et amabile omnibus, quae sunt quidam effectus Dei. Unde etiam secundum quod Deus apprehenditur ut auctor
horum effectuum, non potest odio haberi.
Sunt autem quidam effectus Dei qui repugnant inordinatae voluntati, sicut inflictio poenae; et etiam cohibitio
peccatorum per legem divinam, quae repugnat voluntati depravatae per peccatum. Et quantum ad
considerationem talium effectuum, ab aliquibus Deus odio haberi potest, inquantum scilicet apprehenditur
peccatorum prohibitor et poenarum inflictor.
RA1
Ad primum ergo dicendum quod ratio illa procedit quantum ad illos qui vident Dei essentiam, quae est ipsa
essentia bonitatis.
RA2
Ad secundum dicendum quod ratio illa procedit quantum ad hoc quod apprehenditur Deus ut causa illorum
effectuum qui naturaliter ab hominibus amantur, inter quos sunt opera veritatis praebentis suam cognitionem
hominibus.
RA3
Ad tertium dicendum quod Deus convertit omnia ad seipsum inquantum est essendi principium, quia omnia,
inquantum sunt, tendunt in Dei similitudinem, qui est ipsum esse.
|a2 Articulus 2
AG1
Ad secundum sic proceditur. Videtur quod odium Dei non sit maximum peccatorum. Gravissimum enim
peccatum est peccatum in spiritum sanctum, quod est irremissibile, ut dicitur Matth. XII.
Sed odium Dei non computatur inter species peccati in spiritum sanctum; ut ex supradictis patet.
Ergo odium Dei non est gravissimum peccatorum.
AG2
Praeterea, peccatum consistit in elongatione a Deo. Sed magis videtur esse elongatus a Deo infidelis, qui nec Dei
cognitionem habet, quam fidelis, qui saltem, quamvis Deum odio habet, eum tamen cognoscit. Ergo videtur quod
gravius sit peccatum infidelitatis quam peccatum odii in Deum.
AG3
Praeterea, Deus habetur odio solum ratione suorum effectuum qui repugnant voluntati, inter quos praecipuum est
poena.
Sed odire poenam non est maximum peccatorum. Ergo odium Dei non est maximum peccatorum.
SC
Sed contra est quod optimo opponitur pessimum; ut patet per Philosophum, in VIII ethic..
Sed odium Dei opponitur dilectioni Dei, in qua consistit optimum hominis. Ergo odium Dei est pessimum
peccatum hominis.
CO
Respondeo dicendum quod defectus peccati consistit in aversione a Deo, ut supra dictum est.
Huiusmodi autem aversio rationem culpae non haberet nisi voluntaria esset. Unde ratio culpae consistit in
voluntaria aversione a Deo. Haec autem voluntaria aversio a Deo per se quidem importatur in odio Dei, in aliis
autem peccatis quasi participative et secundum aliud. Sicut enim voluntas per se inhaeret ei quod amat, ita
secundum se refugit id quod odit, unde quando aliquis odit Deum, voluntas eius secundum se ab eo avertitur.
Sed in aliis peccatis, puta cum aliquis fornicatur, non avertitur a Deo secundum se, sed secundum aliud,
inquantum scilicet appetit inordinatam delectationem, quae habet annexam aversionem a Deo. Semper autem id
quod est per se est potius eo quod est secundum aliud.
Unde odium Dei inter alia peccata est gravius.
RA1

1362

