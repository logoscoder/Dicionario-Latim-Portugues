Praeterea, per baptismum annumeratur aliquis populo christiano, quod quidem videtur ad officium solius
principis pertinere.
Sed principatum in ecclesia tenent episcopi, ut dicitur in Glossa Luc. X, qui etiam tenent locum apostolorum, de
quibus dicitur in Psalmo, constitues eos principes super omnem terram.
Ergo videtur quod baptizare pertineat solum ad officium episcopi.
AG3
Praeterea, Isidorus dicit quod ad episcopum pertinet basilicarum consecratio, unctio altaris, et confectio
chrismatis, ipse ordines ecclesiasticos distribuit, et sacras virgines benedicit.
Sed his omnibus maius est sacramentum baptismi. Ergo videtur quod multo magis ad officium solius episcopi
pertinet baptizare.
SC
Sed contra est quod Isidorus dicit, in libro de officiis, constat baptisma solis sacerdotibus esse traditum.
CO
Respondeo dicendum quod sacerdotes ad hoc consecrantur ut sacramentum corporis Christi conficiant, sicut
supra dictum est.
Illud autem est sacramentum ecclesiasticae unitatis, secundum illud apostoli, I Cor. X, unus panis et unum
corpus multi sumus, omnes qui de uno pane et de uno calice participamus.
Per baptismum autem aliquis fit particeps ecclesiasticae unitatis, unde et accipit ius accedendi ad mensam
Domini. Et ideo, sicut ad sacerdotem pertinet consecrare eucharistiam, ad quod principaliter ordinatur
sacerdotium, ita ad proprium officium sacerdotis pertinet baptizare, eiusdem enim videtur esse operari totum, et
partem in toto disponere.
RA1
Ad primum ergo dicendum quod utrumque officium, scilicet docendi et baptizandi, Dominus apostolis iniunxit,
quorum vicem gerunt episcopi, aliter tamen et aliter. Nam officium docendi commisit eis Christus ut ipsi per se
illud exercerent, tanquam principalissimum, unde et ipsi apostoli dixerunt, Act. VI, non est aequum nos
relinquere verbum Dei et ministrare mensis.
Officium autem baptizandi commisit apostolis ut per alios exercendum, unde et apostolus dicit, I Cor. I, non
misit me Christus baptizare, sed evangelizare.
Et hoc ideo quia in baptizando nihil operatur meritum et sapientia ministri, sicut in docendo, ut patet ex supra
dictis.
In cuius etiam signum, nec ipse Dominus baptizavit, sed discipuli eius, ut dicitur Ioan. IV.
Nec tamen per hoc excluditur quin episcopi possint baptizare, quia quod potest potestas inferior, potest et
superior.
Unde et apostolus ibidem dicit se quosdam baptizasse.
RA2
Ad secundum dicendum quod in qualibet republica ea quae sunt minora, pertinent ad minora officia, maiora vero
maioribus reservantur, secundum illud Exod. XVIII, quidquid maius fuerit, referent ad te, et ipsi tantummodo
minora iudicent.
Et ideo ad minores principes civitatis pertinet disponere de infimo populo, ad summos autem pertinet disponere
ea quae pertinent ad maiores civitatis. Per baptismum autem non adipiscitur aliquis nisi infimum gradum in
populo christiano.
Et ideo baptizare pertinet ad minores principes ecclesiae, idest presbyteros, qui tenent locum septuaginta duorum
discipulorum Christi, ut dicit Glossa Luc. X.
RA3
Ad tertium dicendum quod, sicut supra dictum est, sacramentum baptismi est potissimum necessitate, sed
quantum ad perfectionem, sunt quaedam alia potiora, quae episcopis reservantur.
|a3 Articulus 3
AG1
Ad tertium sic proceditur. Videtur quod laicus baptizare non possit. Baptizare enim, sicut dictum est, proprie
pertinet ad ordinem sacerdotalem. Sed ea quae sunt ordinis, non possunt committi non habenti ordinem. Ergo
videtur quod laicus, qui non habet ordinem, baptizare non possit.
AG2
Praeterea, maius est baptizare quam alia sacramentalia baptismi perficere, sicut catechizare et exorcizare et
aquam baptismalem benedicere. Sed haec non possunt fieri a laicis, sed solum a sacerdotibus. Ergo videtur quod
multo minus laici possint baptizare.
AG3
Praeterea, sicut baptismus est sacramentum necessitatis, ita et poenitentia. Sed laicus non potest absolvere in foro
poenitentiali. Ergo neque potest baptizare.
SC
2420

