Tertio, utrum plus quam seipsum. Quarto, utrum se plus quam proximum. Quinto, utrum homo debeat plus
diligere proximum quam corpus proprium. Sexto, utrum unum proximum plus quam alterum.
Septimo, utrum plus proximum meliorem, vel sibi magis coniunctum.
Octavo, utrum coniunctum sibi secundum carnis affinitatem, vel secundum alias necessitudines. Nono, utrum ex
caritate plus debeat diligere filium quam patrem. Decimo, utrum magis debeat diligere matrem quam patrem.
Undecimo, utrum uxorem plus quam patrem vel matrem. Duodecimo, utrum magis benefactorem quam
beneficiatum. Decimotertio, utrum ordo caritatis maneat in patria.
|a1 Articulus 1
AG1
Ad primum sic proceditur. Videtur quod in caritate non sit aliquis ordo. Caritas enim quaedam virtus est. Sed in
aliis virtutibus non assignatur aliquis ordo.
Ergo neque in caritate aliquis ordo assignari debet.
AG2
Praeterea, sicuti fidei obiectum est prima veritas, ita caritatis obiectum est summa bonitas. Sed in fide non
ponitur aliquis ordo, sed omnia aequaliter creduntur.
Ergo nec in caritate debet poni aliquis ordo.
AG3
Praeterea, caritas in voluntate est. Ordinare autem non est voluntatis, sed rationis. Ergo ordo non debet attribui
caritati.
SC
Sed contra est quod dicitur Cant. II, introduxit me rex in cellam vinariam; ordinavit in me caritatem.
CO
Respondeo dicendum quod, sicut Philosophus dicit, in V metaphys., prius et posterius dicitur secundum
relationem ad aliquod principium. Ordo autem includit in se aliquem modum prioris et posterioris. Unde oportet
quod ubicumque est aliquod principium, sit etiam aliquis ordo.
Dictum autem est supra quod dilectio caritatis tendit in Deum sicut in principium beatitudinis, in cuius
communicatione amicitia caritatis fundatur. Et ideo oportet quod in his quae ex caritate diliguntur attendatur
aliquis ordo, secundum relationem ad primum principium huius dilectionis, quod est Deus.
RA1
Ad primum ergo dicendum quod caritas tendit in ultimum finem sub ratione finis ultimi, quod non convenit
alicui alii virtuti, ut supra dictum est.
Finis autem habet rationem principii in appetibilibus et in agendis, ut ex supradictis patet.
Et ideo caritas maxime importat comparationem ad primum principium.
Et ideo in ea maxime consideratur ordo secundum relationem ad primum principium.
RA2
Ad secundum dicendum quod fides pertinet ad vim cognitivam, cuius operatio est secundum quod res cognitae
sunt in cognoscente. Caritas autem est in VI affectiva, cuius operatio consistit in hoc quod anima tendit in ipsas
res. Ordo autem principalius invenitur in ipsis rebus; et ex eis derivatur ad cognitionem nostram. Et ideo ordo
magis appropriatur caritati quam fidei. Licet etiam in fide sit aliquis ordo, secundum quod principaliter est de
Deo, secundario autem de aliis quae referuntur ad Deum.
RA3
Ad tertium dicendum quod ordo pertinet ad rationem sicut ad ordinantem, sed ad vim appetitivam pertinet sicut
ad ordinatam. Et hoc modo ordo in caritate ponitur.
|a2 Articulus 2
AG1
Ad secundum sic proceditur. Videtur quod Deus non sit magis diligendus quam proximus.
Dicitur enim I Ioan. IV, qui non diligit fratrem suum, quem videt, Deum, quem non videt, quomodo potest
diligere? ex quo videtur quod illud sit magis diligibile quod est magis visibile, nam et visio est principium
amoris, ut dicitur IX ethic..
Sed Deus est minus visibilis quam proximus.
Ergo etiam est minus ex caritate diligibilis.
AG2
Praeterea, similitudo est causa dilectionis, secundum illud Eccli. XIII, omne animal diligit simile sibi.
Sed maior est similitudo hominis ad proximum suum quam ad Deum.
Ergo homo ex caritate magis diligit proximum quam Deum.
AG3
Praeterea, illud quod in proximo caritas diligit, Deus est; ut patet per Augustinum, in I de doct. Christ..
Sed Deus non est maior in seipso quam in proximo. Ergo non est magis diligendus in seipso quam in proximo.
1312

