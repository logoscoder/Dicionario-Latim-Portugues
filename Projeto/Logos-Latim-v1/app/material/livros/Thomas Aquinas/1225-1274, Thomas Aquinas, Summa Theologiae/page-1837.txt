sit virtus. Secundo, utrum sit virtus generalis. Tertio, utrum sit virtus distincta ab abstinentia. Quarto, quomodo
se habeat ad pudicitiam.
|a1 Articulus 1
AG1
Ad primum sic proceditur. Videtur quod castitas non sit virtus.
Loquimur enim nunc de virtute animae. Sed castitas videtur ad corpus pertinere, dicitur enim aliquis castus ex eo
quod aliqualiter se habet ad usum quarundam corporis partium.
Ergo castitas non est virtus.
AG2
Praeterea, virtus est habitus voluntarius, ut dicitur in II ethic..
Sed castitas non videtur esse aliquid voluntarium, cum per violentiam auferri videatur mulieribus violenter
oppressis. Ergo videtur quod castitas non sit virtus.
AG3
Praeterea, nulla virtus est in infidelibus.
Sed aliqui infideles sunt casti. Non ergo castitas est virtus.
AG4
Praeterea, fructus a virtutibus distinguuntur. Sed castitas ponitur inter fructus, ut patet Galat. V.
Ergo castitas non est virtus.
SC
Sed contra est quod Augustinus dicit, in libro de decem chordis, cum debeas in virtute praecedere uxorem,
quoniam castitas est virtus, tu sub uno impetu libidinis cadis, et vis uxorem tuam esse victricem.
CO
Respondeo dicendum quod nomen castitatis sumitur ex hoc quod per rationem concupiscentia castigatur, quae ad
modum pueri est refrenanda, ut patet per Philosophum, in III ethic..
In hoc autem ratio virtutis humanae consistit quod sit aliquid secundum rationem modificatum, ut ex supra dictis
patet.
Unde manifestum est castitatem esse virtutem.
RA1
Ad primum ergo dicendum quod castitas consistit quidem sicut in subiecto, in anima, sed materiam habet in
corpore. Pertinet enim ad castitatem ut secundum iudicium rationis et electionem voluntatis, aliquis moderate
utatur corporalibus membris.
RA2
Ad secundum dicendum quod, sicut Augustinus dicit, in I de CIV. Dei, proposito animi permanente, per quod
etiam corpus sanctificari meruit, nec ipsi corpori aufert sanctitatem violentia libidinis alienae, quam servat
perseverantia continentiae suae.
Et ibidem dicit quod est virtus animi, quae comitem habet fortitudinem, qua potius quaelibet mala tolerare quam
malo consentire decernit.
RA3
Ad tertium dicendum quod, sicut Augustinus dicit, in IV contra iulian., absit ut sit in aliquo vera virtus, nisi
fuerit iustus.
Absit autem ut sit iustus vere, nisi vivat ex fide.
Et ideo concludit quod in infidelibus neque est vera castitas, neque aliqua alia virtus, quia scilicet non referuntur
ad debitum finem. Et sicut ibidem subdit, non officiis, idest actibus, sed finibus a vitiis discernuntur virtutes.
RA4
Ad quartum dicendum quod castitas, inquantum est quidem secundum rationem operans, habet rationem virtutis,
inquantum autem habet delectationem in suo actu, connumeratur inter fructus.
|a2 Articulus 2
AG1
Ad secundum sic proceditur. Videtur quod castitas sit virtus generalis.
Dicit enim Augustinus, in libro de mendacio, quod castitas animi est ordinatus animi motus, non subdens maiora
minoribus.
Sed hoc pertinet ad quamlibet virtutem.
Ergo castitas est generalis virtus.
AG2
Praeterea, nomen castitatis a castigatione sumitur. Sed quilibet motus appetitivae partis debet castigari a ratione.
Cum ergo per quamlibet virtutem moralem refrenetur aliquis appetitivus motus, videtur quod quaelibet virtus
moralis sit castitas.
AG3
1837

