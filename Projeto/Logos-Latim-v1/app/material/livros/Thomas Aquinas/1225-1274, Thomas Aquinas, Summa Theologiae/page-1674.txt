Et tamen, sicut ibidem Gregorius dicit, qui ab uno quolibet bono subiectos vetat, necesse est ut multa concedat,
ne obedientis mens funditus intereat, si a bonis omnibus penitus repulsa ieiunet.
Et sic per obedientiam et alia bona potest damnum unius boni recompensari.
|a4 Articulus 4
AG1
Ad quartum sic proceditur. Videtur quod non in omnibus sit Deo obediendum.
Dicitur enim Matth. IX, quod Dominus duobus caecis curatis praecepit dicens, videte ne quis sciat. Illi autem,
exeuntes, diffamaverunt eum per totam terram illam.
Nec tamen ex hoc inculpantur.
Ergo videtur quod non teneamur in omnibus obedire Deo.
AG2
Praeterea, nullus tenetur aliquid facere contra virtutem.
Sed inveniuntur quaedam praecepta Dei contra virtutem, sicut quod praecepit Abrahae quod occideret filium
innocentem, ut habetur Gen. XXII, et Iudaeis ut furarentur res Aegyptiorum, ut habetur Exod. XI, quae sunt
contra iustitiam; et Osee quod acciperet mulierem adulteram, quod est contra castitatem.
Ergo non in omnibus est obediendum Deo.
AG3
Praeterea, quicumque obedit Deo, conformat voluntatem suam voluntati divinae etiam in volito. Sed non
quantum ad omnia tenemur conformare voluntatem nostram voluntati divinae in volito, ut supra habitum est.
Ergo non in omnibus tenetur homo Deo obedire.
SC
Sed contra est quod dicitur Exod. XXIV, omnia quae locutus est Dominus faciemus, et erimus obedientes.
CO
Respondeo dicendum quod, sicut supra dictum est, ille qui obedit movetur per imperium eius cui obedit, sicut res
naturales moventur per suos motores. Sicut autem Deus est primus motor omnium quae naturaliter moventur, ita
etiam est primus motor omnium voluntatum, ut ex supra dictis patet.
Et ideo sicut naturali necessitate omnia naturalia subduntur divinae motioni, ita etiam quadam necessitate
iustitiae omnes voluntates tenentur obedire divino imperio.
RA1
Ad primum ergo dicendum quod Dominus caecis dixit ut miraculum occultarent, non quasi intendens eos per
virtutem divini praecepti obligare, sed, sicut Gregorius dicit, XIX Moral., servis suis se sequentibus exemplum
dedit, ut ipsi quidem virtutes suas occultare desiderent; et tamen, ut alii eorum exemplo proficiant, prodantur
inviti.
RA2
Ad secundum dicendum quod sicut Deus nihil operatur contra naturam, quia haec est natura uniuscuiusque rei
quod in ea Deus operatur, ut habetur in Glossa Rom. XI, operatur tamen aliquid contra solitum cursum naturae;
ita etiam Deus nihil potest praecipere contra virtutem, quia in hoc principaliter consistit virtus et rectitudo
voluntatis humanae quod Dei voluntati conformetur et eius sequatur imperium, quamvis sit contra consuetum
virtutis modum. Secundum hoc ergo, praeceptum Abrahae factum quod filium innocentem occideret, non fuit
contra iustitiam, quia Deus est auctor mortis et vitae.
Similiter nec fuit contra iustitiam quod mandavit Iudaeis ut res Aegyptiorum acciperent, quia eius sunt omnia, et
cui voluerit dat illa. Similiter etiam non fuit contra castitatem praeceptum ad Osee factum ut mulierem adulteram
acciperet, quia ipse Deus est humanae generationis ordinator, et ille est debitus modus mulieribus utendi quem
Deus instituit. Unde patet quod praedicti nec obediendo Deo, nec obedire volendo, peccaverunt.
RA3
Ad tertium dicendum quod etsi non semper teneatur homo velle quod Deus vult, semper tamen tenetur velle
quod Deus vult eum velle. Et hoc homini praecipue innotescit per praeceptum divinum.
Et ideo tenetur homo in omnibus divinis praeceptis obedire.
|a5 Articulus 5
AG1
Ad quintum sic proceditur. Videtur quod subditi teneantur suis superioribus in omnibus obedire.
Dicit enim apostolus, ad Coloss. III, filii, obedite parentibus per omnia.
Et postea subdit, servi, obedite per omnia dominis carnalibus.
Ergo, eadem ratione, alii subditi debent suis praelatis in omnibus obedire.
AG2
Praeterea, praelati sunt medii inter Deum et subditos, secundum illud Deut. V, ego sequester et medius fui inter
Deum et vos in tempore illo, ut annuntiarem vobis verba eius.
Sed ab extremo in extremum non pervenitur nisi per medium.
1674

