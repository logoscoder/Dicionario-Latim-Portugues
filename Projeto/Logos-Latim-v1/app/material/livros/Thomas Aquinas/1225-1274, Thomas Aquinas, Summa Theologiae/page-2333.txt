Unde ex persona Angelorum concomitantium Christum dicitur, tollite portas, principes, vestras.
Ad hoc autem Christus illuc descendit ut vectes inferni confringeret. Ergo Christus in inferno nullam moram
contraxit.
AG3
Praeterea, Luc. XXIII dicitur quod Dominus, in cruce pendens, dixit latroni, hodie mecum eris in Paradiso, ex
quo patet quod eadem die Christus fuit in Paradiso. Non autem secundum corpus, quod positum fuit in sepulcro.
Ergo secundum animam, quae ad infernum descenderat. Et ita videtur quod non contraxit moram in inferno.
SC
Sed contra est quod Petrus dicit, Act. II, quem Deus suscitavit, solutis doloribus inferni, iuxta quod impossibile
erat teneri illum ab eo.
Ergo videtur quod usque ad horam resurrectionis mansit in inferno.
CO
Respondeo dicendum quod sicut Christus, ut nostras poenas in se susciperet, voluit corpus suum in sepulcro
poni, ita etiam voluit animam suam ad infernum descendere. Corpus autem eius mansit in sepulcro per diem
integrum et duas noctes ad comprobandum veritatem mortis suae. Unde etiam tantundem credendum est animam
eius fuisse in inferno, ut simul anima eius educeretur de inferno, et corpus de sepulcro.
RA1
Ad primum ergo dicendum quod Christus, ad infernum descendens, sanctos ibi existentes liberavit, non quidem
statim educendo eos de loco inferni, sed in ipso inferno eos luce gloriae illustrando.
Et tamen conveniens fuit ut tandiu anima eius remaneret in inferno quandiu corpus manebat in sepulcro.
RA2
Ad secundum dicendum quod vectes inferni dicuntur impedimenta quibus sancti patres de inferno exire
prohibebantur, reatu culpae primi parentis. Quos Christus statim descendens ad inferos, virtute suae passionis et
mortis confregit. Et tamen voluit in inferno aliquandiu remanere, propter rationem praedictam.
RA3
Ad tertium dicendum quod illud verbum Domini est intelligendum, non de Paradiso terrestri corporeo, sed de
Paradiso spirituali, in quo esse dicuntur quicumque divina gloria perfruuntur. Unde latro loco quidem cum
Christo ad infernum descendit, ut cum Christo esset, quia dictum est ei, mecum eris in Paradiso, sed praemio in
Paradiso fuit, quia ibi divinitate Christi fruebatur, sicut et alii sancti.
|a5 Articulus 5
AG1
Ad quintum sic proceditur. Videtur quod Christus, descendens ad inferos, sanctos patres inde non liberaverit.
Dicit enim Augustinus, in epistola ad evodium, illis iustis qui in sinu erant Abrahae cum Christus in inferna
descenderet, nondum quid contulisset inveni, a quibus eum, secundum beatificam praesentiam suae divinitatis,
nunquam video recessisse.
Multum autem eis contulisset si eos ab inferis liberasset. Non ergo videtur quod Christus sanctos patres ab inferis
liberaverit.
AG2
Praeterea, nullus in inferno detinetur nisi propter peccatum.
Sed sancti patres, dum adhuc viverent, per fidem Christi iustificati fuerant a peccato. Ergo non indigebant
liberari ab inferno, ad inferos Christo descendente.
AG3
Praeterea, remota causa, removetur effectus. Sed causa descendendi ad inferos est peccatum, quod fuit remotum
per passionem Christi, ut supra dictum est.
Non ergo per descensum Christi ad inferos sancti patres sunt de inferno educti.
SC
Sed contra est quod Augustinus dicit, in sermone de passione, quod Christus, quando ad inferna descendit,
portam inferni et vectes ferreos confregit, et omnes iustos, qui originali peccato adstricti tenebantur, absolvit.
CO
Respondeo dicendum quod, sicut supra dictum est, Christus, descendens ad inferos, operatus est in virtute suae
passionis.
Per passionem autem Christi liberatum est genus humanum, non solum a peccato, sed etiam a reatu poenae, ut
supra dictum est.
Dupliciter autem homines reatu poenae erant adstricti. Uno modo, pro peccato actuali, quod quilibet in sua
persona commiserat. Alio modo, pro peccato totius humanae naturae, quod a primo parente in omnes originaliter
devenit, ut dicitur Rom. V.
Cuius quidem peccati poena est mors corporalis et exclusio a vita gloriae, ut patet ex his quae dicuntur Gen. II et
III, nam Deus hominem de Paradiso post peccatum eiecit, cui ante peccatum mortem fuerat comminatus si
peccaret. Et ideo Christus, descendens ad inferos, virtute suae passionis ab hoc reatu sanctos absolvit, quo erant a
2333

