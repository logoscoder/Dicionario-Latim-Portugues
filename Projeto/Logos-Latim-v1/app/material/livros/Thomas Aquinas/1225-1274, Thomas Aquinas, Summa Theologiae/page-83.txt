Sed malum est privatio boni, ut dicit Augustinus.
Igitur, cum intellectus Dei nunquam sit in potentia, sed semper actu, ut ex dictis patet, videtur quod Deus non
cognoscat mala.
AG2
Praeterea, omnis scientia vel est causa sciti, vel causatur ab eo.
Sed scientia Dei non est causa mali, nec causatur a malo.
Ergo scientia Dei non est malorum.
AG3
Praeterea, omne quod cognoscitur, cognoscitur per suam similitudinem, vel per suum oppositum. Quidquid
autem cognoscit Deus, cognoscit per suam essentiam, ut ex dictis patet.
Divina autem essentia neque est similitudo mali, neque ei malum opponitur, divinae enim essentiae nihil est
contrarium, ut dicit Augustinus, XII de CIV. Dei.
Ergo Deus non cognoscit mala.
AG4
Praeterea, quod cognoscitur non per seipsum, sed per aliud, imperfecte cognoscitur. Sed malum non cognoscitur
a Deo per seipsum, quia sic oporteret quod malum esset in Deo; oportet enim cognitum esse in cognoscente. Si
ergo cognoscitur per aliud, scilicet per bonum, imperfecte cognoscetur ab ipso, quod est impossibile, quia nulla
cognitio Dei est imperfecta.
Ergo scientia Dei non est malorum.
SC
Sed contra est quod dicitur Proverb. XV, infernus et perditio coram Deo.
CO
Respondeo dicendum quod quicumque perfecte cognoscit aliquid, oportet quod cognoscat omnia quae possunt
illi accidere. Sunt autem quaedam bona, quibus accidere potest ut per mala corrumpantur. Unde Deus non
perfecte cognosceret bona, nisi etiam cognosceret mala. Sic autem est cognoscibile unumquodque, secundum
quod est. Unde, cum hoc sit esse mali, quod est privatio boni, per hoc ipsum quod Deus cognoscit bona,
cognoscit etiam mala; sicut per lucem cognoscuntur tenebrae.
Unde dicit dionysius, VII cap. De div. Nom., quod Deus per semetipsum tenebrarum accipit visionem, non
aliunde videns tenebras quam a lumine.
RA1
Ad primum ergo dicendum quod verbum Philosophi est sic intelligendum, quod intellectus qui non est in
potentia, non cognoscit privationem per privationem in ipso existentem.
Et hoc congruit cum eo quod supra dixerat, quod punctum et omne indivisibile per privationem divisionis
cognoscitur.
Quod contingit ex hoc, quia formae simplices et indivisibiles non sunt actu in intellectu nostro, sed in potentia
tantum, nam si essent actu in intellectu nostro, non per privationem cognoscerentur. Et sic cognoscuntur
simplicia a substantiis separatis. Deus igitur non cognoscit malum per privationem in se existentem, sed per
bonum oppositum.
RA2
Ad secundum dicendum quod scientia Dei non est causa mali, sed est causa boni, per quod cognoscitur malum.
RA3
Ad tertium dicendum quod, licet malum non opponatur essentiae divinae, quae non est corruptibilis per malum,
opponitur tamen effectibus Dei; quos per essentiam suam cognoscit, et eos cognoscens, mala opposita cognoscit.
RA4
Ad quartum dicendum quod cognoscere aliquid per aliud tantum, est imperfectae cognitionis, si illud sit
cognoscibile per se.
Sed malum non est per se cognoscibile, quia de ratione mali est, quod sit privatio boni.
Et sic neque definiri, neque cognosci potest, nisi per bonum.
|a11 Articulus 11
AG1
Ad undecimum sic proceditur. Videtur quod Deus non cognoscat singularia. Intellectus enim divinus
immaterialior est quam intellectus humanus. Sed intellectus humanus, propter suam immaterialitatem, non
cognoscit singularia, sed, sicut dicitur in II de anima, ratio est universalium, sensus vero singularium.
Ergo Deus non cognoscit singularia.
AG2
Praeterea, illae solae virtutes in nobis sunt singularium cognoscitivae, quae recipiunt species non abstractas a
materialibus conditionibus. Sed res in Deo sunt maxime abstractae ab omni materialitate.
Ergo Deus non cognoscit singularia.
AG3
83

