finem, propter finem. Et sic unus et idem subiecto motus voluntatis est tendens ad finem, et in id quod est ad
finem.
Cum enim dico, volo medicinam propter sanitatem, non designo nisi unum motum voluntatis. Cuius ratio est
quia finis ratio est volendi ea quae sunt ad finem. Idem autem actus cadit super obiectum, et super rationem
obiecti, sicut eadem visio est coloris et luminis, ut supra dictum est.
Et est simile de intellectu, quia si absolute principium et conclusionem consideret, diversa est consideratio
utriusque; in hoc autem quod conclusioni propter principia assentit, est unus actus intellectus tantum.
RA1
Ad primum ergo dicendum quod Augustinus loquitur de visione fenestrae, et visione transeuntium per fenestram,
secundum quod voluntas in utrumque absolute fertur.
RA2
Ad secundum dicendum quod finis, inquantum est res quaedam, est aliud voluntatis obiectum quam id quod est
ad finem. Sed inquantum est ratio volendi id quod est ad finem, est unum et idem obiectum.
RA3
Ad tertium dicendum quod motus qui est unus subiecto, potest ratione differre secundum principium et finem, ut
ascensio et descensio, sicut dicitur in III physic..
Sic igitur inquantum motus voluntatis fertur in id quod est ad finem, prout ordinatur ad finem, est electio. Motus
autem voluntatis qui fertur in finem, secundum quod acquiritur per ea quae sunt ad finem, vocatur intentio. Cuius
signum est quod intentio finis esse potest, etiam nondum determinatis his quae sunt ad finem, quorum est electio.
|a5 Articulus 5
AG1
Ad quintum sic proceditur. Videtur quod bruta animalia intendant finem. Natura enim in his quae cognitione
carent, magis distat a rationali natura, quam natura sensitiva, quae est in animalibus brutis. Sed natura intendit
finem etiam in his quae cognitione carent, ut probatur in II physic..
Ergo multo magis bruta animalia intendunt finem.
AG2
Praeterea, sicut intentio est finis, ita et fruitio. Sed fruitio convenit brutis animalibus, ut dictum est.
Ergo et intentio.
AG3
Praeterea, eius est intendere finem, cuius est agere propter finem, cum intendere nihil sit nisi in aliud tendere.
Sed bruta animalia agunt propter finem, movetur enim animal vel ad cibum quaerendum, vel ad aliquid
huiusmodi. Ergo bruta animalia intendunt finem.
SC
Sed contra, intentio finis importat ordinationem alicuius in finem quod est rationis. Cum igitur bruta animalia
non habeant rationem, videtur quod non intendant finem.
CO
Respondeo dicendum quod, sicut supra dictum est, intendere est in aliud tendere; quod quidem est et moventis,
et moti. Secundum quidem igitur quod dicitur intendere finem id quod movetur ad finem ab alio, sic natura
dicitur intendere finem, quasi mota ad suum finem a Deo, sicut sagitta a sagittante.
Et hoc modo etiam bruta animalia intendunt finem, inquantum moventur instinctu naturali ad aliquid. Alio modo
intendere finem est moventis, prout scilicet ordinat motum alicuius, vel sui vel alterius, in finem. Quod est
rationis tantum. Unde per hunc modum bruta non intendunt finem, quod est proprie et principaliter intendere, ut
dictum est.
RA1
Ad primum ergo dicendum quod ratio illa procedit secundum quod intendere est eius quod movetur ad finem.
RA2
Ad secundum dicendum quod fruitio non importat ordinationem alicuius in aliquid, sicut intentio; sed absolutam
quietem in fine.
RA3
Ad tertium dicendum quod bruta animalia moventur ad finem, non quasi considerantia quod per motum suum
possunt consequi finem, quod est proprie intendentis, sed concupiscentia finem naturali instinctu, moventur ad
finem quasi ab alio mota, sicut et cetera quae moventur naturaliter.
|q13 Quaestio 13
|a0 Prologus
Consequenter considerandum est de actibus voluntatis qui sunt in comparatione ad ea quae sunt ad finem. Et sunt
tres, eligere, consentire, et uti. Electionem autem praecedit consilium. Primo ergo considerandum est de
electione; secundo, de consilio; tertio, de consensu; quarto, de usu. Circa electionem quaeruntur sex.
652

