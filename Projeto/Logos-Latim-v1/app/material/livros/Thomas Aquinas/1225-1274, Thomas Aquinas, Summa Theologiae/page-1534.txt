Respondeo dicendum quod, sicut supra dictum est, peccatum in proximum tanto est gravius quanto per ipsum
maius nocumentum proximo infertur, nocumentum autem tanto maius est quanto maius est bonum quod tollitur.
Inter cetera vero exteriora bona praeeminet amicus, quia sine amicis nullus vivere posset, ut patet per
Philosophum, in VIII ethic..
Unde dicitur Eccli. VI, amico fideli nulla est comparatio, quia et optima fama, quae per detractionem tollitur, ad
hoc maxime necessaria est ut homo idoneus ad amicitiam habeatur. Et ideo susurratio est maius peccatum quam
detractio, et etiam quam contumelia, quia amicus est melior quam honor, et amari quam honorari, ut in VIII
ethic. Philosophus dicit.
RA1
Ad primum ergo dicendum quod species et gravitas peccati magis attenditur ex fine quam ex materiali obiecto.
Et ideo ratione finis susurratio est gravior, quamvis detractor quandoque peiora dicat.
RA2
Ad secundum dicendum quod fama est dispositio ad amicitiam, et infamia ad inimicitiam. Dispositio autem
deficit ab eo ad quod disponit. Et ideo ille qui operatur ad aliquid quod est dispositio ad inimicitiam, minus
peccat quam ille qui directe operatur ad inimicitiam inducendam.
RA3
Ad tertium dicendum quod ille qui detrahit fratri intantum videtur detrahere legi inquantum contemnit
praeceptum de dilectione proximi. Contra quod directius agit qui amicitiam disrumpere nititur. Unde hoc
peccatum maxime contra Deum est, quia Deus dilectio est, ut dicitur I Ioan. IV. Et propter hoc dicitur Prov. VI,
sex sunt quae odit Dominus, et septimum detestatur anima eius, et hoc septimum ponit eum qui seminat inter
fratres discordiam.
|q75 Quaestio 75
|a0 Prologus
Deinde considerandum est de derisione. Et circa hoc quaeruntur duo. Primo, utrum derisio sit peccatum speciale
distinctum ab aliis peccatis quibus per verba nocumentum proximo infertur. Secundo, utrum derisio sit peccatum
mortale.
|a1 Articulus 1
AG1
Ad primum sic proceditur. Videtur quod derisio non sit speciale peccatum ab aliis praemissis distinctum.
Subsannatio enim videtur idem esse quod derisio. Sed subsannatio ad contumeliam videtur pertinere.
Ergo derisio non videtur distingui a contumelia.
AG2
Praeterea, nullus irridetur nisi de aliquo turpi, ex quo homo erubescit. Huiusmodi autem sunt peccata, quae si
manifeste de aliquo dicuntur, pertinent ad contumeliam; si autem occulte, pertinent ad detractionem sive
susurrationem.
Ergo derisio non est vitium a praemissis distinctum.
AG3
Praeterea, huiusmodi peccata distinguuntur secundum nocumenta quae proximo inferuntur. Sed per derisionem
non infertur aliud nocumentum proximo quam in honore vel fama vel detrimento amicitiae. Ergo derisio non est
peccatum distinctum a praemissis.
SC
Sed contra est quod irrisio fit ludo, unde et illusio nominatur.
Nullum autem praemissorum ludo agitur, sed serio.
Ergo derisio ab omnibus praedictis differt.
CO
Respondeo dicendum quod, sicut supra dictum est, peccata verborum praecipue pensanda sunt secundum
intentionem proferentis. Et ideo secundum diversa quae quis intendit contra alium loquens, huiusmodi peccata
distinguuntur. Sicut autem aliquis conviciando intendit conviciati honorem deprimere, et detrahendo diminuere
famam, et susurrando tollere amicitiam; ita etiam irridendo aliquis intendit quod ille qui irridetur erubescat.
Et quia hic finis est distinctus ab aliis, ideo etiam peccatum derisionis distinguitur a praemissis peccatis.
RA1
Ad primum ergo dicendum quod subsannatio et irrisio conveniunt in fine, sed differunt in modo, quia irrisio fit
ore, idest verbo et cachinnis; subsannatio autem naso rugato, ut dicit Glossa super illud psalm., qui habitat in
caelis irridebit eos.
Talis tamen differentia non diversificat speciem. Utrumque tamen differt a contumelia, sicut erubescentia a
dehonoratione, est enim erubescentia timor dehonorationis, sicut Damascenus dicit.
RA2
1534

