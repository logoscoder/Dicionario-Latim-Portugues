AG2
Praeterea, Deus, praescius futurorum, sciebat quod homo per tentationem Daemonis in peccatum deiiceretur, et
sic bene sciebat quod non expediebat ei quod tentaretur. Ergo videtur quod non fuerit conveniens quod
permitteret eum tentari.
AG3
Praeterea, quod aliquis impugnatorem habeat, ad poenam pertinere videtur, sicut et e contrario ad praemium
pertinere videtur quod impugnatio subtrahatur, secundum illud Prov. XVI, cum placuerint Domino viae hominis,
inimicos quoque eius convertet ad pacem.
Sed poena non debet praecedere culpam. Ergo inconveniens fuit quod homo ante peccatum tentaretur.
SC
Sed contra est quod dicitur Eccli. XXXIV, qui non est tentatus, qualia scit?
CO
Respondeo dicendum quod divina sapientia disponit omnia suaviter, ut dicitur Sap. VIII, inquantum scilicet sua
providentia singulis attribuit quae eis competunt secundum suam naturam; quia, ut dionysius dicit, IV cap. De
div. Nom., providentiae non est naturam corrumpere, sed salvare.
Hoc autem pertinet ad conditionem humanae naturae, ut ab aliis creaturis iuvari vel impediri possit. Unde
conveniens fuit ut Deus hominem in statu innocentiae et tentari permitteret per malos Angelos, et iuvari eum
faceret per bonos. Ex speciali autem beneficio gratiae hoc erat ei collatum, ut nulla creatura exterior ei posset
nocere contra propriam voluntatem, per quam etiam tentationi Daemonis resistere poterat.
RA1
Ad primum ergo dicendum quod supra naturam humanam est aliqua natura in qua potest malum culpae inveniri,
non autem supra naturam angelicam. Tentare autem inducendo ad malum, non est nisi iam depravati per culpam.
Et ideo conveniens fuit ut homo per Angelum malum tentaretur ad peccandum, sicut etiam, secundum naturae
ordinem, per Angelum bonum promovetur ad perfectionem.
Angelus autem a suo superiori, scilicet a Deo, in bono perfici potuit, non autem ad peccandum induci, quia, sicut
dicitur Iac. I, Deus intentator malorum est.
RA2
Ad secundum dicendum quod, sicut Deus sciebat quod homo per tentationem in peccatum esset deiiciendus, ita
etiam sciebat quod per liberum arbitrium resistere poterat tentatori. Hoc autem requirebat conditio naturae ipsius,
ut propriae voluntati relinqueretur, secundum illud Eccli. XV, Deus reliquit hominem in manu consilii sui.
Unde Augustinus dicit, XI super Gen. Ad litt., non mihi videtur magnae laudis futurum fuisse hominem, si
propterea posset bene vivere quia nemo male vivere suaderet, cum et in natura posse, et in potestate haberet velle
non consentire suadenti.
RA3
Ad tertium dicendum quod impugnatio cui cum difficultate resistitur, poenalis est. Sed homo in statu innocentiae
poterat absque omni difficultate tentationi resistere.
Et ideo impugnatio tentatoris poenalis ei non fuit.
|a2 Articulus 2
AG1
Ad secundum sic proceditur. Videtur quod non fuerit conveniens modus et ordo primae tentationis. Sicut enim
ordine naturae Angelus erat superior homine, ita et vir erat perfectior muliere.
Sed peccatum pervenit ab Angelo ad hominem. Ergo, pari ratione, debuit pervenire a viro in mulierem, ut scilicet
mulier per virum tentaretur, et non e converso.
AG2
Praeterea, tentatio primorum parentum fuit per suggestionem.
Potest autem diabolus suggerere homini etiam absque aliqua exteriori sensibili creatura. Cum ergo primi parentes
essent spirituali mente praediti, minus sensibilibus quam intelligibilibus inhaerentes, convenientius fuisset quod
solum spirituali tentatione homo tentaretur quam exteriori.
AG3
Praeterea, non potest convenienter aliquis malum suggerere nisi per aliquid quod appareat bonum. Sed multa alia
animalia habent maiorem apparentiam boni quam serpens. Non ergo convenienter tentatus fuit homo a diabolo
per serpentem.
AG4
Praeterea, serpens est animal irrationale. Sed animali irrationali non competit sapientia nec locutio, nec poena.
Ergo inconvenienter inducitur serpens esse callidior cunctis animalibus, vel, prudentissimus omnium bestiarum,
secundum aliam translationem.
Inconvenienter etiam inducitur fuisse mulieri locutus, et a Deo punitus.
SC

1909

