contingit esse inordinatum. Uno modo, per hoc quod aliquis appetit testimonium de excellentia quam non habet,
quod est appetere honorem supra suam proportionem. Alio modo, per hoc quod honorem sibi cupit non
referendo in Deum. Tertio modo, per hoc quod appetitus eius in ipso honore quiescit, non referens honorem ad
utilitatem aliorum.
Ambitio autem importat inordinatum appetitum honoris.
Unde manifestum est quod ambitio semper est peccatum.
RA1
Ad primum ergo dicendum quod appetitus boni debet regulari secundum rationem, cuius regulam si transcendat,
erit vitiosus.
Et hoc modo vitiosum est quod aliquis honorem appetat non secundum ordinem rationis. Vituperantur autem qui
non curant de honore secundum quod ratio dictat, ut scilicet vitent ea quae sunt contraria honori.
RA2
Ad secundum dicendum quod honor non est praemium virtutis quoad ipsum virtuosum, ut scilicet hoc pro
praemio expetere debeat, sed pro praemio expetit beatitudinem, quae est finis virtutis.
Dicitur autem esse praemium virtutis ex parte aliorum, qui non habent aliquid maius quod virtuoso retribuant
quam honorem, qui ex hoc ipso magnitudinem habet quod perhibet testimonium virtuti.
Unde patet quod non est sufficiens praemium, ut dicitur in IV ethic..
RA3
Ad tertium dicendum quod sicut per appetitum honoris, quando debito modo appetitur, aliqui provocantur ad
bonum et revocantur a malo; ita etiam, si inordinate appetatur, potest esse homini occasio multa mala faciendi,
dum scilicet non curat qualitercumque honorem consequi possit.
Unde Sallustius dicit, in catilinario, quod gloriam, honorem et imperium bonus et ignavus aeque sibi exoptat, sed
ille, scilicet bonus, vera via nititur; huic, scilicet ignavo, quia bonae artes desunt, dolis atque fallaciis contendit.
Et tamen illi qui solum propter honorem vel bona faciunt vel mala vitant, non sunt virtuosi, ut patet per
Philosophum, in III ethic., ubi dicit quod non sunt vere fortes qui propter honorem fortia faciunt.
|a2 Articulus 2
AG1
Ad secundum sic proceditur. Videtur quod ambitio non opponatur magnanimitati per excessum. Uni enim medio
non opponitur ex una parte nisi unum extremum. Sed magnanimitati per excessum opponitur praesumptio ut
dictum est.
Ergo non opponitur ei ambitio per excessum.
AG2
Praeterea, magnanimitas est circa honores. Sed ambitio videtur pertinere ad dignitates, dicitur enim II machab.
IV, quod Iason ambiebat summum sacerdotium.
Ergo ambitio non opponitur magnanimitati.
AG3
Praeterea, ambitio videtur ad exteriorem apparatum pertinere, dicitur enim Act. XXV, quod Agrippa et berenice
cum multa ambitione introierunt praetorium; et II Paralip. XVI, quod super corpus Asa mortui combusserunt
aromata et unguenta ambitione nimia.
Sed magnanimitas non est circa exteriorem apparatum.
Ergo ambitio non opponitur magnanimitati.
SC
Sed contra est quod tullius dicit, in I de offic., quod sicut quisque magnitudine animi excellit, ita maxime vult
princeps omnium solus esse.
Sed hoc pertinet ad ambitionem.
Ergo ambitio pertinet ad excessum magnanimitatis.
CO
Respondeo dicendum quod, sicut dictum est, ambitio importat inordinatum appetitum honoris. Magnanimitas
autem est circa honores, et utitur eis secundum quod oportet.
Unde manifestum est quod ambitio opponitur magnanimitati sicut inordinatum ordinato.
RA1
Ad primum ergo dicendum quod magnanimitas ad duo respicit.
Ad unum quidem sicut ad finem intentum, quod est aliquod magnum opus, quod magnanimus attentat secundum
suam facultatem.
Et quantum ad hoc opponitur magnanimitati per excessum praesumptio, quae attentat aliquod magnum opus
supra suam facultatem. Ad aliud autem respicit magnanimitas sicut ad materiam qua debite utitur, scilicet ad
honorem. Et quantum ad hoc opponitur magnanimitati per excessum ambitio. Non est autem inconveniens
secundum diversa esse plures excessus unius medii.
RA2
1771

