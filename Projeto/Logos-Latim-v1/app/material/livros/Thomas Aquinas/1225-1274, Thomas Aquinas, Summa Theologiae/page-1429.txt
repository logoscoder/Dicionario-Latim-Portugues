consideratum, videtur esse conveniens ad alliciendum eius animum ad amorem, sed si contingat in animo illius
superbia vel suspicio adulationis, non erit hoc conveniens ad finem.
Et ideo necessaria est circumspectio ad prudentiam, ut scilicet homo id quod ordinatur in finem comparet etiam
cum his quae circumstant.
RA1
Ad primum ergo dicendum quod licet ea quae possunt circumstare sint infinita, tamen ea quae circumstant in
actu non sunt infinita, sed pauca quaedam sunt quae immutant iudicium rationis in agendis.
RA2
Ad secundum dicendum quod circumstantiae pertinent ad prudentiam quidem sicut ad determinandum eas, ad
virtutes autem morales inquantum per circumstantiarum determinationem perficiuntur.
RA3
Ad tertium dicendum quod sicut ad providentiam pertinet prospicere id quod est per se conveniens fini, ita ad
circumspectionem pertinet considerare an sit conveniens fini secundum ea quae circumstant.
Utrumque autem horum habet specialem difficultatem.
Et ideo utrumque eorum seorsum ponitur pars prudentiae.
|a8 Articulus 8
AG1
Ad octavum sic proceditur. Videtur quod cautio non debeat poni pars prudentiae. In his enim in quibus non
potest malum esse non est necessaria cautio. Sed virtutibus nemo male utitur, ut dicitur in libro de Lib. Arb..
Ergo cautio non pertinet ad prudentiam, quae est directiva virtutum.
AG2
Praeterea, eiusdem est providere bona et cavere mala, sicut eiusdem artis est facere sanitatem et curare
aegritudinem. Sed providere bona pertinet ad providentiam. Ergo etiam cavere mala.
Non ergo cautio debet poni alia pars prudentiae a providentia.
AG3
Praeterea, nullus prudens conatur ad impossibile. Sed nullus potest praecavere omnia mala quae possunt
contingere.
Ergo cautio non pertinet ad prudentiam.
SC
Sed contra est quod apostolus dicit, ad Ephes. V, videte quomodo caute ambuletis.
CO
Respondeo dicendum quod ea circa quae est prudentia sunt contingentia operabilia, in quibus, sicut verum potest
admisceri falso, ita et malum bono, propter multiformitatem huiusmodi operabilium, in quibus bona plerumque
impediuntur a malis, et mala habent speciem boni. Et ideo necessaria est cautio ad prudentiam, ut sic accipiantur
bona quod vitentur mala.
RA1
Ad primum ergo dicendum quod cautio non est necessaria in moralibus actibus ut aliquis sibi caveat ab actibus
virtutum, sed ut sibi caveat ab eis per quae actus virtutum impediri possunt.
RA2
Ad secundum dicendum quod opposita mala cavere eiusdem rationis est et prosequi bona. Sed vitare aliqua
impedimenta extrinseca, hoc pertinet ad aliam rationem. Et ideo cautio distinguitur a providentia, quamvis
utrumque pertineat ad unam virtutem prudentiae.
RA3
Ad tertium dicendum quod malorum quae homini vitanda occurrunt quaedam sunt quae ut in pluribus accidere
solent. Et talia comprehendi ratione possunt. Et contra haec ordinatur cautio, ut totaliter vitentur, vel ut minus
noceant. Quaedam vero sunt quae ut in paucioribus et casualiter accidunt. Et haec, cum sint infinita, ratione
comprehendi non possunt, nec sufficienter homo potest ea praecavere, quamvis per officium prudentiae homo
contra omnes fortunae insultus disponere possit ut minus laedatur.
|q50 Quaestio 50
|a0 Prologus
Deinde considerandum est de partibus subiectivis prudentiae.
Et quia de prudentia per quam aliquis regit seipsum iam dictum est, restat dicendum de speciebus prudentiae
quibus multitudo gubernatur. Circa quas quaeruntur quatuor. Primo, utrum legispositiva debeat poni species
prudentiae. Secundo, utrum politica. Tertio, utrum oeconomica. Quarto, utrum militaris.
|a1 Articulus 1
AG1
1429

