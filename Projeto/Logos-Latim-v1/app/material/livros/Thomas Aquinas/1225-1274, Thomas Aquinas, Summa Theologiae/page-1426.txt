Praeterea, docilitas ad discipulum pertinet. Sed prudentia, cum sit praeceptiva, magis videtur ad magistros
pertinere, qui etiam praeceptores dicuntur.
Ergo docilitas non est pars prudentiae.
SC
Sed contra est quod Macrobius, secundum sententiam Plotini, ponit docilitatem inter partes prudentiae.
CO
Respondeo dicendum quod, sicut supra dictum est, prudentia consistit circa particularia operabilia. In quibus
cum sint quasi infinitae diversitates, non possunt ab uno homine sufficienter omnia considerari, nec per
modicum tempus, sed per temporis diuturnitatem. Unde in his quae ad prudentiam pertinent maxime indiget
homo ab alio erudiri, et praecipue ex senibus, qui sanum intellectum adepti sunt circa fines operabilium.
Unde Philosophus dicit, in VI ethic., oportet attendere expertorum et seniorum et prudentium indemonstrabilibus
enuntiationibus et opinionibus non minus quam demonstrationibus, propter experientiam enim vident principia.
Unde et Prov. III dicitur, ne innitaris prudentiae tuae; et Eccli. VI dicitur, in multitudine presbyterorum, idest
seniorum, prudentium sta, et sapientiae illorum ex corde coniungere.
Hoc autem pertinet ad docilitatem, ut aliquis sit bene disciplinae susceptivus. Et ideo convenienter ponitur
docilitas pars prudentiae.
RA1
Ad primum ergo dicendum quod etsi docilitas utilis sit ad quamlibet virtutem intellectualem, praecipue tamen ad
prudentiam, ratione iam dicta.
RA2
Ad secundum dicendum quod docilitas, sicut et alia quae ad prudentiam pertinent, secundum aptitudinem
quidem est a natura, sed ad eius consummationem plurimum valet humanum studium, dum scilicet homo
sollicite, frequenter et reverenter applicat animum suum documentis maiorum, non negligens ea propter
ignaviam, nec contemnens propter superbiam.
RA3
Ad tertium dicendum quod per prudentiam aliquis praecipit non solum aliis, sed etiam sibi ipsi, ut dictum est.
Unde etiam in subditis locum habet, ut supra dictum est, ad quorum prudentiam pertinet docilitas. Quamvis
etiam ipsos maiores oporteat dociles quantum ad aliqua esse, quia nullus in his quae subsunt prudentiae sibi
quantum ad omnia sufficit, ut dictum est.
|a4 Articulus 4
AG1
Ad quartum sic proceditur. Videtur quod solertia non sit pars prudentiae. Solertia enim se habet ad facile
invenienda media in demonstrationibus; ut patet in I poster..
Sed ratio prudentiae non est demonstrativa, cum sit contingentium.
Ergo ad prudentiam non pertinet solertia.
AG2
Praeterea, ad prudentiam pertinet bene consiliari, ut dicitur in VI ethic..
Sed in bene consiliando non habet locum solertia, quae est eustochia quaedam, idest bona coniecturatio, quae est
sine ratione et velox; oportet autem consiliari tarde; ut dicitur in VI ethic..
Ergo solertia non debet poni pars prudentiae.
AG3
Praeterea, solertia, ut dictum est, est quaedam bona coniecturatio.
Sed coniecturis uti est proprie rhetorum. Ergo solertia magis pertinet ad rhetoricam quam ad prudentiam.
SC
Sed contra est quod Isidorus dicit, in libro etymol., sollicitus dicitur quasi solers et citus.
Sed sollicitudo ad prudentiam pertinet, ut supra dictum est.
Ergo et solertia.
CO
Respondeo dicendum quod prudentis est rectam aestimationem habere de operandis. Recta autem aestimatio sive
opinio acquiritur in operativis, sicut in speculativis, dupliciter, uno quidem modo, per se inveniendo; alio modo,
ab alio addiscendo. Sicut autem docilitas ad hoc pertinet ut homo bene se habeat in acquirendo rectam
opinionem ab alio; ita solertia ad hoc pertinet ut homo bene se habeat in acquirendo rectam existimationem per
seipsum.
Ita tamen ut solertia accipiatur pro eustochia, cuius est pars.
Nam eustochia est bene coniecturativa de quibuscumque, solertia autem est facilis et prompta coniecturatio circa
inventionem medii, ut dicitur in I poster..
Tamen ille Philosophus qui ponit solertiam partem prudentiae, accipit eam communiter pro omni eustochia, unde
dicit quod solertia est habitus qui provenit ex repentino, inveniens quod convenit.
RA1
1426

