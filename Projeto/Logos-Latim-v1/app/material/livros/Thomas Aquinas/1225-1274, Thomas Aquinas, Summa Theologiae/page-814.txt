Eadem autem potentia se habet ad bonum et malum. Et ideo necessarii sunt habitus ut potentiae determinentur ad
bonum.
|q50 Quaestio 50
|a0 Prologus
Deinde considerandum est de subiecto habituum. Et circa hoc quaeruntur sex. Primo, utrum in corpore sit aliquis
habitus.
Secundo, utrum anima sit subiectum habitus secundum suam essentiam, vel secundum suam potentiam. Tertio,
utrum in potentiis sensitivae partis possit esse aliquis habitus.
Quarto, utrum in ipso intellectu sit aliquis habitus. Quinto, utrum in voluntate sit aliquis habitus.
Sexto, utrum in substantiis separatis.
|a1 Articulus 1
AG1
Ad primum sic proceditur. Videtur quod in corpore non sit aliquis habitus.
Ut enim Commentator dicit, in III de anima, habitus est quo quis agit cum voluerit.
Sed actiones corporales non subiacent voluntati, cum sint naturales. Ergo in corpore non potest esse aliquis
habitus.
AG2
Praeterea, omnes dispositiones corporales sunt facile mobiles.
Sed habitus est qualitas difficile mobilis.
Ergo nulla dispositio corporalis potest esse habitus.
AG3
Praeterea, omnes dispositiones corporales subiacent alterationi. Sed alteratio non est nisi in tertia specie
qualitatis, quae dividitur contra habitum.
Ergo nullus habitus est in corpore.
SC
Sed contra est quod Philosophus, in praedicamentis, sanitatem corporis, vel infirmitatem insanabilem, habitum
nominari dicit.
CO
Respondeo dicendum quod, sicut supra dictum est, habitus est quaedam dispositio alicuius subiecti existentis in
potentia vel ad formam, vel ad operationem. Secundum ergo quod habitus importat dispositionem ad
operationem, nullus habitus est principaliter in corpore sicut in subiecto.
Omnis enim operatio corporis est aut a naturali qualitate corporis; aut est ab anima movente corpus. Quantum
igitur ad illas operationes quae sunt a natura, non disponitur corpus per aliquem habitum, quia virtutes naturales
sunt determinatae ad unum; dictum est autem quod habitualis dispositio requiritur ubi subiectum est in potentia
ad multa.
Operationes vero quae sunt ab anima per corpus, principaliter quidem sunt ipsius animae, secundario vero ipsius
corporis.
Habitus autem proportionantur operationibus, unde ex similibus actibus similes habitus causantur, ut dicitur in II
ethic..
Et ideo dispositiones ad tales operationes principaliter sunt in anima. In corpore vero possunt esse secundario,
inquantum scilicet corpus disponitur et habilitatur ad prompte deserviendum operationibus animae.
Si vero loquamur de dispositione subiecti ad formam, sic habitualis dispositio potest esse in corpore, quod
comparatur ad animam sicut subiectum ad formam.
Et hoc modo sanitas et pulchritudo, et huiusmodi, habituales dispositiones dicuntur. Non tamen perfecte habent
rationem habituum, quia causae eorum ex sua natura de facili transmutabiles sunt.
Alexander vero posuit nullo modo habitum vel dispositionem primae speciei esse in corpore, ut simplicius refert
in commento praedicament., sed dicebat primam speciem qualitatis pertinere tantum ad animam. Et quod
Aristoteles inducit in praedicamentis de sanitate et aegritudine, non inducit quasi haec pertineant ad primam
speciem qualitatis, sed per modum exempli, ut sit sensus quod sicut aegritudo et sanitas possunt esse facile vel
difficile mobiles, ita etiam qualitates primae speciei, quae dicuntur habitus et dispositio. Sed patet hoc esse
contra intentionem Aristotelis. Tum quia eodem modo loquendi utitur exemplificando de sanitate et aegritudine,
et de virtute et de scientia. Tum quia in VII physic. Expresse ponit inter habitus pulchritudinem et sanitatem.
RA1
Ad primum ergo dicendum quod obiectio illa procedit de habitu secundum quod est dispositio ad operationem, et
de actibus corporis qui sunt a natura, non autem de his qui sunt ab anima, quorum principium est voluntas.
RA2

814

