iudicet de appetibilibus. Et sic bonum virtutis iudicium consequitur habitus virtutum Moralium, sed circa fines,
synesis autem est magis circa ea quae sunt ad finem.
RA2
Ad secundum dicendum quod in malis potest quidem iudicium rectum esse in universali, sed in particulari agibili
semper eorum iudicium corrumpitur, ut supra habitum est.
RA3
Ad tertium dicendum quod contingit quandoque id quod bene iudicatum est differri, vel negligenter agi aut
inordinate.
Et ideo post virtutem quae est bene iudicativa necessaria est finalis virtus principalis quae sit bene praeceptiva,
scilicet prudentia.
|a4 Articulus 4
AG1
Ad quartum sic proceditur. Videtur quod gnome non sit specialis virtus a synesi distincta. Quia secundum
synesim dicitur aliquis bene iudicativus. Sed nullus potest dici bene iudicativus nisi in omnibus bene iudicet.
Ergo synesis se extendit ad omnia diiudicanda. Non est ergo aliqua alia virtus bene iudicativa quae gnome
vocatur.
AG2
Praeterea, iudicium medium est inter consilium et praeceptum.
Sed una tantum virtus est bene consiliativa, scilicet eubulia; et una tantum virtus est bene praeceptiva, scilicet
prudentia.
Ergo una tantum est virtus bene iudicativa, scilicet synesis.
AG3
Praeterea, ea quae raro accidunt, in quibus oportet a communibus legibus discedere, videntur praecipue casualia
esse, quorum non est ratio, ut dicitur in II phys..
Omnes autem virtutes intellectuales pertinent ad rationem rectam.
Ergo circa praedicta non est aliqua virtus intellectualis.
SC
Sed contra est quod Philosophus determinat, in VI ethic., gnomen esse specialem virtutem.
CO
Respondeo dicendum quod habitus cognoscitivi distinguuntur secundum altiora vel inferiora principia, sicut
sapientia in speculativis altiora principia considerat quam scientia, et ideo ab ea distinguitur. Et ita etiam oportet
esse in activis.
Manifestum est autem quod illa quae sunt praeter ordinem inferioris principii sive causae reducuntur quandoque
in ordinem altioris principii, sicut monstruosi partus animalium sunt praeter ordinem virtutis activae in semine,
tamen cadunt sub ordine altioris principii, scilicet caelestis corporis, vel ulterius providentiae divinae. Unde ille
qui consideraret virtutem activam in semine non posset iudicium certum ferre de huiusmodi monstris, de quibus
tamen potest iudicari secundum considerationem divinae providentiae. Contingit autem quandoque aliquid esse
faciendum praeter communes regulas agendorum, puta cum impugnatori patriae non est depositum reddendum,
vel aliquid aliud huiusmodi. Et ideo oportet de huiusmodi iudicare secundum aliqua altiora principia quam sint
regulae communes, secundum quas iudicat synesis. Et secundum illa altiora principia exigitur altior virtus
iudicativa, quae vocatur gnome, quae importat quandam perspicacitatem iudicii.
RA1
Ad primum ergo dicendum quod synesis est vere iudicativa de omnibus quae secundum communes regulas fiunt.
Sed praeter communes regulas sunt quaedam alia diiudicanda, ut iam dictum est.
RA2
Ad secundum dicendum quod iudicium debet sumi ex propriis principiis rei, inquisitio autem fit etiam per
communia. Unde etiam in speculativis dialectica, quae est inquisitiva, procedit ex communibus, demonstrativa
autem, quae est iudicativa, procedit ex propriis. Et ideo eubulia, ad quam pertinet inquisitio consilii, est una de
omnibus, non autem synesis, quae est iudicativa.
Praeceptum autem respicit in omnibus unam rationem boni.
Et ideo etiam prudentia non est nisi una.
RA3
Ad tertium dicendum quod omnia illa quae praeter communem cursum contingere possunt considerare pertinet
ad solam providentiam divinam, sed inter homines ille qui est magis perspicax potest plura horum sua ratione
diiudicare. Et ad hoc pertinet gnome, quae importat quandam perspicacitatem iudicii.
|q52 Quaestio 52
|a0 Prologus

1435

