Ad secundum dicendum quod illis qui sunt in dignitate constituti, propter quandam excellentiam status, debetur
honor. Et secundum hoc inordinatus appetitus dignitatum pertinet ad ambitionem. Si quis enim inordinate
appeteret dignitatem non ratione honoris, sed propter debitum dignitatis usum suam facultatem excedentem, non
esset ambitiosus, sed magis praesumptuosus.
RA3
Ad tertium dicendum quod ipsa solemnitas exterioris cultus ad quendam honorem pertinet, unde et talibus
consuevit honor exhiberi.
Quod significatur Iac. II, si introierit in conventum vestrum vir anulum habens aureum, in veste candida, et
dixeritis ei, tu sede hic bene, etc..
Unde ambitio non est circa exteriorem cultum nisi secundum quod pertinet ad honorem.
|q132 Quaestio 132
|a0 Prologus
Deinde considerandum est de inani gloria. Et circa hoc quaeruntur quinque. Primo, utrum appetitus gloriae sit
peccatum.
Secundo, utrum inanis gloria magnanimitati opponatur. Tertio, utrum sit peccatum mortale. Quarto, utrum sit
vitium capitale.
Quinto, de filiabus eius.
|a1 Articulus 1
AG1
Ad primum sic proceditur. Videtur quod appetitus gloriae non sit peccatum. Nullus enim peccat in hoc quod Deo
assimilatur, quinimmo mandatur, Ephes. V, estote imitatores Dei, sicut filii carissimi.
Sed in hoc quod homo quaerit gloriam, videtur Deum imitari, qui ab hominibus gloriam quaerit, unde dicitur
Isaiae XLIII, omnem qui invocat nomen meum, in gloriam meam creavi eum.
Ergo appetitus gloriae non est peccatum.
AG2
Praeterea, illud per quod aliquis provocatur ad bonum, non videtur esse peccatum. Sed per appetitum gloriae
homines provocantur ad bonum, dicit enim tullius, in libro de tusculan. Quaest., quod omnes ad studia
impelluntur gloria.
In sacra etiam Scriptura promittitur gloria pro bonis operibus, secundum illud Rom. II, his qui sunt secundum
patientiam boni operis, gloriam et honorem.
Ergo appetitus gloriae non est peccatum.
AG3
Praeterea, tullius dicit, in sua rhetorica, quod gloria est frequens de aliquo fama cum laude, et ad idem pertinet
quod Ambrosius dicit, quod gloria est clara cum laude notitia.
Sed appetere laudabilem famam non est peccatum, quinimmo videtur esse laudabile, secundum illud Eccli. XLI,
curam habe de bono nomine; et ad Rom. XII, providentes bona non solum coram Deo, sed etiam coram omnibus
hominibus.
Ergo appetitus inanis gloriae non est peccatum.
SC
Sed contra est quod Augustinus dicit, V de CIV. Dei, sanius videt qui et amorem laudis vitium esse cognoscit.
CO
Respondeo dicendum quod gloria claritatem quandam significat, unde glorificari idem est quod clarificari, ut
Augustinus dicit, super Ioan..
Claritas autem et decorem quendam habet, et manifestationem.
Et ideo nomen gloriae proprie importat manifestationem alicuius de hoc quod apud homines decorum videtur,
sive illud sit bonum aliquod corporale, sive spirituale. Quia vero illud quod simpliciter clarum est, a multis
conspici potest et a remotis, ideo proprie per nomen gloriae designatur quod bonum alicuius deveniat in
multorum notitiam et approbationem, secundum quem modum dicitur in tito Livio, gloriari ad unum non est.
Largius tamen accepto nomine gloriae, non solum consistit in multitudinis cognitione, sed etiam paucorum vel
unius, aut sui solius, dum scilicet aliquis proprium bonum considerat ut dignum laude. Quod autem aliquis
bonum suum cognoscat et approbet, non est peccatum, dicitur enim I ad Cor. II, nos autem non spiritum huius
mundi accepimus, sed spiritum qui ex Deo est, ut sciamus quae a Deo donata sunt nobis.
Similiter etiam non est peccatum quod aliquis velit bona sua ab aliis approbari, dicitur enim Matth. V, luceat lux
vestra coram hominibus.
Et ideo appetitus gloriae de se non nominat aliquid vitiosum.
Sed appetitus inanis vel vanae gloriae vitium importat, nam quidlibet vanum appetere vitiosum est, secundum
illud Psalmi, ut quid diligitis vanitatem, et quaeritis mendacium? potest autem gloria dici vana, uno modo, ex
1772

