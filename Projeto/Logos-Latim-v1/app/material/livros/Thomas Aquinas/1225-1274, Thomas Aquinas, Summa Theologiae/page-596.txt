Sed in pecuniis omnia possideri videntur, quia, ut Philosophus dicit in V ethic., ad hoc nummus est inventus, ut
sit quasi fideiussor habendi pro eo quodcumque homo voluerit.
Ergo in divitiis beatitudo consistit.
AG3
Praeterea, desiderium summi boni, cum nunquam deficiat, videtur esse infinitum. Sed hoc maxime in divitiis
invenitur, quia avarus non implebitur pecunia, ut dicitur Eccle. V.
Ergo in divitiis beatitudo consistit.
SC
Sed contra, bonum hominis in retinendo beatitudinem magis consistit quam in emittendo ipsam.
Sed sicut boetius in II de consol. Dicit, divitiae effundendo, magis quam coacervando, melius nitent, siquidem
avaritia semper odiosos, claros largitas facit.
Ergo in divitiis beatitudo non consistit.
CO
Respondeo dicendum quod impossibile est beatitudinem hominis in divitiis consistere.
Sunt enim duplices divitiae, ut Philosophus dicit in I polit., scilicet naturales, et artificiales.
Naturales quidem divitiae sunt, quibus homini subvenitur ad defectus naturales tollendos, sicut cibus, potus,
vestimenta, vehicula et habitacula, et alia huiusmodi. Divitiae autem artificiales sunt, quibus secundum se natura
non iuvatur, ut denarii; sed ars humana eos adinvenit propter facilitatem commutationis, ut sint quasi mensura
quaedam rerum venalium.
Manifestum est autem quod in divitiis naturalibus beatitudo hominis esse non potest. Quaeruntur enim
huiusmodi divitiae propter aliud, scilicet ad sustentandam naturam hominis, et ideo non possunt esse ultimus
finis hominis, sed magis ordinantur ad hominem sicut ad finem. Unde in ordine naturae omnia huiusmodi sunt
infra hominem, et propter hominem facta; secundum illud Psalmi VIII, omnia subiecisti sub pedibus eius.
Divitiae autem artificiales non quaeruntur nisi propter naturales, non enim quaererentur, nisi quia per eas
emuntur res ad usum vitae necessariae. Unde multo minus habent rationem ultimi finis. Impossibile est igitur
beatitudinem, quae est ultimus finis hominis, in divitiis esse.
RA1
Ad primum ergo dicendum quod omnia corporalia obediunt pecuniae, quantum ad multitudinem stultorum, qui
sola corporalia bona cognoscunt, quae pecunia acquiri possunt. Iudicium autem de bonis humanis non debet
sumi a stultis, sed a sapientibus, sicut et iudicium de saporibus ab his qui habent gustum bene dispositum.
RA2
Ad secundum dicendum quod pecunia possunt haberi omnia venalia, non autem spiritualia, quae vendi non
possunt.
Unde dicitur Proverb. XVII, quid prodest stulto divitias habere, cum sapientiam emere non possit?
RA3
Ad tertium dicendum quod appetitus naturalium divitiarum non est infinitus, quia secundum certam mensuram
naturae sufficiunt. Sed appetitus divitiarum artificialium est infinitus, quia deservit concupiscentiae inordinatae,
quae non modificatur, ut patet per Philosophum in I polit..
Aliter tamen est infinitum desiderium divitiarum, et desiderium summi boni. Nam summum bonum quanto
perfectius possidetur, tanto ipsummet magis amatur, et alia contemnuntur, quia quanto magis habetur, magis
cognoscitur.
Et ideo dicitur Eccli. XXIV, qui edunt me, adhuc esurient.
Sed in appetitu divitiarum, et quorumcumque temporalium bonorum, est e converso, nam quando iam habentur,
ipsa contemnuntur, et alia appetuntur; secundum quod significatur Ioan. IV, cum Dominus dicit, qui bibit ex hac
aqua, per quam temporalia significantur, sitiet iterum.
Et hoc ideo, quia eorum insufficientia magis cognoscitur cum habentur. Et ideo hoc ipsum ostendit eorum
imperfectionem, et quod in eis summum bonum non consistit.
|a2 Articulus 2
AG1
Ad secundum sic proceditur. Videtur quod beatitudo hominis in honoribus consistat.
Beatitudo enim, sive felicitas, est praemium virtutis, ut Philosophus dicit in I ethic..
Sed honor maxime videtur esse id quod est virtutis praemium, ut Philosophus dicit in IV ethic..
Ergo in honore maxime consistit beatitudo.
AG2
Praeterea, illud quod convenit Deo et excellentissimis, maxime videtur esse beatitudo, quae est bonum
perfectum.
Sed huiusmodi est honor, ut Philosophus dicit in IV ethic..
Et etiam I Tim. I, dicit apostolus, soli Deo honor et gloria.
Ergo in honore consistit beatitudo.
596

