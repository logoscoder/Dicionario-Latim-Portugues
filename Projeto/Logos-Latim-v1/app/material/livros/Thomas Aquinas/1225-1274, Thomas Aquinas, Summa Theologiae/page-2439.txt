Ergo per baptismum non consequitur homo gratiam et virtutes.
SC
Sed contra est quod, ad Tit. III, dicit apostolus, salvos nos fecit per lavacrum regenerationis, idest per
baptismum, et renovationis spiritus sancti, quem effudit in nos abunde, idest ad remissionem peccatorum et
copiam virtutum, ut Glossa ibidem exponit.
Sic ergo in baptismo datur gratia spiritus sancti et copia virtutum.
CO
Respondeo dicendum quod, sicut Augustinus dicit, in libro de baptismo parvulorum, ad hoc baptismus valet, ut
baptizati Christo incorporentur ut membra eius.
A capite autem Christo in omnia membra eius gratiae et virtutis plenitudo derivatur, secundum illud Ioan. I, de
plenitudine eius nos omnes accepimus.
Unde manifestum est quod per baptismum aliquis consequitur gratiam et virtutes.
RA1
Ad primum ergo dicendum quod, sicut aqua baptismi per suam ablutionem significat emundationem culpae, et
per suum refrigerium significat liberationem a poena, ita per naturalem claritatem significat splendorem gratiae
et virtutum.
RA2
Ad secundum dicendum quod, sicut dictum est, remissionem peccatorum aliquis consequitur ante baptismum
secundum quod habet baptismum in voto, vel explicite vel implicite et tamen, cum realiter suscipit baptismum,
fit plenior remissio, quantum ad liberationem a tota poena. Ita etiam ante baptismum Cornelius et alii similes
consequuntur gratiam et virtutes per fidem Christi et desiderium baptismi, implicite vel explicite, postmodum
tamen in baptismo maiorem copiam gratiae et virtutum consequuntur.
Unde super illud Psalmi, super aquam refectionis educavit me, dicit Glossa, per augmentum virtutis et bonae
operationis educavit in baptismo.
RA3
Ad tertium dicendum quod difficultas ad bonum et pronitas ad malum inveniuntur in baptizatis, non propter
defectum habitus virtutum, sed propter concupiscentiam, quae non tollitur in baptismo. Sicut tamen per
baptismum diminuitur concupiscentia, ut non dominetur, ita etiam diminuitur utrumque istorum, ne homo ab his
superetur.
|a5 Articulus 5
AG1
Ad quintum sic proceditur. Videtur quod inconvenienter attribuantur baptismo pro effectibus quidam actus
virtutum, scilicet, incorporatio ad Christum, illuminatio, fecundatio. Non enim baptismus datur adulto nisi fideli,
secundum illud Marc. Ult., qui crediderit et baptizatus fuerit, salvus erit.
Sed per fidem aliquis incorporatur Christo, secundum illud Ephes. III, habitare Christum per fidem in cordibus
vestris.
Ergo nullus baptizatur nisi iam Christo incorporatus.
Non ergo est effectus baptismi incorporari Christo.
AG2
Praeterea, illuminatio fit per doctrinam, secundum illud Ephes. III mihi omnium minimo data est gratia haec,
illuminare omnes, etc.. Sed doctrina praecedit baptismum in catechismo.
Non ergo est effectus baptismi.
AG3
Praeterea, fecunditas pertinet ad generationem activam.
Sed per baptismum aliquis regeneratur spiritualiter.
Ergo fecunditas non est effectus baptismi.
SC
Sed contra est quod Augustinus dicit, in libro de baptismo parvulorum, quod ad hoc valet baptismus ut baptizati
Christo incorporentur.
Dionysius etiam, II cap. Eccl. Hier., illuminationem attribuit baptismo. Et super illud Psalmi, super aquam
refectionis educavit, dicit Glossa quod anima peccatorum, ariditate sterilis, fecundatur per baptismum.
CO
Respondeo dicendum quod per baptismum aliquis regeneratur in spiritualem vitam, quae est propria fidelium
Christi, sicut apostolus dicit, Galat. II, quod autem nunc vivo in carne, in fide vivo filii Dei.
Vita autem non est nisi membrorum capiti unitorum, a quo sensum et motum suscipiunt. Et ideo necesse est
quod per baptismum aliquis incorporetur Christo quasi membrum ipsius. Sicut autem a capite naturali derivatur
ad membra sensus et motus, ita a capite spirituali, quod est Christus, derivatur ad membra eius sensus spiritualis,
qui consistit in cognitione veritatis, et motus spiritualis, qui est per gratiae instinctum.
Unde Ioan. I dicitur, vidimus eum plenum gratiae et veritatis, et de plenitudine eius omnes accepimus.
2439

