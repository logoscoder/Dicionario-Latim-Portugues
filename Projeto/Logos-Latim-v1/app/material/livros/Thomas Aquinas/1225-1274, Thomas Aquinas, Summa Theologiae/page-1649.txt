RA1
Ad primum ergo dicendum quod obiectio illa procedit quando pro aliquis exigit iuramentum. Et tamen non
semper scit eum iurare verum, vel falsum, sed quandoque dubitat de facto, et credit eum verum iuraturum, et
tunc ad maiorem certitudinem exigit iuramentum.
RA2
Ad secundum dicendum quod, sicut Augustinus dicit, ad Publicolam, quamvis dictum sit ne iuremus, nunquam
me in Scripturis sanctis legisse memini ne ab aliquo iurationem accipiamus.
Unde ille qui iurationem recipit non peccat, nisi forte quando propria sponte ad iurandum cogit eum quem scit
falsum iuraturum.
RA3
Ad tertium dicendum quod, sicut Augustinus dicit, Moyses non expressit in praedicta auctoritate cui sit
indicandum periurium alterius. Et ideo intelligitur quod debeat indicari talibus qui magis possunt prodesse quam
obesse periuro.
Similiter etiam non expressit quo ordine debeat manifestare.
Et ideo videtur servandus ordo evangelicus, si sit peccatum periurii occultum, et praecipue quando non vergit in
detrimentum alterius, quia in tali casu non haberet locum ordo evangelicus, ut supra dictum est.
RA4
Ad quartum dicendum quod licet uti malo propter bonum, sicut et Deus utitur, non tamen licet aliquem ad
malum inducere. Unde licet eius qui paratus est per falsos deos iurare, iuramentum recipere, non tamen licet eum
inducere ad hoc quod per falsos deos iuret. Alia tamen ratio esse videtur in eo qui per verum Deum falsum iurat.
Quia in tali iuramento deest bonum fidei, qua utitur aliquis in iuramento illius qui verum per falsos deos iurat, ut
Augustinus dicit, ad Publicolam.
Unde in iuramento eius qui falsum per verum Deum iurat, non videtur esse aliquod bonum quo uti liceat.
|q99 Quaestio 99
|a0 Prologus
Deinde considerandum est de vitiis ad irreligiositatem pertinentibus quibus rebus sacris irreverentia exhibetur.
Et primo, de sacrilegio; secundo, de simonia. Circa primum quaeruntur quatuor. Primo, quid sit sacrilegium.
Secundo, utrum sit speciale peccatum. Tertio, de speciebus sacrilegii.
Quarto, de poena sacrilegii.
|a1 Articulus 1
AG1
Ad primum sic proceditur. Videtur quod sacrilegium non sit sacrae rei violatio.
Dicitur enim XVII, qu. IV, committunt sacrilegium qui de principis iudicio disputant, dubitantes an is dignus sit
honore quem princeps elegerit.
Sed hoc ad nullam rem sacram pertinere videtur.
Ergo sacrilegium non importat sacrae rei violationem.
AG2
Praeterea, ibidem subditur quod si quis permiserit Iudaeos officia publica exercere, velut in sacrilegum
excommunicatio proferatur.
Sed officia publica non videntur ad aliquod sacrum pertinere. Ergo videtur quod sacrilegium non importet
violationem alicuius sacri.
AG3
Praeterea, maior est virtus Dei quam virtus hominis. Sed res sacrae a Deo sanctitatem obtinent. Non ergo possunt
per hominem violari.
Et ita sacrilegium non videtur esse sacrae rei violatio.
SC
Sed contra est quod Isidorus dicit, in libro etymol., quod sacrilegus dicitur ab eo quod sacra legit, idest furatur.
CO
Respondeo dicendum quod, sicut ex praedictis patet, sacrum dicitur aliquid ex eo quod ad divinum cultum
ordinatur.
Sicut autem ex eo quod aliquid ordinatur in finem bonum, sortitur rationem boni; ita etiam ex hoc quod aliquid
deputatur ad cultum Dei, efficitur quoddam divinum, et sic ei quaedam reverentia debetur quae refertur in Deum.
Et ideo omne illud quod ad irreverentiam rerum sacrarum pertinet, ad iniuriam Dei pertinet, et habet sacrilegii
rationem.
RA1

1649

