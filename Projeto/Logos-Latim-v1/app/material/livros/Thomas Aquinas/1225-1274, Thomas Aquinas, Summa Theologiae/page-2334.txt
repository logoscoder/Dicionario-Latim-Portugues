vita gloriae exclusi, ut non possent Deum per essentiam videre, in quo consistit perfecta hominis beatitudo, ut in
secunda parte dictum est.
Per hoc autem sancti patres detinebantur in inferno, quod eis ad vitam gloriae, propter peccatum primi parentis,
aditus non patebat. Et sic Christus, descendens ad inferos, sanctos patres ab inferis liberavit. Et hoc est quod
dicitur Zach. IX, tu vero in sanguine testamenti tui eduxisti vinctos de lacu in quo non erat aqua.
Et Coloss. II dicitur quod, exspolians principatus et potestates, scilicet infernales, auferendo Isaac et Iacob et
ceteros iustos, traduxit eos, idest, longe ab hoc regno tenebrarum ad caelum duxit, ut Glossa ibidem dicit.
RA1
Ad primum ergo dicendum quod Augustinus ibi loquitur contra quosdam qui aestimabant antiquos iustos, ante
adventum Christi, in inferno doloribus poenarum fuisse subiectos.
Unde, parum ante verba inducta, praemittit dicens, addunt quidam hoc beneficium antiquis etiam sanctis fuisse
concessum, ut, Dominus cum in infernum venisset, ab illis doloribus solverentur. Sed quonam modo intelligatur
Abraham, in cuius sinum pius etiam pauper ille susceptus est, in illis fuisse doloribus, ego quidem non video.
Et ideo, cum postea subdit se nondum invenisse quid descensus Christi ad inferos antiquis iustis contulerit,
intelligendum est quantum ad absolutionem a doloribus poenarum.
Contulit tamen eis quantum ad adeptionem gloriae, et per consequens solvit eorum dolorem quem patiebantur ex
dilatione gloriae. Ex cuius tamen spe magnum gaudium habebant, secundum illud Ioan. VIII, Abraham, pater
vester, exultavit ut videret diem meum.
Et ideo subdit, a quibus eum, secundum beatificam praesentiam suae divinitatis, nunquam video recessisse,
inquantum scilicet, etiam ante adventum Christi, erant beati in spe, licet nondum essent perfecte beati in re.
RA2
Ad secundum dicendum quod sancti patres, dum adhuc viverent, liberati fuerunt per fidem Christi ab omni
peccato tam originali quam actuali, et reatu poenae actualium peccatorum, non tamen a reatu poenae originalis
peccati, per quem excludebantur a gloria, nondum soluto pretio redemptionis humanae. Sicut etiam nunc fideles
Christi liberantur per baptismum a reatu actualium peccatorum, et a reatu originalis quantum ad exclusionem a
gloria, remanent tamen adhuc obligati reatu originalis peccati quantum ad necessitatem corporaliter moriendi;
quia renovantur secundum spiritum, sed nondum secundum carnem, secundum illud Rom. VIII, corpus quidem
mortuum est propter peccatum, spiritus vero vivit propter iustificationem.
RA3
Ad tertium dicendum quod statim, Christo mortem patiente, anima eius ad infernum descendit, et suae passionis
fructum exhibuit sanctis in inferno detentis, quamvis ex loco illo non exierint, Christo apud inferos commorante,
quia ipsa Christi praesentia pertinebat ad cumulum gloriae.
|a6 Articulus 6
AG1
Ad sextum sic proceditur. Videtur quod Christus aliquos damnatos ab inferno liberavit.
Dicitur enim Isaiae XXIV, congregabuntur congregatione unius fascis in lacum, et claudentur in carcerem, et
post multos dies visitabuntur.
Loquitur autem ibi de damnatis, qui militiam caeli adoraverant.
Ergo videtur quod etiam damnati, Christo descendente ad inferos, sunt visitati. Quod ad eorum liberationem
videtur pertinere.
AG2
Praeterea, super illud Zach. IX, tu autem in sanguine testamenti tui eduxisti vinctos de lacu in quo non erat aqua,
dicit Glossa, tu eos liberasti qui tenebantur vincti carceribus, ubi nulla misericordia eos refrigerabat, quam dives
ille petebat.
Sed soli damnati includuntur carceribus absque misericordia.
Ergo Christus liberavit aliquos de inferno damnatorum.
AG3
Praeterea, potentia Christi non fuit minor in inferno quam in hoc mundo, utrobique enim operatus est per
potentiam suae divinitatis.
Sed in hoc mundo de quolibet statu aliquos liberavit. Ergo etiam in inferno liberavit aliquos etiam de statu
damnatorum.
SC
Sed contra est quod dicitur Osee XIII, ero mors tua, o mors. Morsus tuus, inferne.
Glossa, electos educendo, reprobos vero ibidem relinquendo.
Sed soli reprobi sunt in inferno damnatorum. Ergo per descensum Christi ad inferos non sunt aliqui de inferno
damnatorum liberati.
CO
Respondeo dicendum quod, sicut supra dictum est, Christus, descendens ad inferos, operatus est in virtute suae
passionis. Et ideo eius descensus ad inferos illis solis liberationis contulit fructum qui fuerunt passioni Christi
2334

