Sed cum ista conversio sit voluntaria, potest supremus Angelus ad infimum se convertere, mediis praetermissis.
Ergo potest eum immediate illuminare, et ita potest illuminare superiores.
SC
Sed contra est quod dionysius dicit hanc legem esse divinitatis immobiliter firmatam, ut inferiora reducantur in
Deum per superiora.
CO
Respondeo dicendum quod inferiores Angeli nunquam illuminant superiores, sed semper ab eis illuminantur.
Cuius ratio est quia, sicut supra dictum est, ordo continetur sub ordine, sicut causa continetur sub causa. Unde
sicut ordinatur causa ad causam, ita ordo ad ordinem. Et ideo non est inconveniens, si aliquando aliquid fiat
praeter ordinem inferioris causae, ad ordinandum in superiorem causam, sicut in rebus humanis praetermittitur
mandatum praesidis, ut obediatur principi. Et ita contingit ut praeter ordinem naturae corporalis, aliquid Deus
miraculose operetur, ad ordinandum homines in eius cognitionem.
Sed praetermissio ordinis qui debetur spiritualibus substantiis, in nullo pertinet ad ordinationem hominum in
Deum, cum operationes Angelorum non sint nobis manifestae, sicut operationes visibilium corporum. Et ideo
ordo qui convenit spiritualibus substantiis, nunquam a Deo praetermittitur, quin semper inferiora moveantur per
superiora, et non e converso.
RA1
Ad primum ergo dicendum quod ecclesiastica hierarchia imitatur caelestem aliqualiter, sed non perfecte
consequitur eius similitudinem. In caelesti enim hierarchia tota ratio ordinis est ex propinquitate ad Deum. Et
ideo illi qui sunt Deo propinquiores, sunt et gradu sublimiores, et scientia clariores, et propter hoc superiores
nunquam ab inferioribus illuminantur. Sed in ecclesiastica hierarchia, interdum qui sunt Deo per sanctitatem
propinquiores, sunt gradu infimi, et scientia non eminentes, et quidam in uno etiam secundum scientiam
eminent, et in alio deficiunt. Et propter hoc superiores ab inferioribus doceri possunt.
RA2
Ad secundum dicendum quod non est similis ratio de hoc quod Deus agat praeter ordinem naturae corporalis, et
naturae spiritualis, ut dictum est.
Unde ratio non sequitur.
RA3
Ad tertium dicendum quod Angelus voluntate convertitur ad alium Angelum illuminandum; sed voluntas Angeli
semper regulatur lege divina, quae ordinem in Angelis instituit.
|a4 Articulus 4
AG1
Ad quartum sic proceditur. Videtur quod Angelus superior non illuminet inferiorem de omnibus quae ipse novit.
Dicit enim dionysius, XII cap. Cael. Hier., quod Angeli superiores habent scientiam magis universalem,
inferiores vero magis particularem et subiectam.
Sed plura continentur sub scientia universali quam sub particulari. Ergo non omnia quae sciunt superiores
Angeli, cognoscunt inferiores per superiorum illuminationem.
AG2
Praeterea, magister dicit, in XI distinctione II Sent., quod superiores Angeli cognoverunt a saeculis mysterium
incarnationis, inferioribus vero ignotum fuit usquequo completum est. Quod videtur per hoc quod, quibusdam
Angelis quaerentibus, quis est iste rex gloriae? quasi ignorantibus, alii respondent, quasi scientes, Dominus
virtutum ipse est rex gloriae, ut dionysius exponit VII cap. Cael. Hier..
Hoc autem non esset, si superiores Angeli illuminarent inferiores de omnibus quae ipsi cognoscunt. Non ergo
eos illuminant de omnibus sibi notis.
AG3
Praeterea, si omnia superiores Angeli inferioribus annuntiant quae cognoscunt, nihil inferioribus ignotum
remanet, quod superiores cognoscant. Non ergo de cetero superiores poterunt illuminare inferiores. Quod videtur
inconveniens.
Non ergo superiores de omnibus inferiores illuminant.
SC
Sed contra est quod Gregorius dicit, quod in illa caelesti patria, licet quaedam data sint excellenter, nihil tamen
possidetur singulariter.
Et dionysius dicit, XV cap. Cael. Hier., quod unaquaeque caelestis essentia intelligentiam sibi a superiori datam,
inferiori communicat; ut patet ex auctoritate supra inducta.
CO
Respondeo dicendum quod omnes creaturae ex divina bonitate participant ut bonum quod habent, in alia
diffundant, nam de ratione boni est quod se aliis communicet. Et inde est etiam quod agentia corporalia
similitudinem suam aliis tradunt, quantum possibile est. Quanto igitur aliqua agentia magis in participatione
divinae bonitatis constituuntur, tanto magis perfectiones suas nituntur in alios transfundere, quantum possibile
529

