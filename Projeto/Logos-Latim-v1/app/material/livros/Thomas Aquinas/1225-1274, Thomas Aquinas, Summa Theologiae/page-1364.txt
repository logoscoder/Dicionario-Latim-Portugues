RA3
Ad tertium dicendum quod homines secundum bona quae habent a Deo non sunt nobis contrarii, unde quantum
ad hoc sunt amandi.
Contrariantur autem nobis secundum quod contra nos inimicitias exercent, quod ad eorum culpam pertinet, et
quantum ad hoc sunt odio habendi. Hoc enim in eis debemus habere odio, quod nobis sunt inimici.
|a4 Articulus 4
AG1
Ad quartum sic proceditur. Videtur quod odium proximi sit gravissimum peccatum eorum quae in proximo
committuntur.
Dicitur enim I Ioan. III, omnis qui odit fratrem suum homicida est.
Sed homicidium est gravissimum peccatorum quae committuntur in proximum. Ergo et odium.
AG2
Praeterea, pessimum opponitur optimo.
Sed optimum eorum quae proximo exhibemus est amor, omnia enim alia ad dilectionem referuntur.
Ergo et pessimum est odium.
SC1
Sed contra, malum dicitur quod nocet; secundum Augustinum, in enchirid..
Sed plus aliquis nocet proximo per alia peccata quam per odium, puta per furtum et homicidium et adulterium.
Ergo odium non est gravissimum peccatum.
SC2
Praeterea, chrysostomus, exponens illud Matth., qui solverit unum de mandatis istis minimis, dicit, mandata
Moysi, non occides, non adulterabis, in remuneratione modica sunt, in peccato autem magna, mandata autem
Christi, idest non irascaris, non concupiscas, in remuneratione magna sunt, in peccato autem minima.
Odium autem pertinet ad interiorem motum, sicut et ira et concupiscentia. Ergo odium proximi est minus
peccatum quam homicidium.
CO
Respondeo dicendum quod peccatum quod committitur in proximum habet rationem mali ex duobus, uno
quidem modo, ex deordinatione eius qui peccat; alio modo, ex nocumento quod infertur ei contra quem peccatur.
Primo ergo modo odium est maius peccatum quam exteriores actus qui sunt in proximi nocumentum, quia
scilicet per odium deordinatur voluntas hominis, quae est potissimum in homine, et ex qua est radix peccati.
Unde etiam si exteriores actus inordinati essent absque inordinatione voluntatis, non essent peccata, puta cum
aliquis ignoranter vel zelo iustitiae hominem occidit. Et si quid culpae est in exterioribus peccatis quae contra
proximum committuntur, totum est ex interiori odio.
Sed quantum ad nocumentum quod proximo infertur peiora sunt exteriora peccata quam interius odium.
RA
Et per hoc patet responsio ad obiecta.
|a5 Articulus 5
AG1
Ad quintum sic proceditur. Videtur quod odium sit vitium capitale.
Odium enim directe opponitur caritati. Sed caritas est principalissima virtutum et mater aliarum. Ergo odium est
maxime vitium capitale, et principium omnium aliorum.
AG2
Praeterea, peccata oriuntur in nobis secundum inclinationem passionum, secundum illud ad Rom. VII, passiones
peccatorum operabantur in membris nostris, ut fructificarent morti.
Sed in passionibus animae ex amore et odio videntur omnes aliae sequi, ut ex supradictis patet.
Ergo odium debet poni inter vitia capitalia.
AG3
Praeterea, vitium est malum morale. Sed odium principalius respicit malum quam alia passio.
Ergo videtur quod odium debet poni vitium capitale.
SC
Sed contra est quod Gregorius, XXXI Moral., non enumerat odium inter septem vitia capitalia.
CO
Respondeo dicendum quod, sicut supra dictum est, vitium capitale est ex quo ut frequentius alia vitia oriuntur.
Vitium autem est contra naturam hominis inquantum est animal rationale. In his autem quae contra naturam fiunt
paulatim id quod est naturae corrumpitur. Unde oportet quod primo recedatur ab eo quod est minus secundum
naturam, et ultimo ab eo quod est maxime secundum naturam, quia id quod est primum in constructione est
ultimum in resolutione. Id autem quod est maxime et primo naturale homini est quod diligat bonum, et praecipue

1364

