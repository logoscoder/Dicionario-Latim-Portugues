Ad tertium dicendum quod Christus retrahit nos a quibusdam sicut omnino illicitis, a quibusdam vero sicut ab
impedimentis perfectionis. Et hoc modo retrahit aliquos a vino studio perfectionis, sicut et a divitiis et aliis
huiusmodi.
|a4 Articulus 4
AG1
Ad quartum sic proceditur. Videtur quod sobrietas magis requiratur in maioribus personis. Senectus enim
excellentiam quandam homini praestat, unde et senibus reverentia et honor debetur, secundum illud Levit. XIX,
coram cano capite consurge, et honora personam senis.
Sed apostolus specialiter senes dicit esse ad sobrietatem exhortandos, secundum illud Tit. II, senes, ut sobrii sint.
Ergo sobrietas maxime requiritur in excellentioribus personis.
AG2
Praeterea, episcopus in ecclesia excellentissimum gradum habet.
Cui per apostolum indicitur sobrietas, secundum illud I ad Tim. III, oportet episcopum irreprehensibilem esse,
unius uxoris virum, sobrium, prudentem, etc..
Ergo sobrietas maxime requiritur in personis excellentibus.
AG3
Praeterea, sobrietas importat abstinentiam a vino. Sed vinum interdicitur regibus, qui tenent summum locum in
rebus humanis, conceditur autem his qui sunt in statu deiectionis, secundum illud Prov. XXXI, noli regibus dare
vinum; et postea subdit, date siceram moerentibus, et vinum his qui amaro animo sunt.
Ergo sobrietas magis requiritur in excellentioribus personis.
SC
Sed contra est quod apostolus, I ad Tim. III, dicit, mulieres similiter pudicas, sobrias, etc..
Et Tit. II dicitur, iuvenes similiter hortare ut sobrii sint.
CO
Respondeo dicendum quod virtus habet habitudinem ad duo, uno quidem modo, ad contraria vitia quae excludit,
et concupiscentias quas refrenat; alio modo, ad finem in quem perducit. Sic igitur aliqua virtus magis requiritur
in aliquibus duplici ratione.
Uno modo, quia in eis est maior pronitas ad concupiscentias quas oportet per virtutem refrenari, et ad vitia quae
per virtutem tolluntur. Et secundum hoc, sobrietas maxime requiritur in iuvenibus et mulieribus, quia in
iuvenibus viget concupiscentia delectabilis, propter fervorem aetatis; in mulieribus autem non est sufficiens
robur mentis ad hoc quod concupiscentiis resistant unde, secundum maximum valerium, mulieres apud Romanos
antiquitus non bibebant vinum.
Alio vero modo sobrietas magis requiritur in aliquibus utpote magis necessaria ad propriam operationem
ipsorum. Vinum autem immoderate sumptum praecipue impedit usum rationis. Et ideo senibus, in quibus ratio
debet vigere ad aliorum eruditionem; et episcopis, seu quibuslibet ecclesiae ministris, qui mente devota debent
spiritualibus officiis insistere; et regibus, qui per sapientiam debent populum subditum gubernare, specialiter
sobrietas indicitur.
RA
Et per hoc patet responsio ad obiecta.
|q150 Quaestio 150
|a0 Prologus
Deinde considerandum est de ebrietate. Et circa hoc quaeruntur quatuor. Primo, utrum ebrietas sit peccatum.
Secundo, utrum sit peccatum mortale. Tertio, utrum sit gravissimum peccatorum.
Quarto, utrum excuset a peccato.
|a1 Articulus 1
AG1
Ad primum sic proceditur. Videtur quod ebrietas non sit peccatum.
Omne enim peccatum habet aliud peccatum sibi oppositum, sicut timiditati audacia, et pusillanimitati
praesumptio opponitur.
Sed ebrietati nullum peccatum opponitur.
Ergo ebrietas non est peccatum.
AG2
Praeterea, omne peccatum est voluntarium. Sed nullus vult esse ebrius, quia nullus vult privari usu rationis.
Ergo ebrietas non est peccatum.
AG3

1833

