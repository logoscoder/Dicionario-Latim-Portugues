Praeterea, illud quod rite potest ab aliquo fieri, non potest ab alio irritari. Sed votum religionis a puero vel puella
factum ante annos pubertatis potest a parentibus revocari, vel a tutore, ut habetur XX, qu. II, cap.
Puella.
Ergo videtur quod puer vel puella, ante quatuordecim annos, non possit rite vovere.
AG3
Praeterea, religionem intrantibus annus probationis conceditur, secundum regulam beati benedicti et secundum
statutum innocentii IV, ad hoc quod probatio obligationem voti praecedat. Ergo illicitum videtur esse quod pueri
voto obligentur ad religionem ante probationis annum.
SC
Sed contra, illud quod non est rite factum non est validum, etiam si a nullo revocetur. Sed votum puellae, etiam
ante annos pubertatis emissum, validum est si infra annum a parentibus non revocetur, puella. Ergo licite et rite
possunt pueri voto obligari ad religionem, etiam ante annos pubertatis.
CO
Respondeo dicendum quod, sicut ex praedictis patet, duplex est votum, scilicet simplex, et solemne. Et quia
solemnitas voti in quadam spirituali benedictione et consecratione consistit, ut dictum est, quae fit per
ministerium ecclesiae; ideo solemnizatio voti sub dispensatione ecclesiae cadit. Votum autem simplex efficaciam
habet ex deliberatione animi, qua quis se obligare intendit. Quod autem talis obligatio robur non habeat,
dupliciter potest contingere. Uno quidem modo, propter defectum rationis, sicut patet in furiosis et amentibus,
qui se voto non possunt obligare ad aliquid, dum sunt in furia vel amentia.
Alio modo, quia ille qui vovet est alterius potestati subiectus, ut supra dictum est.
Et ista duo concurrunt in pueris ante annos pubertatis, quia et patiuntur rationis defectum, ut in pluribus; et sunt
naturaliter sub cura parentum, vel tutorum, qui sunt eis loco parentum. Et ideo eorum vota ex duplici causa robur
non habent. Contingit tamen, propter naturae dispositionem, quae legibus humanis non subditur, in aliquibus,
licet paucis, accelerari rationis usum, qui ob hoc dicuntur doli capaces.
Nec tamen propter hoc in aliquo eximuntur a cura parentum, quae subiacet legi humanae respicienti ad id quod
frequentius accidit.
Est ergo dicendum quod si puer vel puella, ante pubertatis annos, nondum habeat usum rationis, nullo modo
potest se ad aliquid voto obligare. Si vero ante annos pubertatis attigerit usum rationis, potest quidem, quantum
in ipso est, se obligare, sed votum eius potest irritari per parentes, quorum curae remanet adhuc subiectus.
Quantumcumque tamen sit doli capax, ante annos pubertatis non potest obligari voto solemni religionis, propter
ecclesiae statutum, quod respicit id quod in pluribus accidit. Post annos autem pubertatis, possunt iam se voto
religionis obligare, vel simplici vel solemni, absque voluntate parentum.
RA1
Ad primum ergo dicendum quod ratio illa procedit de pueris qui nondum attigerunt usum rationis, quorum vota
sunt invalida, ut dictum est.
RA2
Ad secundum dicendum quod vota eorum qui sunt in potestate aliorum habent conditionem implicitam, scilicet
si non revocentur a superiori, ex qua licita redduntur, et valida si conditio extat, ut dictum est.
RA3
Ad tertium dicendum quod ratio illa procedit de voto solemni quod fit per professionem.
|a10 Articulus 10
AG1
Ad decimum sic proceditur. Videtur quod in voto dispensari non possit. Minus enim est commutari votum quam
in eo dispensari.
Sed votum non potest commutari, dicitur enim Levit. XXVII, animal quod immolari potest Domino, si quis
voverit, sanctum erit, et mutari non poterit, nec melius malo nec peius bono.
Ergo multo minus potest dispensari in voto.
AG2
Praeterea, in his quae sunt de lege naturae et in praeceptis divinis non potest per hominem dispensari, et
praecipue in praeceptis primae tabulae, quae ordinantur directe ad dilectionem Dei, quae est ultimus
praeceptorum finis. Sed implere votum est de lege naturae; et est etiam praeceptum legis divinae, ut ex supra
dictis patet; et pertinet ad praecepta primae tabulae, cum sit actus latriae.
Ergo in voto dispensari non potest.
AG3
Praeterea, obligatio voti fundatur super fidelitatem quam homo debet Deo, sed in hac nullus potest dispensare.
Ergo nec in voto.
SC

1603

