RA2
Ad secundum dicendum quod legalis observantia tradi non debuit nisi populo iam congregato, quia lex ordinatur
ad bonum publicum, ut in secunda parte dictum est.
Populus autem fidelium congregandus erat aliquo signo sensibili, quod est necessarium ad hoc quod homines in
quacumque religione adunentur, sicut Augustinus dicit, contra faustum.
Et ideo oportuit prius institui circumcisionem quam lex daretur. Illi autem patres qui fuerunt ante legem, familias
suas instruxerunt de rebus divinis per modum paternae admonitionis.
Unde et Dominus dicit de Abraham, scio quod praecepturus sit filiis suis et domui suae post se ut custodiant
viam Domini.
RA3
Ad tertium dicendum quod baptismus in se continet perfectionem salutis, ad quam Deus omnes homines vocat,
secundum illud I Tim. II qui vult omnes homines salvos fieri.
Et ideo baptismus omnibus populis proponitur. Circumcisio autem non continebat perfectionem salutis, sed
significabat ipsam ut fiendam per Christum, qui erat ex Iudaeorum populo nasciturus.
Et ideo illi soli populo data est circumcisio.
RA4
Ad quartum dicendum quod circumcisionis institutio est ut signum fidei Abrahae, qui credidit se patrem futurum
Christi sibi repromissi, et ideo convenienter solis maribus competebat.
Peccatum etiam originale, contra quod specialiter circumcisio ordinabatur, a patre trahitur, non a matre, ut in
secunda parte dictum est.
Sed baptismus continet virtutem Christi, qui est universalis salutis causa omnium, et remissio omnium
peccatorum.
|a3 Articulus 3
AG1
Ad tertium sic proceditur. Videtur quod ritus circumcisionis non fuerit conveniens. Circumcisio enim, ut dictum
est, fidei quaedam professio est. Sed fides in VI apprehensiva existit, cuius operationes maxime apparent in
capite.
Ergo magis debuit signum circumcisionis dari in capite quam in membro generationis.
AG2
Praeterea, ad usum sacramentorum sumimus ea quorum est communior usus, sicut aqua ad abluendum, et panem
ad reficiendum. Sed ad incidendum communius utimur cultello ferreo quam petrino.
Ergo circumcisio non debuit fieri cultello petrino.
AG3
Praeterea, sicut baptismus instituitur in remedium originalis peccati, ita et circumcisio, sicut beda dicit.
Sed nunc baptismus non differtur usque ad octavum diem, ne pueris periculum damnationis immineat propter
originale peccatum, si non baptizati decedant. Quandoque etiam tardatur baptismus post octavum diem.
Ergo etiam circumcisioni non debuit determinari octavus dies, sed debebat quandoque praeveniri, sicut etiam
quandoque tardabatur.
SC
Sed contra est quod Rom. IV, super illud, et signum accepit circumcisionis, determinatur in Glossa praedictus
circumcisionis ritus.
CO
Respondeo dicendum quod, sicut dictum est, circumcisio quoddam signum fidei est institutum a Deo, cuius
sapientiae non est numerus.
Determinare autem convenientia signa est sapientiae opus. Et ideo concedendum est quod ritus circumcisionis
fuit conveniens.
RA1
Ad primum ergo dicendum quod circumcisio convenienter fiebat in membro generationis. Primo quidem, quia
erat signum fidei qua Abraham credidit Christum ex suo semine nasciturum. Secundo, quia erat in remedium
peccati originalis, quod per actum generationis traducitur. Tertio, quia ordinabatur ad diminutionem carnalis
concupiscentiae, quae praecipue in membris illis viget, propter abundantiam delectationis venereorum.
RA2
Ad secundum dicendum quod cultellus lapiDeus non erat de necessitate circumcisionis. Unde non invenitur tale
instrumentum praecepto divino determinatum; neque communiter tali instrumento Iudaei utebantur ad
circumcidendum; sed neque modo utuntur. Leguntur tamen aliquae circumcisiones famosae cultello lapideo
factae, sicut legitur Exod. IV, quod tulit Sephora acutissimam petram et circumcidit praeputium filii sui; et iosue
V dicitur, fac tibi cultros lapideos, et circumcide secundo filios Israel.
Per quod figurabatur circumcisionem spiritualem esse faciendam per Christum, de quo dicitur, I Cor. X, petra
autem erat Christus.
2446

