In hoc tamen duo considerari oportet. Primum quidem, ut huiusmodi operationes non extendantur nisi ad
praecognoscenda futura quae causantur per motus caelestium corporum, ut supra dictum est.
Secundo, ut non extendantur nisi ad ea quae aliqualiter possunt ad huiusmodi animalia pertinere. Consequuntur
enim per caelestia corpora cognitionem quandam naturalem et instinctum ad ea quae eorum vitae sunt
necessaria, sicut sunt immutationes quae fiunt per pluvias et ventos, et alia huiusmodi.
Alio modo instinctus huiusmodi causantur ex causa spirituali.
Scilicet vel ex Deo, ut patet in columba super Christum descendente, et in corvo qui pavit eliam, et in cete qui
absorbuit et eiecit ionam. Vel etiam ex Daemonibus, qui utuntur huiusmodi operationibus brutorum animalium
ad implicandas animas vanis opinionibus. Et eadem ratio videtur esse de omnibus aliis accipiuntur pro omine,
non subduntur dispositioni stellarum.
Huiusmodi, praeterquam de ominibus. Quia verba humana, quae disponuntur tamen secundum divinam
providentiam; et quandoque secundum Daemonum operationem. Sic igitur dicendum quod omnis huiusmodi
divinatio, si extendatur ultra id ad quod potest pertingere secundum ordinem naturae vel divinae providentiae, est
superstitiosa et illicita.
RA1
Ad primum ergo dicendum quod hoc quod ioseph dixit, non esse aliquem sibi similem in scientia augurandi,
secundum Augustinum, ioco dixit, non serio, referens forte hoc ad id quod vulgus de eo opinabatur. Et sic etiam
dispensator eius locutus est.
RA2
Ad secundum dicendum quod illa auctoritas loquitur de cognitione avium respectu eorum quae ad eas pertinent.
Et ad haec praecognoscenda considerare earum voces et motus non est illicitum, puta si quis ex hoc quod
cornicula frequenter crocitat, praedicat pluviam cito esse futuram.
RA3
Ad tertium dicendum quod Gedeon observavit recitationem et expositionem somnii accipiens ea pro omine,
quasi ordinata ad sui instructionem a divina providentia. Et similiter eliezer attendit verba puellae, oratione
praemissa ad Deum.
|a8 Articulus 8
AG1
Ad octavum sic proceditur. Videtur quod divinatio sortium non sit illicita.
Quia super illud psalm., in manibus tuis sortes meae, dicit Glossa Augustini, sors non est aliquid mali, sed res, in
humana dubitatione, divinam indicans voluntatem.
AG2
Praeterea, ea quae a sanctis in Scripturis observata leguntur non videntur esse illicita. Sed sancti viri, tam in
veteri quam in novo testamento, inveniuntur sortibus usi esse.
Legitur enim iosue VII, quod iosue, ex praecepto Domini, iudicio sortium punivit Achar, qui de anathemate
surripuerat. Saul etiam sorte deprehendit filium suum ionatham mel comedisse, ut habetur I Reg. XIV.
Ionas etiam, a facie Domini fugiens, sorte deprehensus, est in mare deiectus, ut legitur ionae I.
Zacharias etiam sorte exiit ut incensum poneret, ut legitur Luc. I.
Matthias etiam est sorte ab apostolis in apostolatum electus, ut legitur Act. I.
Ergo videtur quod divinatio sortium non sit illicita.
AG3
Praeterea, pugna pugilum quae monomachia dicitur, idest singularis concertatio, et iudicia ignis et aquae, quae
dicuntur vulgaria, videntur ad sortes pertinere, cum per huiusmodi aliqua exquirantur occulta. Sed huiusmodi
non videntur esse illicita, quia et David legitur cum Philisthaeo singulare iniisse certamen, ut legitur I Reg. XVII.
Ergo videtur quod divinatio sortium non sit illicita.
SC
Sed contra est quod in decretis, XXVI, qu. V, dicitur, sortes quibus cuncta vos vestris discriminatis provinciis,
quas patres damnaverunt, nihil aliud quam divinationes et maleficia decernimus. Quamobrem volumus omnino
illas damnari, et ultra inter christianos nolumus nominari, et ne exerceantur, anathematis interdicto prohibemus.
CO
Respondeo dicendum quod, sicut supra dictum est, sortes proprie dicuntur cum aliquid fit ut, eius eventu
considerato, aliquid occultum innotescat. Et si quidem quaeratur iudicio sortium quid cui sit exhibendum, sive
illud sit res possessa, sive sit honor seu dignitas, seu poena, aut actio aliqua, vocatur sors divisoria. Si autem
inquiratur quid agere oporteat, vocatur sors consultoria. Si vero quaeratur quid sit futurum, vocatur sors
divinatoria. Actus autem hominum, qui requiruntur ad sortes, non subduntur dispositioni stellarum, nec etiam
eventus ipsorum. Unde si quis ea intentione sortibus utatur quasi huiusmodi actus humani, qui requiruntur ad
sortes, secundum dispositionem stellarum sortiantur effectum, vana et falsa est opinio, et per consequens non
carens Daemonum ingestione.
Ex quo talis divinatio erit superstitiosa et illicita.
1636

