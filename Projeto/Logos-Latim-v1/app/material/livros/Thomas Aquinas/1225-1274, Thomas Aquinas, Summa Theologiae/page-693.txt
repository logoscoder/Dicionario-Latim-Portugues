Deinde considerandum est de bonitate et malitia quantum ad exteriores actus. Et circa hoc quaeruntur sex. Primo,
utrum bonitas et malitia per prius sit in actu voluntatis, vel in actu exteriori secundo, utrum tota bonitas vel
malitia actus exterioris dependeat ex bonitate voluntatis. Tertio, utrum sit eadem bonitas et malitia interioris et
exterioris actus. Quarto, utrum actus exterior aliquid addat de bonitate vel malitia supra actum interiorem.
Quinto, utrum eventus sequens aliquid addat de bonitate vel malitia ad actum exteriorem. Sexto, utrum idem
actus exterior possit esse bonus et malus.
|a1 Articulus 1
AG1
Ad primum sic proceditur. Videtur quod bonum et malum per prius consistat in actu exteriori quam in actu
voluntatis.
Voluntas enim habet bonitatem ex obiecto, ut supra dictum est.
Sed actus exterior est obiectum interioris actus voluntatis, dicimur enim velle furtum, vel velle dare
eleemosynam. Ergo malum et bonum per prius est in actu exteriori, quam in actu voluntatis.
AG2
Praeterea, bonum per prius convenit fini, quia ea quae sunt ad finem, habent rationem boni ex ordine ad finem.
Actus autem voluntatis non potest esse finis, ut supra dictum est, actus alicuius alterius potentiae potest esse
finis. Ergo per prius consistit bonum in actu potentiae alterius,
AG3
Praeterea, actus voluntatis formaliter se habet ad actum exteriorem, ut supra dictum est.
Sed id quod est formale, est posterius, nam forma advenit materiae. Ergo per prius est bonum et malum in actu
exteriori quam in actu voluntatis.
SC
Sed contra est quod Augustinus dicit, in libro retract., quod voluntas est qua peccatur, et recte vivitur.
Ergo bonum et malum morale per prius consistit in voluntate.
CO
Respondeo dicendum quod aliqui actus exteriores possunt dici boni vel mali dupliciter. Uno modo, secundum
genus suum, et secundum circumstantias in ipsis consideratas, sicut dare eleemosynam, servatis debitis
circumstantiis, dicitur esse bonum. Alio modo dicitur aliquid esse bonum vel malum ex ordine ad finem, sicut
dare eleemosynam propter inanem gloriam, dicitur esse malum. Cum autem finis sit proprium obiectum
voluntatis, manifestum est quod ista ratio boni vel mali quam habet actus exterior ex ordine ad finem, per prius
invenitur in actu voluntatis, et ex eo derivatur ad actum exteriorem. Bonitas autem vel malitia quam habet actus
exterior secundum se, propter debitam materiam et debitas circumstantias, non derivatur a voluntate, sed magis a
ratione. Unde si consideretur bonitas exterioris actus secundum quod est in ordinatione et apprehensione rationis,
prior est quam bonitas actus voluntatis, sed si consideretur secundum quod est in executione operis, sequitur
bonitatem voluntatis, quae est principium eius.
RA1
Ad primum ergo dicendum quod actus exterior est obiectum voluntatis, inquantum proponitur voluntati a ratione
ut quoddam bonum apprehensum et ordinatum per rationem, et sic est prius quam bonum actus voluntatis.
Inquantum vero consistit in executione operis, est effectus voluntatis, et sequitur voluntatem.
RA2
Ad secundum dicendum quod finis est prior in intentione, sed est posterior in executione.
RA3
Ad tertium dicendum quod forma, secundum quod est recepta in materia, est posterior in via generationis quam
materia, licet sit prior natura, sed secundum quod est in causa agente, est omnibus modis prior. Voluntas autem
comparatur ad actum exteriorem sicut causa efficiens. Unde bonitas actus voluntatis est forma exterioris actus,
sicut in causa agente existens.
|a2 Articulus 2
AG1
Ad secundum sic proceditur. Videtur quod tota bonitas et malitia actus exterioris dependeat ex voluntate.
Dicitur enim Matth. VII, non potest arbor bona malos fructus facere, nec arbor mala facere fructus bonos.
Per arborem autem intelligitur voluntas, et per fructum opus, secundum Glossam.
Ergo non potest esse quod voluntas interior sit bona, et actus exterior sit malus; aut e converso.
AG2
Praeterea, Augustinus dicit, in libro retract., quod non nisi voluntate peccatur.
Si ergo non sit peccatum in voluntate, non erit peccatum in exteriori actu. Et ita tota bonitas vel malitia exterioris
actus ex voluntate dependet.
AG3
693

