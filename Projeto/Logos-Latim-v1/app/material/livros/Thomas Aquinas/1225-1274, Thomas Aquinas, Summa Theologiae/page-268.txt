Et ex hac existimatione derivatum videtur, quod aliqui existimaverunt nullas substantias incorporeas esse nisi
corporibus unitas; adeo quod quidam etiam posuerunt Deum esse animam mundi, ut Augustinus narrat in VII de
CIV. Dei.
Sed quia hoc fidei catholicae repugnat, quae ponit Deum super omnia exaltatum, secundum illud Psalmi VIII,
elevata est magnificentia tua super caelos, Origenes, hoc de Deo dicere recusans, de aliis secutus est aliorum
opinionem; sicut et in multis aliis deceptus fuit, sequens antiquorum Philosophorum opiniones.
Verbum autem bernardi potest exponi, quod spiritus creati indigeant corporali instrumento, non naturaliter unito,
sed ad aliquid assumpto, ut infra dicetur.
Augustinus autem loquitur non asserendo, sed opinione Platonicorum utens, qui ponebant esse quaedam
animalia aerea, quae Daemones nominabant.
RA2
Ad secundum dicendum quod Gregorius nominat Angelum rationale animal metaphorice, propter similitudinem
rationis.
RA3
Ad tertium dicendum quod vivificare effective simpliciter perfectionis est. Unde et Deo convenit secundum illud
I Reg. II, Dominus mortificat et vivificat.
Sed vivificare formaliter est substantiae quae est pars alicuius naturae, et non habentis in se integram naturam
speciei.
Unde substantia intellectualis quae non est unita corpori, est perfectior quam ea quae est corpori unita.
|a2 Articulus 2
AG1
Ad secundum sic proceditur. Videtur quod Angeli non assumant corpora. In opere enim Angeli nihil est
superfluum; sicut neque in opere naturae. Sed superfluum esset quod Angeli corpora assumerent, Angelus enim
non indiget corpore, cum eius virtus omnem virtutem corporis excedat. Ergo Angelus non assumit corpus.
AG2
Praeterea, omnis assumptio ad aliquam unionem terminatur, quia assumere dicitur quasi ad se sumere. Sed
corpus non unitur Angelo ut formae, sicut dictum est.
Ex eo autem quod unitur sibi ut motori, non dicitur assumi, alioquin sequeretur quod omnia corpora mota ab
Angelis, essent ab eis assumpta.
Ergo Angeli non assumunt corpora.
AG3
Praeterea, Angeli non assumunt corpora de terra vel aqua, quia non subito disparerent; neque iterum de igne,
quia comburerent ea quae contingerent; neque iterum ex aere, quia aer infigurabilis est et incolorabilis.
Ergo Angeli corpora non assumunt.
SC
Sed contra est quod Augustinus dicit, XVI de CIV. Dei, quod Angeli in assumptis corporibus Abrahae
apparuerunt.
CO
Respondeo dicendum quod quidam dixerunt Angelos nunquam corpora assumere, sed omnia quae in Scripturis
divinis leguntur de apparitionibus Angelorum, contigisse in visione prophetiae, hoc est secundum
imaginationem.
Sed hoc repugnat intentioni Scripturae. Illud enim quod imaginaria visione videtur, est in sola imaginatione
videntis, unde non videtur indifferenter ab omnibus. Scriptura autem divina sic introducit interdum Angelos
apparentes, ut communiter ab omnibus viderentur; sicut Angeli apparentes Abrahae, visi sunt ab eo et tota
familia eius, et a Loth, et a civibus sodomorum. Similiter Angelus qui apparuit tobiae, ab omnibus videbatur. Ex
quo manifestum fit huiusmodi contigisse secundum corpoream visionem, qua videtur id quod positum est extra
videntem, unde ab omnibus videri potest. Tali autem visione non videtur nisi corpus. Cum igitur Angeli neque
corpora sint, neque habeant corpora naturaliter sibi unita, ut ex dictis patet, relinquitur quod interdum corpora
assumant.
RA1
Ad primum ergo dicendum quod Angeli non indigent corpore assumpto propter seipsos, sed propter nos; ut
familiariter cum hominibus conversando, demonstrent intelligibilem societatem quam homines expectant cum
eis habendam in futura vita. Hoc etiam quod Angeli corpora assumpserunt in veteri testamento, fuit quoddam
figurale indicium quod verbum Dei assumpturum esset corpus humanum, omnes enim apparitiones veteris
testamenti ad illam apparitionem ordinatae fuerunt, qua filius Dei apparuit in carne.
RA2
Ad secundum dicendum quod corpus assumptum unitur Angelo, non quidem ut formae, neque solum ut motori;
sed sicut motori repraesentato per corpus mobile assumptum. Sicut enim in sacra Scriptura proprietates rerum

268

