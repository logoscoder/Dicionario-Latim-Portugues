non est gravius peccatum ex eo quod maius bonum praeteritur, sed ex eo quod praeteritur quod est magis de
intentione praecipientis.
Sic ergo oportet diversos inobedientiae gradus diversis peccatorum gradibus comparare. Nam inobedientia qua
contemnitur Dei praeceptum, ex ipsa ratione inobedientiae gravius est peccatum quam peccatum quo peccatur in
hominem, si secerneretur inobedientia Dei (et hoc dico, quia qui contra proximum peccat, etiam contra Dei
praeceptum agit)p si tamen in aliquo potiori praeceptum Dei contemneret, adhuc gravius peccatum esset.
Inobedientia autem qua contemnitur praeceptum hominis, levior est peccato quo contemnitur ipse praecipiens,
quia ex reverentia praecipientis procedere debet reverentia praecepti. Et similiter peccatum quod directe pertinet
ad contemptum Dei, sicut blasphemia vel aliquid huiusmodi, gravius est, etiam semota per intellectum
inobedientia a peccato, quam peccatum in quo contemnitur solum Dei praeceptum.
RA1
Ad primum ergo dicendum quod illa comparatio Samuelis non est aequalitatis, sed similitudinis, quia
inobedientia redundat in contemptum Dei sicut et idololatria, licet idololatria magis.
RA2
Ad secundum dicendum quod non omnis inobedientia est peccatum in spiritum sanctum, sed solum illa cui
obstinatio adhibetur.
Non enim contemptus cuiuscumque quod peccatum impedit, constituit peccatum in spiritum sanctum, alioquin
cuiuslibet boni contemptus esset peccatum in spiritum sanctum, quia per quodlibet bonum potest homo a peccato
impediri. Sed illorum bonorum contemptus facit peccatum in spiritum sanctum quae directe ducunt ad
poenitentiam et remissionem peccatorum.
RA3
Ad tertium dicendum quod primum peccatum primi parentis, ex quo in omnes peccatum emanavit, non fuit
inobedientia, secundum quod est speciale peccatum, sed superbia, ex qua homo ad inobedientiam processit.
Unde apostolus in verbis illis videtur accipere inobedientiam secundum quod generaliter se habet ad omne
peccatum.
|q106 Quaestio 106
|a0 Prologus
Deinde considerandum est de gratia sive gratitudine, et ingratitudine. Circa gratiam autem quaeruntur sex.
Primo, utrum gratia sit virtus specialis ab aliis distincta. Secundo, quis tenetur ad maiores gratiarum actiones
Deo, utrum innocens vel poenitens. Tertio, utrum semper teneatur homo ad gratias humanis beneficiis reddendas.
Quarto, utrum retributio gratiarum sit differenda. Quinto, utrum sit mensuranda secundum acceptum beneficium,
vel secundum dantis affectum.
Sexto, utrum oporteat aliquid maius rependere.
|a1 Articulus 1
AG1
Ad primum sic proceditur. Videtur quod gratia non sit virtus specialis ab aliis distincta. Maxima enim beneficia a
Deo et a parentibus accepimus. Sed honor quem Deo retribuimus, pertinet ad virtutem religionis, honor autem
quem retribuimus parentibus, pertinet ad virtutem pietatis. Ergo gratia sive gratitudo non est virtus ab aliis
distincta.
AG2
Praeterea, retributio proportionalis pertinet ad iustitiam commutativam, ut patet per Philosophum, in V ethic..
Sed gratiae redduntur ut retributio sit, ut ibidem dicitur.
Ergo redditio gratiarum, quod pertinet ad gratitudinem, est actus iustitiae.
Non ergo gratitudo est specialis virtus ab aliis distincta.
AG3
Praeterea, recompensatio requiritur ad amicitiam conservandam, ut patet per Philosophum, in VIII et IX ethic..
Sed amicitia se habet ad omnes virtutes, propter quas homo amatur.
Ergo gratia sive gratitudo, ad quam pertinet recompensare beneficia, non est specialis virtus.
SC
Sed contra est quod tullius ponit gratiam specialem iustitiae partem.
CO
Respondeo dicendum quod, sicut supra dictum est, secundum diversas causas ex quibus aliquid debetur, necesse
est diversificari debiti reddendi rationem, ita tamen quod semper in maiori illud quod minus est continetur. In
Deo autem primo et principaliter invenitur causa debiti, eo quod ipse est primum principium omnium bonorum
nostrorum. Secundario autem, in patre, quod est proximum nostrae generationis et disciplinae principium. Tertio
autem, in persona quae dignitate praecellit, ex qua communia beneficia procedunt. Quarto autem, in aliquo
benefactore a quo aliqua particularia et privata beneficia percepimus, pro quibus particulariter ei obligamur. Quia
1678

