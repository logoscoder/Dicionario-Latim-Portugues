Ergo convenientius esset quod ea quae pertinent ad actus gratiae, per eosdem homines administrarentur, ita ut
non esset in ecclesia diversitas officiorum et statuum.
AG3
Praeterea, bonum ecclesiae maxime videtur in pace consistere, secundum illud Psalmi, qui posuit fines tuos
pacem.
Et II ad Cor. Ult. Dicitur, pacem habete, et Deus pacis erit vobiscum.
Sed diversitas est impeditiva pacis, quam similitudo causare videtur, secundum illud Eccli. XIII, omne animal
diligit simile sibi.
Et Philosophus dicit, in VII polit., quod modica differentia facit in civitate dissidium. Ergo videtur quod non
oporteat in ecclesia esse diversitatem statuum et officiorum.
SC
Sed contra est quod in Psalmo in laudem ecclesiae dicitur quod est circumamicta varietate, ubi dicit Glossa quod
doctrina apostolorum, et confessione martyrum, et puritate virginum et lamento poenitentium, ornatur regina,
idest ecclesia.
CO
Respondeo dicendum quod diversitas statuum et officiorum in ecclesia ad tria pertinet. Primo quidem, ad
perfectionem ipsius ecclesiae. Sicut enim in rerum naturalium ordine perfectio, quae in Deo simpliciter et
uniformiter invenitur, in universitate creaturarum inveniri non potuit nisi difformiter et multipliciter ita etiam
plenitudo gratiae, quae in Christo sicut in capite adunatur, ad membra eius diversimode redundat, ad hoc quod
corpus ecclesiae sit perfectum.
Et hoc est quod apostolus dicit, ad Ephes. IV, ipse dedit quosdam quidem apostolos, quosdam autem prophetas,
alios vero evangelistas, alios autem pastores et doctores, ad consummationem sanctorum.
Secundo autem pertinet ad necessitatem actionum quae sunt in ecclesia necessariae. Oportet autem ad diversas
actiones diversos homines deputari, ad hoc quod expeditius et sine confusione omnia peragantur.
Et hoc est quod apostolus dicit, Rom. XII, sicut in uno corpore multa membra habemus, omnia autem membra
non eundem actum habent, ita multi unum corpus sumus in Christo.
Tertio hoc pertinet ad dignitatem et pulchritudinem ecclesiae, quae in quodam ordine consistit.
Unde dicitur III Reg. X, quod videns regina Saba omnem sapientiam Salomonis, et habitacula servorum et
ordines ministrantium, non habebat ultra spiritum.
Unde et apostolus dicit, II ad Tim. II, quod in magna domo non solum sunt vasa aurea et argentea, sed et lignea
et fictilia.
RA1
Ad primum ergo dicendum quod diversitas statuum et officiorum non impedit ecclesiae unitatem, quae perficitur
per unitatem fidei et caritatis et mutuae subministrationis, secundum illud apostoli, ad Ephes. IV, ex quo totum
corpus est compactum, scilicet per fidem, et connexum, scilicet per caritatem, per omnem iuncturam
subministrationis, dum scilicet unus alii servit.
RA2
Ad secundum dicendum quod sicut natura non facit per multa quod potest facere per unum, ita etiam non
coarctat in unum id ad quod multa requiruntur, secundum illud apostoli, I ad Cor. XII, si totum corpus oculus,
ubi auditus? unde et in ecclesia, quae est corpus Christi, oportuit membra diversificari secundum diversa officia,
status et gradus.
RA3
Ad tertium dicendum quod sicut in corpore naturali membra diversa continentur in unitate per virtutem spiritus
vivificantis quo abscedente membra corporis separantur; ita etiam in corpore ecclesiae conservatur pax
diversorum membrorum virtute spiritus sancti, qui corpus ecclesiae vivificat, ut habetur Ioan. VI. Unde apostolus
dicit, Ephes. IV, solliciti servare unitatem spiritus in vinculo pacis.
Discedit autem aliquis ab hac unitate spiritus dum quaerit quae sibi sunt propria, sicut etiam in terrena civitate
pax tollitur ex hoc quod cives singuli quae sua sunt quaerunt. Alioquin, per officiorum et statuum distinctionem
tam mentis quam in civitate terrena magis pax conservatur, inquantum per haec plures sunt qui communicant
actibus publicis.
Unde et apostolus dicit, I ad Cor. XII, quod Deus sic temperavit ut non sit schisma in corpore, sed pro invicem
sollicita sint membra.
|a3 Articulus 3
AG1
Ad tertium sic proceditur. Videtur quod officia non distinguantur per actus. Sunt enim infinitae diversitates
humanorum actuum, tam in spiritualibus quam in temporalibus. Sed infinitorum non potest esse certa distinctio.
Ergo per diversitates actuum non potest esse humanorum officiorum certa distinctio.
AG2
Praeterea, vita activa et contemplativa secundum actus distinguuntur, ut dictum est.
1981

