Ad primum ergo dicendum quod operatio alterius potest esse mihi coniuncta vel per effectum, sicut in primo
modo; vel per apprehensionem, sicut in secundo modo; vel per affectionem, sicut in tertio modo.
RA2
Ad secundum dicendum quod ratio illa procedit quantum ad tertium modum, non autem quantum ad duos
primos.
RA3
Ad tertium dicendum quod operationes aliorum etsi non procedant ex habitibus qui in me sunt, causant tamen in
me aliquid delectabile; vel faciunt mihi aestimationem sive apprehensionem proprii habitus; vel procedunt ex
habitu illius qui est unum mecum per amorem.
|a6 Articulus 6
AG1
Ad sextum sic proceditur. Videtur quod benefacere alteri non sit delectationis causa. Delectatio enim causatur ex
consecutione proprii boni, sicut supra dictum est.
Sed benefacere non pertinet ad consecutionem proprii boni, sed magis ad emissionem. Ergo magis videtur esse
causa tristitiae quam delectationis.
AG2
Praeterea, Philosophus dicit, in IV ethic., quod illiberalitas connaturalior est hominibus quam prodigalitas.
Sed ad prodigalitatem pertinet benefacere aliis, ad illiberalitatem autem pertinet desistere a benefaciendo. Cum
ergo operatio connaturalis sit delectabilis unicuique, ut dicitur in VII et X ethic., videtur quod benefacere aliis
non sit causa delectationis.
AG3
Praeterea, contrarii effectus ex contrariis causis procedunt.
Sed quaedam quae pertinent ad malefacere, sunt naturaliter homini delectabilia, sicut vincere, redarguere vel
increpare alios, et etiam punire, quantum ad iratos, ut dicit Philosophus in I rhetoric..
Ergo benefacere magis est causa tristitiae quam delectationis.
SC
Sed contra est quod Philosophus dicit, in II polit., quod largiri et auxiliari amicis aut extraneis, est
delectabilissimum.
CO
Respondeo dicendum quod hoc ipsum quod est benefacere alteri, potest tripliciter esse delectationis causa. Uno
modo, per comparationem ad effectum, quod est bonum in altero constitutum.
Et secundum hoc, inquantum bonum alterius reputamus quasi nostrum bonum, propter unionem amoris,
delectamur in bono quod per nos fit aliis, praecipue amicis, sicut in bono proprio. Alio modo, per
comparationem ad finem, sicut cum aliquis, per hoc quod alteri benefacit, sperat consequi aliquod bonum sibi
ipsi, vel a Deo vel ab homine. Spes autem delectationis est causa. Tertio modo, per comparationem ad
principium. Et sic hoc quod est benefacere alteri, potest esse delectabile per comparationem ad triplex
principium. Quorum unum est facultas benefaciendi, et secundum hoc, benefacere alteri fit delectabile,
inquantum per hoc fit homini quaedam imaginatio abundantis boni in seipso existentis, ex quo possit aliis
communicare. Et ideo homines delectantur in filiis et in propriis operibus, sicut quibus communicant proprium
bonum.
Aliud principium est habitus inclinans, secundum quem benefacere fit alicui connaturale. Unde liberales
delectabiliter dant aliis.
Tertium principium est motivum, puta cum aliquis movetur ab aliquo quem diligit, ad benefaciendum alicui,
omnia enim quae facimus vel patimur propter amicum, delectabilia sunt, quia amor praecipua causa delectationis
est.
RA1
Ad primum ergo dicendum quod emissio, inquantum est indicativa proprii boni, est delectabilis. Sed inquantum
evacuat proprium bonum potest esse contristans; sicut quando est immoderata.
RA2
Ad secundum dicendum quod prodigalitas habet immoderatam emissionem, quae repugnat naturae.
Et ideo prodigalitas dicitur esse contra naturam.
RA3
Ad tertium dicendum quod vincere, redarguere et punire, non est delectabile inquantum est in malum alterius,
sed inquantum pertinet ad proprium bonum, quod plus homo amat quam odiat malum alterius. Vincere enim est
delectabile naturaliter, inquantum per hoc homini fit aestimatio propriae excellentiae. Et propter hoc, omnes ludi
in quibus est concertatio, et in quibus potest esse victoria, sunt maxime delectabiles, et universaliter omnes
concertationes, secundum quod habent spem victoriae. Redarguere autem et increpare potest esse dupliciter
delectationis causa. Uno modo, inquantum facit homini imaginationem propriae sapientiae et excellentiae,

744

