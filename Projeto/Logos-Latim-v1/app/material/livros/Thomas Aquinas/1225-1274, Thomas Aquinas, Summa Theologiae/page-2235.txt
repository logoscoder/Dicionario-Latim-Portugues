quod alia ratione pater, et alia mater est generationis principium (si vero essent plures eadem ratione principium
unius actionis, puta cum multi simul trahunt navem, in omnibus esset una et eadem relatio), ex parte autem prolis
est una sola filiatio secundum rem, sed duplex secundum rationem, inquantum correspondet utrique relationi
parentum secundum duos respectus intellectus. Et sic etiam quantum ad aliquid in Christo est tantum una filiatio
realis, quae respicit patrem aeternum, est tamen ibi alius respectus temporalis, qui respicit matrem temporalem.
|a6 Articulus 6
AG1
Ad sextum sic proceditur. Videtur quod Christus non fuerit natus sine dolore matris. Sicut enim mors hominum
subsecuta est ex peccato primorum parentum, secundum illud Gen. II, quacumque die comederitis, morte
moriemini; ita etiam dolor partus, secundum illud Gen. III, in dolore paries filios.
Sed Christus mortem subire voluit. Ergo videtur quod pari ratione eius partus esse debuerit cum dolore.
AG2
Praeterea, finis proportionatur principio. Sed finis vitae Christi fuit cum dolore, secundum illud Isaiae LIII, vere
dolores nostros ipse tulit.
Ergo videtur quod etiam in sua nativitate fuerit dolor partus.
AG3
Praeterea, in libro de ortu salvatoris narratur quod ad Christi nativitatem obstetrices occurrerunt, quae videntur
necessariae parienti propter dolorem. Ergo videtur quod beata virgo peperit cum dolore.
SC
Sed contra est quod Augustinus dicit, in sermone de nativitate, alloquens virginem matrem, nec in conceptione,
inquit, inventa es sine pudore, nec in partu inventa es cum dolore.
CO
Respondeo dicendum quod dolor parientis causatur ex apertione meatuum per quos proles egreditur.
Dictum est autem supra quod Christus est egressus ex clauso utero matris, et sic nulla apertio meatuum ibi fuit.
Et propter hoc in illo partu nullus fuit dolor, sicut nec aliqua corruptio, sed fuit ibi maxima iucunditas, ex hoc
quod homo Deus natus est in mundum, secundum illud Isaiae XXXV, germinans germinabit sicut lilium, et
exultabit laetabunda et laudans.
RA1
Ad primum ergo dicendum quod dolor partus consequitur in muliere commixtionem virilem.
Unde Gen. III, postquam dictum est, in dolore paries, subditur, et sub viri potestate eris. Sed, sicut dicit
Augustinus, in sermone de assumptione beatae virginis, ab hac sententia excipitur virgo mater Dei, quae, quia
sine peccati colluvione et sine virilis admixtionis detrimento Christum suscepit, sine dolore genuit, sine
integritatis violatione, pudore virginitatis integra permansit.
Christus autem mortem suscepit spontanea voluntate, ut pro nobis satisfaceret, non quasi ex necessitate illius
sententiae, quia ipse mortis debitor non erat.
RA2
Ad secundum dicendum quod, sicut Christus moriendo destruxit mortem nostram, ita suo dolore nos a doloribus
liberavit, et ita mori voluit cum dolore. Sed dolor parientis matris non pertinebat ad Christum, qui pro peccatis
nostris satisfacere veniebat. Et ideo non oportuit quod mater eius pareret cum dolore.
RA3
Ad tertium dicendum quod Luc. II dicitur quod beata virgo ipsamet puerum, quem pepererat, pannis involvit et
posuit in praesepio.
Et ex hoc ostenditur narratio huius libri, qui est apocryphus, esse falsa. Unde Hieronymus dicit, contra
Helvidium, nulla ibi obstetrix, nulla muliercularum sedulitas intercessit.
Et mater et obstetrix fuit. Pannis, inquit, involvit infantem, et posuit in praesepio. Quae sententia apocryphorum
deliramenta convincit.
|a7 Articulus 7
AG1
Ad septimum sic proceditur. Videtur quod Christus non debuit in bethlehem nasci.
Dicitur enim Isaiae II, de sion exibit lex, et verbum Domini de ierusalem.
Sed Christus est vere verbum Dei. Ergo de ierusalem debuit prodire in mundum.
AG2
Praeterea, Matth. II dicitur scriptum esse de Christo quod Nazaraeus vocabitur, quod sumitur ex eo quod
scribitur Isaiae XI, flos de radice eius ascendet; Nazareth enim flos interpretatur.
Sed maxime aliquis denominatur a loco suae nativitatis. Ergo videtur quod in Nazareth nasci debuerit, ubi etiam
fuit conceptus et nutritus.
AG3

2235

