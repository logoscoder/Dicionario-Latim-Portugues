Corpus autem quod circulariter movetur totum quidem non mutat locum subiecto, sed ratione tantum; unde
nunquam est extra suum ubi.
RA19
Ad decimumnonum dicendum quod probatio illa frivola est, licet Rabbi Moyses eam ponat. Quod si enarrare
proprie accipitur cum dicitur: caeli enarrant gloriam Dei; oportet quod caelum non solum habeat intellectum, sed
etiam linguam. Dicuntur ergo caeli enarrare gloriam Dei, si ad litteram exponatur, in quantum ex eis manifestatur
hominibus gloria Dei; per quem modum etiam creaturae insensibiles Deum laudare dicuntur.
RA20
Ad vicesimum dicendum quod alia animalia habent aestimativam naturalem determinatam ad aliqua certa, et
ideo sufficienter potuit eis provideri a natura aliquibus certis auxiliis; non autem homini, qui propter rationem est
infinitarum conceptionum. Et ideo loco omnium auxiliorum quae alia animalia naturaliter habent, habet homo
intellectum, qui est species specierum, et manus quae sunt organum organorum, per quas potest sibi praeparare
omnia necessaria.
|a9 Articulus 9
TTA
Nono quaeritur utrum anima uniatur materiale corporali per medium.
TTB
Et videtur quod sic.
AG1
Quia in libro de spiritu et anima dicitur quod anima habet vires quibus miscetur corpori. Sed vires animae sunt
aliud quam eius essentia. Ergo anima unitur corpori per aliquod medium.
AG2
Sed dicebat quod anima unitur corpori mediantibus potentiis, in quantum est motor, sed non in quantum est
forma. Sed contra, anima est forma corporis in quantum est actus; motor autem est in quantum est principium
operationis. Principium vero operationis est in quantum est actus, quia unumquodque agit secundum quod actu
est.
Ergo secundum idem anima est forma corporis et motor. Non ergo est distinguendum de anima secundum quod
est motor corporis vel forma.
AG3
Praeterea, anima ut est motor corporis non unitur corpori per accidens, quia sic ex anima et corpore non fieret
unum per se.
Ergo unitur ei per se. Sed quod unitur alicui per seipsum, unitur ei sine medio. Non ergo anima, in quantum est
motor, unitur corpori per medium.
AG4
Praeterea, anima unitur corpori ut motor, in quantum est principium operationis.
Sed operationes animae non sunt animae tantum, sed compositi, ut dicitur in I de anima; et sic inter animam et
corpus non cadit aliquod medium quantum ad operationes.
Non ergo anima unitur corpori per medium in quantum est motor.
AG5
Praeterea, videtur quod etiam uniatur ei per medium, in quantum est forma. Forma enim non unitur cuilibet
materiae, sed propriae.
Fit autem materia propria huius formae vel illius per dispositiones proprias, quae sunt propria accidentia rei;
sicut calidum et siccum sunt propria accidentia ignis. Ergo forma unitur materiae mediantibus propriis
accidentibus. Sed propria accidentia animatorum sunt potentiae animae. Ergo anima unitur corpori ut forma
mediantibus potentiis.
AG6
Praeterea, animal est movens seipsum.
Movens autem seipsum dividitur in duas partes, quarum una est movens et alia est mota, ut probatur in VIII
physic..
Pars autem movens est anima. Sed pars mota non potest esse materia sola: quia quod est in potentia tantum non
movetur, ut dicitur in V physic.. Et ideo corpora gravia et levia, licet habeant in seipsis motum, non tamen
movent seipsa; quia dividuntur solum in materiam et formam, quae non potest esse mota. Relinquitur ergo quod
animal dividatur in animam, et aliquam partem quae sit composita ex materia et forma; et sic sequitur quod
anima uniatur materiae corporali mediante aliqua forma.
AG7
Praeterea, in definitione cuiuslibet formae ponitur propria materia eius. Sed in definitione animae, in quantum est
forma, ponitur corpus physicum organicum potentia vitam habens, ut patet in II de anima.

36

