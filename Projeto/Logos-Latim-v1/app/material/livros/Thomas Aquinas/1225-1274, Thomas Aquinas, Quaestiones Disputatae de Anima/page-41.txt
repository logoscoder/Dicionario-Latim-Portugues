corpus ad susceptionem animae. Unde huiusmodi cadunt media inter animam et corpus ut dispositiones. Quod
quomodo sit, dictum est supra.
RA17
Ad decimumseptimum dicendum quod dimensiones non possunt intelligi in materia nisi secundum quod materia
intelligitur constituta per formam substantialem in esse substantiali corporeo: quod quidem non fit per aliam
formam in homine quam per animam, ut dictum est. Unde huiusmodi dimensiones non praeintelliguntur ante
animam in materia totaliter, sed quantum ad ultimos gradus perfectionis, ut supra expositum est.
RA18
Ad decimumoctavum dicendum quod anima et corpus non sunt distantia sicut res diversorum generum vel
specierum, cum neuter eorum sit in genere vel specie, ut in superioribus quaestionibus habitum est, sed solum
compositum ex eis. Sed anima est forma corporis per seipsam dans ei esse; unde per se et immediate ei unitur.
RA19
Ad decimumnonum dicendum quod corpus humanum habet aliquam communicationem cum corpore caelesti;
non quod aliquid corporis caelestis, ut lux, interveniat medium inter animam et corpus; sed secundum quod est
constitutum in quadam aequalitate complexionis remotae a contrarietate, ut in superioribus expositum est.
|a10 Articulus 10
TTA
Decimo quaeritur utrum anima sit in toto corpore et qualibet parte eius.
TTB
Et videtur quod non.
AG1
Anima enim est in corpore sicut perfectio in perfectibili. Sed perfectibile ab anima est corpus organicum: est
enim anima actus corporis physici organici potentia vitam habentis, ut dicitur in II de anima.
Ergo anima non est nisi in corpore organico. Sed non quaelibet pars corporis est organicum corpus. Ergo anima
non est in qualibet parte corporis.
AG2
Praeterea, forma est proportionata materiae.
Sed anima prout est forma corporis, est quaedam essentia simplex. Ergo non respondet ei materia multiplex. Sed
diversae partes corporis vel hominis vel animalis sunt sicut materia multiplex, cum habeant magnam
diversitatem ad invicem. Non ergo anima est forma cuiuslibet partis corporis; et ita non est anima in qualibet
parte corporis.
AG3
Praeterea, extra totum nihil est sumere.
Si igitur anima est tota in qualibet parte corporis, extra illam partem nihil est de anima.
Ergo impossibile est quod sit tota in qualibet parte corporis.
AG4
Praeterea, Philosophus dicit in lib.
De causa motus animalium: aestimandum est constare animal quemadmodum civitatem bene legibus rectam. In
civitate enim quando semel stabilitus fuerit ordo, nihil opus est separato monarcha; quoniam non oportet esse per
singula eorum quae fiunt; sed per se quilibet facit quod auctoritate ipsius ordinatum est, et fit hoc post hoc
propter consuetudinem. In animalibus autem idem hoc propter naturam fit, et quia natum est unumquodque sic
constitutum facere proprium opus, ut non opus sit in unoquoque esse animam, sed in quodam principio corporis
existente, alia quidem vivere eo quod apta nata sunt, facere autem proprium opus propter naturam.
Non ergo anima est in qualibet parte corporis, sed in una tantum.
AG5
Praeterea, Philosophus dicit in VIII physic.
Quod motor caeli oportet quod sit in centro, vel in aliquo signo circumferentiae; quia haec duo sunt principia in
motu circulari.
Et ostendit quod non potest esse in centro, sed in circumferentia; quia quanto aliqua sunt propinquiora
circumferentiae et remotiora a centro, tanto sunt velocioris motus. Ergo a simili, oportet quod motus animae sit
in illa parte animalis in qua praecipue apparet motus. Haec autem est eorum Cor. Ergo anima est tantum in
corde.
AG6
Praeterea, Philosophus dicit in Lib. De iuventute et senect. Quod plantae habent principium nutritivum in medio
superioris et inferioris. Sed sicut superius et inferius est in plantis, ita in animalibus est superius et inferius,
dexterum et sinistrum, ante et retro. Ergo oportet principium vitae, quod est anima, esse in animali in medio
harum particularum. Hoc autem est Cor. Ergo anima est tantum in corde.
AG7

41

