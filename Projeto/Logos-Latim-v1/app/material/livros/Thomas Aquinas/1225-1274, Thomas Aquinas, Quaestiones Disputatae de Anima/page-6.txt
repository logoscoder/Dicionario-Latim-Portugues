Ad octavum dicendum quod non est de ratione eius quod est hoc aliquid quod sit ex materia et forma
compositum, sed solum quod possit per se subsistere. Unde licet compositum sit hoc aliquid, non tamen
removetur quin aliis possit competere quod sint hoc aliquid.
RA9
Ad nonum dicendum quod in alio esse sicut accidens in subiecto, tollit rationem eius quod est hoc aliquid. Esse
autem in alio sicut partem (quomodo anima est in homine), non omnino excludit quin id quod est in alio, possit
hoc aliquid dici.
RA10
Ad decimum dicendum quod corrupto corpore non perit ab anima natura secundum quam competit ei ut sit
forma; licet non perficiat materiam actu, ut sit forma.
RA11
Ad undecimum dicendum quod intelligere est propria operatio animae, si consideretur principium a quo
egreditur operatio; non enim egreditur ab anima mediante organo corporali, sicut visio mediante oculo,
communicat tamen in ea corpus ex parte obiecti; nam phantasmata, quae sunt obiecta intellectus, sine corporeis
organis esse non possunt.
RA12
Ad duodecimum dicendum quod etiam anima aliquam dependentiam habet ad corpus, in quantum sine corpore
non pertingit ad complementum suae speciei; non tamen sic dependet a corpore quin sine corpore esse possit.
RA13
Ad decimumtertium dicendum quod necesse est, si anima est forma corporis, quod animae et corporis sit unum
esse commune, quod est esse compositi. Nec hoc impeditur per hoc quod anima et corpus sint diversorum
generum: nam neque anima neque corpus sunt in specie vel genere, nisi per reductionem, sicut partes reducuntur
ad speciem vel genus totius.
RA14
Ad decimumquartum dicendum quod illud quod proprie corrumpitur, non est forma neque materia, neque ipsum
esse, sed compositum.
Dicitur autem esse corporis corruptibile, in quantum corpus per corruptionem deficit ab illo esse quod erat sibi et
anima commune, quod remanet in anima subsistente. Et pro tanto etiam dicitur ex partibus consistens esse
corporis, quia ex suis partibus corpus constituitur tale ut possit ab anima esse recipere.
RA15
Ad decimumquintum dicendum quod in definitionibus formarum aliquando ponitur subiectum ut informe, sicut
cum dicitur: motus est actus existentis in potentia. Aliquando autem ponitur subiectum formatum, sicut cum
dicitur: motus est actus mobilis, lumen est actus lucidi. Et hoc modo dicitur anima actus corporis organici
physici, quia anima facit ipsum esse corpus organicum, sicut lumen facit aliquid esse lucidum.
RA16
Ad decimumsextum dicendum quod principia essentialia alicuius speciei ordinantur non ad esse tantum, sed ad
esse huius speciei.
Licet igitur anima possit per se esse, non tamen potest in complemento suae speciei esse sine corpore.
RA17
Ad decimumseptimum dicendum quod licet esse sit formalissimum inter omnia, tamen est etiam maxime
communicabile, licet non eodem modo inferioribus et superioribus communicetur.
Sic ergo corpus esse animae participat, sed non ita nobiliter sicut anima.
RA18
Ad decimumoctavum dicendum quod quamvis esse animae sit quodammodo corporis, non tamen corpus attingit
ad esse animae participandum secundum totam suam nobilitatem et virtutem; et ideo est aliqua operatio animae
in qua non communicat corpus.
|a2 Articulus 2
TTA
Secundo quaeritur utrum anima humana sit separata secundum esse a corpore.
TTB
Et videtur quod sic.
AG1
Dicit enim Philosophus in III de anima quod sensitivum non sine corpore est; intellectus autem est separatus.
Intellectus autem est anima humana. Ergo anima humana est secundum esse a corpore separata.
AG2
Praeterea, anima est actus corporis physici organici, in quantum corpus est organum eius. Si igitur intellectus
unitur secundum esse corpori ut forma, oportet quod corpus sit organum eius; quod est impossibile, ut probat
Philosophus in III de anima.
AG3
6

