RA21
Ad vigesimum primum dicendum, quod anima habet aliquem actum secundum genus substantiae separatae,
scilicet intelligere, licet non secundum eumdem modum intelligat: et ex hoc ostenditur, quod est separabilis, sed
non eodem modo est, quo sunt substantiae separatae.
RA22
Ad vigesimum secundum dicendum, quod peccatum est obstaculum inter animam et Deum impediens
influentiam gratiae, non autem influentiam esse naturalis.
RC
Ad quaestiones ultimo propositas dicendum est, quod cum remota causa tollatur effectus, oportet quod, remota
operatione divina, tollatur esse rerum quod ex ipsa causatur. Non enim operatio Dei est tantum causa quod res
fiant sicut aedificator est causa domus, sed est causa quod sint res: et quia Deus non potest alicui creaturae
conferre quod non sit ejus effectus, non potest ei conferre quod absque ejus operatione conservetur in esse.

8

