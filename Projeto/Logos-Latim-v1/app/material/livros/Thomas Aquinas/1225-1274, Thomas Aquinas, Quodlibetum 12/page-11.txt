RA2
Ad secundum dicendum, quod hoc dicitur quia non probatur per auctoritatem bibliae.
RA3
Ad tertium dicendum, quod non dicuntur morales a consuetudine, sed amore; et dato quod indigeant tempore,
tamen non habebit virtutem nisi sit prudens.
|+16 Quaestio 16
PR
Deinde quaesitum est de restitutione, quae est actus iustitiae. Et circa hoc quaesita sunt tria.
PR1
Primo de illis qui propter partes sunt extra civitates.
PR2
Secundo de eo qui mala fide longo tempore praescripsit.
PR3
Tertio de eo qui aliena consumpsit.
|#1 Articulus 1: Circa primum quaeritur utrum expulsi propter partes, possint expetere bona sua ab illis qui sunt
in civitate manentes.
TTB
Et videtur quod non.
AG1
Quia multi de his qui sunt in civitate, culpam non habuerunt ad eorum expulsionem; et sic punirentur aliqui pro
culpa alterius.
AG2
Praeterea, expulsi fuerunt contra partem ecclesiae; et sic iustum bellum. Ergo actio est contra eos; et sic damna
eis non sunt restituenda.
AG3
Praeterea, secundum Philosophum, cum mutatur ordo civitatis, non remanet eadem civitas. Sed cum mutatur
dominium et principatus, mutatur ordo, et sic non est eadem civitas. Ergo expulsi non pertinent modo ad
civitatem quae prius erat. Ergo non tenentur eis ad restitutionem.
SC
Contra, qui spoliatur a raptore, potest repetere, et accipere ea quae sunt sibi sublata.
Ergo et illi expulsi.
CO
Respondeo. Dicendum, quod aut sunt expulsi iuste, scilicet propter eorum culpam, et sic non possunt repetere
amissa; aut iniuste, idest sine culpa et sine debito ordine iustitiae, et sic possunt repetere. Si autem habent
superiorem, debent per superiorem petere sibi restitui; si autem non habent superiorem, ipsimet possunt, si
possunt, recuperare.
RA1
Ad primum ergo dicendum, quod non punitur sic aliquis pro peccato alterius, sed pro suo: quia maiores omnia
faciunt auctoritate et favore populi; et sic populus in favendo maioribus fuit in culpa. Praeterea illud intelligitur
de poena spirituali qua nullus punitur sine propria culpa; non de corporali, qua frequenter unus pro alio punitur.
RA2
Ad secundum dicendum, quod in quantum iuste agunt, sunt pro ecclesia; in quantum iniuste, contra ecclesiam.
RA3
Ad tertium dicendum, quod si sunt eaedem personae, manifestum est quod tenentur sibi: aliae omnino non
tenentur.
|#2 Articulus 2: Secundo quaerebatur utrum ille qui mala fide praescripsit teneatur ad restitutionem.
TTB
Et videtur quod non.
AG
Quia lex dicit, quod qui etiam mala fide praescribit, acquirit dominium.
SC
Contra, decret. Dicit, quod tenetur, nec acquirit dominium.
CO
Respondeo. Dicendum, quod circa hoc est contrarietas iuris civilis et canonici: quia secundum ius civile talis
praescriptio tenet, secundum ius canonicum talis praescribere non potest.
Et ratio huius contrarietatis est, quia alius est finis quem intendit civilis legislator, scilicet pacem servare et stare
inter cives, quae impediretur, si praescriptio non curreret; quicumque enim vellet, posset venire, et dicere: istud
11

