PR1
Et primo, utrum Deus possit facere contradictoria simul esse.
PR2
Secundo utrum possit facere infinita in actu.
|#1 Articulus 1: Utrum Deus possit facere contradictoria simul esse.
CO
Ad primum ergo dicendum, quod non: et hoc non importat in Deo imperfectionem potentiae, sed quia hoc non
habet rationem possibilis.
Nam omnis virtus activa producit effectum sibi similem. Omne autem quod agit, agit in quantum est ens actu.
Ergo effectus agentis est ens actu. Quidquid ergo repugnat ei quod est esse actu, repugnat potentiae activae: quod
esset, si contradictoria simul essent.
|#2 Articulus 2: Utrum Deus possit facere infinita in actu.
CO
Ad secundum dicendum, quod esse aliquid infinitum actu posset suspicari ex primo aspectu quod esset
impossibile: quia sequeretur illud esse aequale Deo. Sed hoc non sequitur: quia ei quod est infinitum omnibus
modis, non adaequatur illud quod est infinitum uno modo. Dato enim quod esset ignis infinitus secundum
magnitudinem, non adaequabitur Deo: quia etsi sit infinitus ignis in quantitate, tamen est quid finitum specie;
Deus autem omnibus modis est infinitus.
Cum ergo quaeritur utrum sit possibile Deo facere aliquid infinitum in actu, dicendum quod non.
Potentiae enim agenti per intellectum aliquid repugnat dupliciter: uno modo quia repugnat potentiae eius; alio
modo quia repugnat modo quo agit.
Primo modo non repugnat potentiae Dei absolutae, quia non implicat contradictionem.
Sed si consideretur modus quo Deus agit, non est possibile. Deus enim agit per intellectum et per verbum, quod
est formativum omnium; unde oportet quod omnia quae agit sint formata. Infinitum autem accipitur sicut materia
sine forma; nam infinitum se tenet ex parte materiae. Si ergo Deus hoc ageret, sequeretur quod opus Dei esset
aliquid informe; et hoc repugnat ei per quod agit, et modo agendi; quia per verbum suum omnia agit, quo omnia
formantur.
|+3 Quaestio 3
|+PR Prologus
Deinde quaesitum est de praedestinatione.
TTA
Utrum praedestinatio sit certa.
TTB
Et videtur quod non.
AG1
Quia possibile est praedestinatum damnari, sicut Petrum, si fuisset statim mortuus, quando peccavit Christum
negando.
AG2
Si vero dicas quod praedicta locutio est de dicto vera, de re vero non; contra: quia hoc habet locum in formis
separabilibus; sed haec forma quae est praedestinatio, est inseparabilis.
CO
Respondeo. Dicendum, quod praedestinatio est quaedam pars divinae providentiae. Providentia autem dicit
directionem aliquorum in finem; et haec praesupponit scientiam et voluntatem.
Sic ergo praedestinatio habet certitudinem ex parte scientiae Dei, qui non potest falli; et ex parte voluntatis
divinae, cui non potest aliquid resistere; et ex parte providentiae, quae certissimo modo ducit ad finem, cum
Deus sit sapientissimus.
RA1
Ad primum ergo dicendum, quod praedestinatio habet certitudinem, et tamen non est necessarium
praedestinatum salvari, sed remanet contingens.
Dictum est enim quod habet certitudinem ex scientia, voluntate et providentia; et nullum istorum contingentiam
impedit. Scientia non, quia scientia Dei est futurorum prout sunt in praesenti, et secundum hoc sunt determinata.
Voluntas non, quia voluntas Dei est principium totius entis, ergo non cadit sub ratione contingentiae vel
necessitatis, sed haec effluunt et ordinantur ex Dei voluntate; et sic ipsa Dei voluntas facit quaedam contingentia,
praeparando causas contingentes illis rebus quas vult esse contingentes; et similiter necessarias causas rebus et

2

