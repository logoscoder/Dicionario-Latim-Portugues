Si primo modo, sic non debet dimittere gregem etiam propter periculum mortis, dummodo possit aliquod bonum
facere remanendo cum grege.
Si secundo modo, sic etiam si posset ibi inter tales fructificare, non tenetur ibi stare, nec ad ponendum animam
suam nisi in casu, puta si aliquis vellet corrumpere fidem; et tunc ubi fides periclitaretur, teneretur animam pro
fratribus ponere, quia hoc est in praecepto in tali casu. Si autem non imminet talis casus, sic est in consilio, quia
omnia consilia in casu sunt in praecepto.
RA1
Ad primum ergo dicendum, quod Deus praecipit praedicare, tamen ordinate, et eo modo quo utile sit saluti
animarum.
RA2
Ad secundum dicendum, quod non est aliquid dimittendum quod sit secundum Deum, timore mortis. Quod si
aliquis sine causa et sine necessitate se ingerat ad periculum, non fit sapienter.
RA3
Ad tertium dicendum, quod falsum est.
Nam secundum Augustinum, aliquando imperator peccat praecipiendo, quod devotus miles non peccat
obediendo; maxime si militi non constet illud esse peccatum.
|#3 Articulus 3: Tertio quaesitum est utrum liceat praedicatoribus accipere eleemosynas ab usurariis.
TTB
Et videtur quod sic.
AG1
I ad Cor. IX, 11: si nos vobis spiritualia seminamus, magnum est si nos carnalia vestra metamus?
AG2
Praeterea, ius naturale habet quod homo vivat de labore suo: dignus est enim operarius mercede sua; I Tim. V,
18. Hoc enim concessum est homini a creatore: in sudore vultus tui vesceris pane; genes. III, 19.
SC
Contra, usurarii nihil habent nisi quod est alienum.
CO
Respondeo. Dicendum, quod de rapina usurae et huiusmodi, in generali loquendo, non potest fieri eleemosyna;
Is., LXI, 8: odio habens rapinam in holocausto. Tamen in speciali casu praedicatoribus qui praedicant usurariis,
et monent eos restituere, licitum est accipere; et haec est una ratio.
Alia est quando non habent alias unde vivant, et in extrema necessitate omnia sunt communia, et ab omnibus
licite accipere ad sustentationem et necessitatem possunt.
|+19 Quaestio 19
|+PR Prologus
Deinde quaesitum fuit de officio confessorum.
TTA
Utrum aliquis possit confessiones audire de indulgentia Domini Papae sine voluntate proprii praelati.
TTB
Et videtur quod non.
AG1
Quia quilibet tenetur confiteri proprio sacerdoti. Ergo, etc..
AG2
Praeterea, Papa nulli praeiudicat propter aliquam indulgentiam.
SC
Contra, Papa est super omnes. Ergo cui vult, quid, et quantum vult, potest committere et indulgere.
CO
Respondeo. Dicendum, quod quidam dicunt quod quilibet sacerdos potest absolvere quemlibet a quolibet
peccato; et licet non bene faciat absolvendo, tamen absolutus est.
Et ratio horum fuit, quia simul datur presbytero in sua ordinatione potestas consecrandi corpus Christi, et
potestas clavium; et ideo, sicut potest consecrare quamlibet hostiam, ita potest absolvere quemlibet.
Sed hoc est erroneum; quia nullus potest absolvere propria auctoritate nisi eum qui est aliquo modo sibi subditus:
quia actus fiunt in materia propria, et absolutio sacramentalis habet iudicium annexum, et hoc, scilicet iudicium,
non est nisi in subditos et inferiores.
Qui ergo non habet subditum, non potest absolvere. Et sic iurisdictio dat materiam sacerdoti determinatam; secus
autem est de hostia, quae est materia determinata. Cui ergo nulla cura committitur, habet clavem ligatam, ut
iuristae dicunt, scilicet quia non habet omnino materiam.
14

