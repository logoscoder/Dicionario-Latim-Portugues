poterant errare. Tamen dicta expositorum necessitatem non inducunt quod necesse sit eis credere, sed solum
Scriptura canonica, quae in veteri et in novo testamento est.
|+18 Quaestio 18
PR
Deinde quaesitum est de praedicatoribus.
Et circa hoc quaesita sunt tria.
|#1 Articulus 1: Primo utrum aliquis possit praedicare propria auctoritate, ita ut liceat praedicare sine licentia
praelati.
TTB
Et videtur quod sic.
AG1
Quia praedicare est bonum alii facere.
Sed debemus bonum operari ad omnes, ad Galat., VI, 10. Ergo, etc..
AG2
Praeterea, dicitur Eccli., XVII, 12: unicuique mandavit Deus de proximo suo.
Ergo, etc..
SC
Contra, ad Rom., X, 15: quomodo... Praedicabunt, nisi mittantur? ergo, etc..
CO
Respondeo. Dicendum, quod nullus quantumcumque scientiae magnae, vel quantumcumque sanctitatis, nisi
missus a Deo vel a praelato, praedicare potest: quia nullum agens natum est agere nisi supra debitam materiam;
praedicatio autem et exhortatio et doctrina, si sit publica respiciens totam ecclesiam, et cura publica ecclesiae,
commissa est praelatis; et ideo nullus debet aliquid exercere quod requirat auctoritatem publicam, nisi praelati.
RA1
Ad primum ergo dicendum, quod cuilibet licet facere bonum sibi proportionatum, non autem quodcumque
bonum.
RA2
Ad secundum dicendum, quod mandavit Deus monere proximum privata monitione et familiari.
|#2
Articulus 2: Secundo quaesitum est utrum aliquis prohibitus a principe saeculari debeat dimittere
praedicationem.
TTB
Et videtur quod non.
AG1
Nolite timere eos qui occidunt corpus, dicitur praedicatoribus, Matth., X, 28. Ergo timore principium non debent
dimittere.
AG2
Praeterea, Act., V, 29: Deo oportet magis obedire quam hominibus. Sed Deus praecipit praecipue praelatis quod
praedicent: II ad timoth., IV, 2: praedica verbum. Ergo, etc..
AG3
Praeterea, nullus debet obedire alicui in eo in quo peccat praecipiens. Sed princeps peccat prohibendo hoc. Ergo,
etc..
SC1
Contra. Act., XIII, 46: quia repulistis verbum Dei, etc..
SC2
Praeterea, Matth. X, 23: si vos persecuti fuerint in una civitate, fugite in aliam.
CO
Respondeo. Dicendum, quod hic est opus duplici distinctione: quia quando aliquis prohibetur praedicare, vel
prohibetur solum a tyranno, aut simul a tyranno et populo.
Si primo modo, sic, cum de multitudine sint aliqui qui audire volunt, non est dimittenda praedicatio, quamvis sit
sic moderanda quoad tempora et loca, ut ex timore ad tyrannum non impediatur: et quandoque etiam tunc liceret
praedicare occulte per domos, sicut ab apostolis legitur factum.
Si secundo modo, tunc debet cedere praedicator et fugere ad alia loca secundum mandatum Domini. Et hoc etiam
Gregorius dicit in dialogo, quod quando omnes sunt mali et indurati, debet eis dicere illud apostoli, Act. XIII, 46:
quia repulistis a vobis verbum Dei, etc..
Alia distinctio est hic habenda: quia praedicator aut habet curam animarum, aut non; idest aut praedicat ex
necessitate officii, aut propria sponte.

13

