OPERA OMNIA
SANCTI THOMAE AQUINATIS
-----oOo----Textum electronicum praeparavit et indexavit
Ricardo M. Rom n, S. R. E. Presbyterus
Bonis Auris, MCMXCVIII

|*QUODLIBETUM_XII
QUODLIBETUM 12
|+1 Quaestio 1
|+PR Prologus
Quaesitum est de rebus quae sunt supra hominem, et de rebus humanis.
PR1
Circa primum quaesitum est de Deo, de Angelis et de caelo.
Circa primum quaesitum est de Deo quantum ad suum esse, quantum ad suam potentiam, quantum ad eius
praedestinationem.
TTA
Circa primum quaesitum est utrum in Deo sit tantum unum esse, scilicet essentiale, aut praeter illud sit etiam in
Deo esse personale.
TTB
Et videtur quod sic.
AG1
Quia aliud est patrem esse, aliud filium esse et aliud spiritum sanctum esse. Sed esse essentiale non est aliud et
aliud. Ergo, etc..
AG2
Praeterea, proprium formae est quod det esse. Sed in divinis sunt tres proprietates personales, quae obtinent
vicem formae.
Ergo, etc..
SC
Contra, Augustinus dicit: in divinis tantum unum esse.
CO
Respondeo. Dicendum, quod veritas fidei habet quod in divinis solum est distinctio quae est secundum relationes
oppositas; relatio autem, sicut et quaelibet forma, habet esse ex comparatione ad illud cui inest. Unde esse
filiationis est per comparationem ad subiectum cui inest.
Relatio autem in divinis non distinguitur ab eo cui inest vel in quo est, quia est ipsa res quae refertur; sed
distinguitur solum ex parte eius cui opponitur. Et ex hac parte non consideratur esse relationis, sed distinctio et
oppositio eius.
Et ideo est in Deo unum tantum esse, scilicet essentiale.
RA1
Ad primum ergo dicendum, quod esse dupliciter dicitur: quandoque enim esse idem est quod actus entis;
quandoque autem significat compositionem enuntiationis, et sic significat actum intellectus: quo modo
intelligitur quando dicitur quod aliud est esse patris et aliud filii, non primo modo.
RA2
Ad secundum dicendum, quod sicut et quaelibet forma, paternitas facit esse, scilicet patrem, qui est divinum
esse, et facit tantum unum esse, in quantum paternitas facit esse.
|+2 Quaestio 2
PR
Deinde quaesitum est de potentia Dei.
1

