Respondeo. Dicendum, quod hic non quaeritur de consensu in delectationem actus, quia hic plane mortale est;
sed de consensu in actum cogitationis tantum, sicut cum aliquis cogitat delectationem fornicationis, et delectatur,
et placet sibi haec cogitatio.
Est ergo duplex cogitatio delectationis; vel propter ipsam cogitationem, vel propter rem cogitatam.
Prima est cum quis cogitat de triangulo, vel de bellis regis, non propter regem, sed propter ipsam cogitationem.
Secunda est, cum delector cogitando de amico propter ipsum, qui fit mihi per cogitationem et in cogitatione
praesens.
Sic ergo cogitatio potest cogitari ut delectans prout est cogitatio, et sic non est peccatum; sicut si debeo narrare
de fornicatione, et occurrunt pulchrae viae, et delector.
Si autem cogitatio est delectans propter rem cogitatam, impossibile est quod hoc procedat nisi ex amore
fornicationis; et ideo consentire in eam est consentire in amorem et in usum rei illicitae, et ideo est peccatum
mortale.
|#2 Articulus 2: Secundo de suspicione: utrum suspicio sit peccatum mortale.
TTB
Et videtur quod sic.
AG
Talibus enim comminatur Dominus, Is., V, V. 20: qui dicitis malum bonum, et bonum malum.
SC
Contra, super illud I Cor. IV, 5: nolite ante tempus iudicare, dicit Glossa, quod est veniale peccatum.
CO
Respondeo. Dicendum, quod in illis quae sunt mortalia peccata ex genere, motus imperfecti non sunt peccata
mortalia, sed venialia.
Adulterium enim est mortale, scilicet quando est completa voluntas, non autem quando est incompleta: non enim
quilibet motus concupiscentiae est peccatum mortale.
Iudicium autem est duplex: scilicet de rebus, et de personis.
Iudicium de rebus semper est mortale peccatum, puta dicere quod dare eleemosynam sit malum.
Iudicium autem de personis, licet quandoque sit falsum, non tamen semper est peccatum, nisi quando est omnino
temerarium.
Unde Augustinus in sermone Domini in monte: si erramus in iudicio personarum, non erremus in iudicio rerum.
Sed quando ex levi re iudicium procedit firmum in corde, aliquando est peccatum mortale, quia est cum
contemptu proximi.
Suspicio autem est quid imperfectum in genere iudicii, et ideo est imperfectus motus, et ideo non est mortale ex
genere; quamvis si fiat ex odio, erit aliquando mortale.
RA
Ad primum ergo dicendum, quod qui dicit bonum malum etc. Non suspicatur, sed iudicat, et ideo peccat.
|+23 Quaestio 23
|+PR Prologus
Deinde quaesita fuerunt de peccato operis tria.
|#1 Articulus 1: Primo utrum liceat uti sortibus, maxime in apertione librorum.
CO
Respondeo. Dicendum, quod sors proprie est iudicium quod exquiritur ex aliquo ab homine facto ad
inquirendum occultum. Dico autem ab homine facto, quia quaerere de factis ab aliis non est sors; sed aut
augurium, aut aliquid aliud; ut quando aliquis facit sicut geomantici, et cum taxillis, et de festucis, et in apertione
librorum.
Haec autem fiunt ad tria; aut ad inquirendum voluntatem, aut ad consultandum dubium, aut ad dividendum. Et
sic sumitur triplex sors: scilicet divisoria, consultoria et divinativa.
Aliqui faciunt has quasi committentes fortunae: sicut cum quis non videtur debere ire, tamen ponamus quis
debeat ire; et haec aliquando est vana. Aliqui intentione exquirendi iudicium alicuius rei; sicut quidam ad
inquirendum iudicium astrorum exquirunt, sicut geomantici, qui dicunt quod secundum motum caeli manus
movetur; et sic est peccatum.
Aliqui intendunt scire iudicium diaboli, sicut Nabuchodonosor; et hoc est sacrilegium.
Aliqui iudicium divinum; et sic non semper est peccatum.
Et sic sors divinatoria quatuor habet gradus: et primo modo aliquando est leve peccatum, vel non est peccatum;
secundo modo peccatum est; et tertio et quarto modo semper peccatum: sed quando quis non ex necessitate facit,
quia sic est tentare Deum: II Paral. XX, 12: cum ignoremus quid agere debeamus, hoc solum habemus residui, ut
16

