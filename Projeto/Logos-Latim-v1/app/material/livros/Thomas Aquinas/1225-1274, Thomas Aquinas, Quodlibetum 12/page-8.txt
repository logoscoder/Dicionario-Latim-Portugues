Utrum compaternitas causetur ex praeambulis ad sacramenta, puta, ex catechismo et huiusmodi.
TTB
Et videtur quod sic.
AG1
Dicit enim quaedam decretalis, quod a primo pabulo salis non potest fieri uxor. Ergo contrahitur ibi
compaternitas.
AG2
Praeterea, catechumenus censetur christianus.
Sed qui dat christianismum, efficitur compater. Ergo, etc..
CO
Respondeo. Quidam dicunt, quod omnia illa sacramentalia sufficiunt ad causandum compaternitatem. Quidam
dicunt, quod solum contrahitur quantum ad tria; scilicet in catechismo, baptismo et confirmatione.
Sed mihi videtur quod solum contrahitur in duobus, scilicet in baptismo et confirmatione.
Quia compaternitas similitudo quaedam est paternitatis; paternitas autem non fit nisi in generatione; et ideo
solum in illis sacramentis in quibus est quaedam generatio spiritualis, contrahitur compaternitas, quae
matrimonium impedit.
RA1
Ad primum ergo dicendum, quod illa non sunt intelligenda singillatim, sed accipienda collective et simul, quia in
omnibus illis aliquis efficitur compater.
RA2
Ad secundum dicendum, quod catechumenus dicitur christianus per fidem, non per baptismum, quem nondum
suscepit; et ille qui dat christianismum dat sacramentum baptismi.
|+13 Quaestio 13
PR
Deinde quaesitum fuit:
TTA
Utrum sit una ecclesia quae fuit in principio tempore apostolorum et quae est modo.
TTB
Et videtur quod non.
AG1
Quia nunc non utitur eisdem regulis.
Tunc enim praelati erant sine auro et argento in zonis suis. Ergo, etc..
AG2
Praeterea, non legitur quod Christus et apostoli habuerint castra; modo autem ecclesia habet. Ergo, etc..
SC
Contra, Matth., XXVIII, 20: ecce ego vobiscum sum... Usque ad consummationem saeculi. Hoc autem non
intelligitur tantum de apostolis, quia omnes mortui sunt, et adhuc saeculum non est consummatum. Ergo, etc..
CO
Respondeo. Dicendum, quod eadem est numero ecclesia, quae tunc erat et quae nunc est: quia eadem fides et
eadem fidei sacramenta, eadem auctoritas, eadem professio; unde dicit apostolus, I corinth., I, 13: divisus est
Christus?
RA1
Ad primum ergo dicendum, quod verba matthaei tripliciter exponuntur.
Hilarius et Ambrosius exponunt secundum sensum mysticum, dicentes: nolite portare aurum, etc., id est nihil in
spiritualibus ministeriis auro vendatis: non duas tunicas, id est non duplicem animam habeatis.
Alii exponunt ad litteram; et una expositio est Augustini, qui dicit, quod illa verba non dicuntur per modum
praecepti, sed permissionis, ita quod qui non servat non peccat, et qui servat melius facit; ut sit sensus: nolite
portare; id est, quando itis ad praedicandum, nolite solliciti esse de expensis, quia debentur vobis a populo:
dignus est enim operarius, etc.: quasi diceret: ideo permitto quod non portetis, quia digni estis accipere ab aliis,
quibus praedicatis. Paulus hoc non servavit, et tamen contra regulam hanc non fecit sed supererogavit.
Alia expositio est aliorum sanctorum, qui dicunt quod haec dicta sunt praeceptive; sed hoc praeceptum datum est
non ad semper servandum, sed ad primam missionem: bis enim eos misit, scilicet ante passionem Iudaeis, et post
resurrectionem gentibus. In prima dixit eis: in viam gentium ne abieritis; in secunda dixit: docete omnes gentes.
In prima mandavit quod praedicta servarent, non autem in secunda.
Et ratio huius est, quia in prima solum mittebantur ad Iudaeos, apud quos consuetum erat quod Magistri eorum
ab eis sustentarentur; et ideo sine scandalo poterant accipere, et uti potestate sibi concessa. Apud vero gentiles
non erat huiusmodi consuetudo, quia apud eos non erant huiusmodi praedicatores; et ideo fuisset eis scandalum,
et visum fuisset eis quod pro quaestu apostoli praedicarent: et ideo Paulus hoc praeceptum non servavit in
gentibus; et ideo Dominus in secunda missione dixit: nunc qui habet sacculum, tollat similiter et peram.
8

