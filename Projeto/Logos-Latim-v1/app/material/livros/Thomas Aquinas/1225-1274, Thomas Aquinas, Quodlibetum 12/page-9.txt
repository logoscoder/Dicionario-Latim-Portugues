RA2
Ad secundum dicendum, quod Augustinus respondet in epistola contra donatistas, et habetur super illud Ps. II, 1:
quare fremuerunt gentes. Distinguit enim diversa tempora ecclesiae. Fuit enim tempus quando astiterunt reges
adversus Christum: et in illo tempore non solum non dabant fidelibus, sed eos occidebant. Aliud vero tempus est
nunc, quo reges intelligunt et eruditi serviunt Domino Iesu Christo in timore etc., et ideo in isto tempore reges
sunt vassalli ecclesiae.
Et ideo est alius status ecclesiae nunc et tunc, non tamen est alia ecclesia.
|+14 Quaestio 14
PR
Deinde quaesitum est de virtutibus. Primo de quadam virtute intellectuali, scilicet de veritate. Secundo de
virtutibus moralibus.
De veritate quaesita sunt duo.
PR1
Primo de fortitudine veritatis.
PR2
Secundo de confirmatione veritatis, quae est per iuramentum.
|#1 Articulus 1: Ad primum quaesitum est utrum veritas sit fortior inter vinum et regem et mulierem.
AG
Et videtur quod vinum, quia immutat maxime hominem.
Item quod rex, quia pellit hominem ad id quod est difficillimum; scilicet ad hoc quod se exponat periculo mortis.
Item quod mulier, quia dominatur etiam regibus.
SC
Contra, III esdrae, IV, 35: fortior est veritas.
CO
Respondeo. Dicendum, quod haec est quaestio proposita iuvenibus dissolvenda in esdra.
Sciendum ergo, quod si consideremus ista quatuor secundum se, scilicet vinum, regem, et mulierem, et
veritatem, non sunt comparabilia, quia non sunt unius generis. Tamen si considerentur per comparationem ad
aliquem effectum, concurrunt in unum, et sic possunt comparari. Hic autem effectus in quem conveniunt et
possunt, est immutatio cordis humani. Quod ergo inter ista magis immutet cor hominis, videndum est.
Sciendum est ergo, quod immutativum hominis quoddam est corporale, et aliud est animale; et hoc est duplex,
sensibile et intelligibile.
Intelligibile etiam est duplex, scilicet practicum et speculativum.
Inter ea autem quae pertinent ad immutantia naturaliter secundum dispositionem corporis, habet excellentiam
vinum, quod facit per temulentiam loqui. Inter ea quae pertinent ad immutandum appetitum sensitivum,
excellentior est delectatio, et praecipue circa venerea: et sic mulier est fortior. Item in practicis, et rebus humanis,
quae possunt hoc facere, maximam potestatem habet rex. In speculativis summum et potentissimum est veritas.
Nunc autem vires corporales subiiciuntur viribus animalibus, vires animales intellectualibus, et intellectuales
practicae speculativis; et ideo simpliciter veritas dignior est et excellentior et fortior.
|#2
Articulus 2: Secundo quaeritur utrum accipiens doctrinam alicuius experimenti sub iuramento non
communicandi teneatur servare iuramentum.
TTB
Et videtur quod sic.
AG1
Quia sic obligatus non debet facere aliquid quod vergat in detrimentum illius qui dedit vel qui docuit. Hoc autem
esset, si aliis communicaret. Ergo, etc..
AG2
Praeterea, communicare tale experimentum, non tenetur ex parte salutis aeternae alicui. Cum ergo non teneatur
alteri communicare, non debet sic obligatus communicare.
SC
Contra, non communicare salubre remedium, sive quodcumque bonum, est contra caritatem. Ergo, etc..
CO
Respondeo. Aliter dicendum est hic simpliciter et aliter in casu.
Simpliciter loquendo non tenetur, sed male fecit iurando. Iuramentum enim non solum amittit vim quando
iuramentum est illicitum, sed etiam quando iurando peierat; quia iuramentum obligans debet habere iudicium,
iustitiam et veritatem. Sed et si iuro quandoque aliquid quod licet mihi non facere, puta, non ire ad ecclesiam,
non licet tamen iurare; quia licet sit mihi licitum pro aliquo tempore facere vel dimittere huiusmodi bonum, quod

9

