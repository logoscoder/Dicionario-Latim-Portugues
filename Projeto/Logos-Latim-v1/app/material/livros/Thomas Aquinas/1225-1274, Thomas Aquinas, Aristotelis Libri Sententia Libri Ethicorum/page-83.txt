eveniat aliquod bonum, scilicet honestum, vel ut fugiat aliquod turpe, scilicet inhonestum. Sed quod aliquis
moriatur sibi ipsi manus iniiciens, vel ab alio mortem illatam libenter patiens ad fugiendum inopiam vel
cupidinem alicuius rei quam non potest habere, vel quicquid est aliud quod ingerit tristitiam, non pertinet ad
fortem, sed magis ad timidum, duplici ratione.
Primo quidem, quia videtur esse quaedam mollities animi contraria fortitudini, quod aliquis non possit sustinere
laboriosa et tristia.
Secundo quia non sustinet mortem propter bonum honestum, sicut fortis, sed fugiendo malum tristabile.
|#16 Ultimo autem concludit quod ex praedictis potest sciri quid sit fortitudo.
|+16 Lectio 16
|#1 Dicuntur autem et aliae secundum quinque modos etc..
Postquam Philosophus determinavit qualis sit actus verae fortitudinis et oppositorum vitiorum; hic determinat de
quibusdam quae habent actum similem fortitudini, sed deficiunt a vera fortitudine. Quod quidem quinque modis
contingit. Cum enim vera fortitudo sit virtus moralis, ad quam requiritur scire, et propter hoc eligere, potest
quidem aliquis exercens actum fortitudinis tripliciter a vera fortitudine deficere. Uno modo quia non operatur
sciens, et sic est unus modus non verae fortitudinis secundum quem dicitur aliquis fortis per ignorantiam. Alio
modo quia aliquis non operatur ex electione, sed ex passione: sive sit passio impellens ad pericula subeunda,
sicut est ira; sive passio quietans animum a timore, sicut est spes: et secundum hoc sumuntur duo modi non verae
fortitudinis.
|#2 Tertio modo deficit aliquis a vera fortitudine ex eo quod aliquis ex electione quidem operatur, sed aut (non)
eligit id quod eligit fortis, scilicet pericula sustinere, dum propter armorum peritiam reputat sibi non esse
periculosum in bello confligere, sicut apparet in militibus. Aut quia eligit aliquis pericula sustinere, sed non
propter illum finem propter quem eligit fortis, sed propter honores vel poenas, quae a rectoribus civitatum
proponuntur.
|#3 Secundum hoc ergo dividitur pars ista in quinque partes.
In prima parte determinat de fortitudine politica sive civili. In secunda de fortitudine militari, ibi: videtur autem
et experientia etc.. In tertia parte de fortitudine quae est per iram, ibi, et furorem autem super fortitudinem etc.; in
quarta parte de fortitudine quae est per spem, ibi, neque utique bonae spei etc.. In quinta de fortitudine quae est
per ignorantiam, ibi, fortes autem videntur et ignorantes etc..
Circa primum ponit tres gradus politicae fortitudinis. Quorum primus est eorum, qui sustinent pericula propter
honorem; secundus eorum, qui sustinent propter timorem poenarum, ibi, ponet autem utique etc.; tertius eorum
qui aggrediuntur et sustinent periculosa propter praesentem coactionem, ibi, et qui praecipiunt etc..
Circa primum tria facit.
|#4 Primo proponit hunc gradum fortitudinis, et dicit quod, cum praeter fortitudinem veram dicantur quaedam
aliae fortitudines secundum quinque modos; primum locum inter eas tenet fortitudo politica idest civilis, eo quod
talis fortitudo maxime assimilatur verae. Sustinent enim cives pericula ut vitent increpationes et opprobria quae
secundum statuta legum civilium inferuntur timidis, et ut adipiscantur honores qui secundum easdem leges
fortibus exhibentur.
Et inde est quod apud illas civitates in quibus timidis adhibentur vituperia, fortibus autem honores, inveniuntur
viri fortissimi secundum hanc fortitudinem, et fortassis etiam secundum veram, propter assuetudinem.
|#5 Secundo ibi: tales autem etc., inducit exempla ex Homero, qui describens troianum bellum inducit taliter
fortes, scilicet propter honores vel vituperia, puta diomedem ex parte Graecorum, et Hectorem ex parte
troianorum. Inducit enim Hectorem dicentem haec verba: polidamas, idest quidam dux troianorum, primum
redargutionem reponet mihi, id est primo me redarguet nisi fortiter egero. Et diomedes dicebat seipsum
exhortans ad fortiter agendum: Hector concionando apud troianos dicet, ut laudans se et me vituperans, titides, id
est diomedes qui sic nominatus est a patre, a me scilicet fugit vel victus est.
|#6 Tertio ibi assimilatur autem etc., manifestat quod dixerat, scilicet quod ista fortitudo maxime assimilatur
verae. Et dicit quod haec politica fortitudo maxime assimulatur ei de qua supra dictum est quod fit propter
virtutem. Haec enim politica fortitudo fit propter verecundiam, quae est timor de turpi, inquantum scilicet aliquis
fugit opprobria, et fit propter boni, id est honesti, desiderium, inquantum ista fortitudo quaerit honorem, qui est
testimonium honestatis. Et ideo hoc exponens subdit, quod huiusmodi fortitudo fit propter honorem et propter
fugam opprobrii quod turpe existit. Quia igitur honor propinquum aliquid est bono honesto, et vituperium turpi

83

