Item, an natura caelestis corporis virtualiter veniat in compositionem corporis compositi ex quatuor elementis
sive animati sive inanimati.
AG18
Item, an sancti Angeli ad modum dolentium vel lacrimantium quandoque se habeant, licet non vere doleant nec
lacrimentur.
AG19
Item, an omnes cogitationes cordis quas concomitantur aliquae passiones in corpore Daemones scire possint.
AG20
Item, an quod dicit Aristoteles in libro de animalibus: corpus spermatis cum quo exit spiritus, qui est virtus
principii animae est separatum a corpore et res divina et talis dicitur intellectus possit et debeat ita exponi, id est
ille spiritus sive virtus formativa dicitur intellectus per similitudinem quia sicut intellectus operatur sine organo
ita et illa virtus.
AG21
Item, an Christus respectu omnium peccatorum principaliter venerit tollere peccatum originale.
AG22
Item, an Deus faciat omnia miracula ministerio Angelorum.
AG23
Item, an omnia miracula quae fecit Christus fecit Deus sive divinitas in eo mediante ejusdem Christi humanitate.
AG24
Item, an divinitas in Christo faciebat miracula auctoritate, et humanitas faciebat in eodem miracula ministerio.
AG25
Item, an omnia miracula quae fiunt ab aliqua creatura ministerio, fiant auctoritate divina, id est per virtutem
divinam sine qua nihil fieri potest.
AG26
Item, an Deus possit movere aliquod corpus immediate ita quod movere quod est divisibile mensuratum tempus
sit actio Dei.
AG27
Item, an Angelus habeat virtutem infinitam inferius et duratione.
AG28
Item, an dampnati in suis passionibus patientur ab igne inferni, quia recipiant speciem ignis inferni per modum
afflictivi vel laesivi.
AG29
Item, an Deus moveat aliquod corpus immediate in miraculis.
AG30
Item, an si Deus suo imperio moveret aliquod corpus immediate id est quod nulla creatura illud moveret, sed
solus Deus tunc illud movere esset aequivocum vel analogum ad omnia movere creaturarum et esset ibi moveri
sine movere quod sit actio creatoris vel creaturae mensurato tempore.
RA1
Solutio.
Dico ad primum quod hoc non solum a philosophis multipliciter est probatum, verum etiam a sacris doctoribus
evidenter asseritur. Dicit enim Augustinus, III de trinitate quod sicut corpora grossiora et inferiora per subtiliora
quodam ordine reguntur, ita omnia corpora per spiritum vitae rationalem. In libro etiam 83 quaestionum dicit
quod unaquaeque res visibilis habet in hoc mundo potestatem angelicam sibi propositam.
RA2
Ad secundum dico quod hoc ex necessitate sequitur si Angeli sunt causa motus caeli qui est causa generationis et
corruptionis in inferioribus corporibus ut Dionysius dicit IV cap.
De divinis nominibus quod enim est causa causae est causa causati.
RA3
Ad tertium dico quod hoc verum est quantum ad omnes illas corporis motiones quae per creaturam fieri non
possunt.
RA4
Ad quartum dico quod libri Philosophorum hujusmodi probationibus abundant, quas ipsi demonstrationes putant;
michi etiam videtur quod demonstrative probari potest quod ab aliquo intellectu corpora caelestia moveantur,
scilicet vel a Deo immediate vel mediantibus Angelis.
Sed quod mediantibus Angelis ea moveat hoc magis congruit ordini rerum quem Dionysius infallibilem asserit ut
inferiora a Deo per media secundum cursum communem administrentur.
RA5
Ad quintum dico quod hoc quidem mihi videtur, praecipue si ordo virtutum dicatur medius ordo secundae
hierarchiae, ut Dionysius vult. Hic enim ordo primum locum tenet inter exequentes exteriora ministeria; unde
Dionysius dicit VIII cap. Caelestis hierarchiae, quod nomen virtutum ostendit divinam quamdam et inconcussam
2

