fortitudinem ad omnes deiformes operationes. Nihil autem est in exterioribus ministeriis majus esse videtur
quam dispositio universalium causarum nisi administratio corporum caelestium et ideo administratio caelestium
corporum ad ordinem virtutum pertinere videtur.
Unde Origenes, exponens illud verbum Matth. XXIV virtutes caelorum commovebuntur, dicit quod conveniens
est caelorum rationales virtutes pati stuporem, remotas scilicet a primis functionibus suis.
RA6
Ad sextum dico quod non video quare non possit sane exponi, cum haec sententia vera sit, secundum praedicta et
iste modus loquendi a consuetudine sacrae Scripturae non discrepet, sicut dicitur rom.
VIII quod spiritus interpellat, id est interpellare facit.
RA7
Ad septimum dico quod verbum faciendi attribuitur causis artificialibus et sic non potest dici quod Angeli vel
corpora caelestia sint factores corporum humanorum et aliorum corporum mixtorum.
Item quandoque attribuitur causis naturalibus et sic potest dici quod Angeli et corpora caelestia sunt factores
corporum humanorum et aliorum mixtorum, quamvis vanum videatur contendere de nominibus ubi constat de
rebus.
RA8
Ad octavum dico quod hoc uno modo intellectum est verum et alio modo falsum.
Necesse est quod motus caeli sicut et quilibet motus cesset in momento sive in instanti; quia ultimum instans
temporis respondet ultimo instanti motus. Si ergo intelligatur corruptionem istorum corporum vel resolutionem
in elementa esse in instanti, quantum ad suum principium verum est. Si autem quantum ad suum terminum,
falsum est. Corpora enim caelestia sunt causae causantes et conservantes sicut causae moventes, unde corruptio
vel resolutio quae ex substractione talis causae accidit oportet quod sit per motum. Nullius autem motus terminus
et principium possunt esse in eodem momento quia omnis motus indiget aliquo tempore.
RA9
Ad nonum dico quod manifestum est quod omnia corpora mixta conservantur in esse per motum corporum
caelestium, ex hoc quod certa periodo caelestis motus et conservantur et corrumpuntur et secundum aliquam
elongationem vel appropinquationem aliquorum caelestium corporum generantur, conservantur et corrumpuntur.
Si ergo intelligatur quod dictum est quod cessante motu caelestium corporum, quae est per Angelos,
corrumperentur omnia corpora et fabrorum et martellorum et omnia alia corpora mixta secundum naturae
ordinem, nisi supernaturali virtute conservarentur in esse; veritatem habet quod dicitur. Si enim corpus fabri
dissolveretur, manifestum est quod non posset faber movere manum ad martellum.
RA10
Ad decimum dico quod quidem super hoc dubium esse possit plene non video. Non enim aestimo aliquem
dubitare quin omne quod Angeli faciunt operentur potestate a Deo donata. Si vero hoc vertatur in dubium quod
dicitur eos movere caelestia corpora suo imperio, irrationabilis dubitatio esse videtur. Non enim possunt movere
aliquod corpus per contactum quantitatis cum sint incorporei, sed per contactum virtutis. Nihil autem altius est in
Angelis quam eorum intellectus cum et ipsi a Dionysio intellectus vel mentes nominentur; unde eorum motiones
a virtute intellectus procedunt. Ipsa autem conceptio intellectus secundum quod habet efficaciam aliquid
transmutandi, imperium nominatur; unde si movent nullo modo nisi per imperium movere possunt.
RA11
Ad undecimum dico quod hoc quidem mihi videatur supra articulo 8 dictum est; mors enim est per separationem
animae a corpore quae non fit nisi per aliquam mutationem corporis a sua naturali dispositione quae non potest
esse in instanti tota, sed ejus causa et principium est in instanti.
RA12
Ad duodecimum dico quod quantum ad duo prima, hoc calumniam habere non potest. Quantum autem ad
tertium, posset habere calumniam si intelligatur quod ad corruptionem humani corporis sola natura sufficiat
quasi incorruptio humani corporis a natura causetur sicut ab agente. Tamen verum est quod naturalis causa
corruptionis quae est motus caeli tunc subtracta erit quia sicut motus caeli est causa generationis et
conservationis corporum mixtorum, ita est etiam causa corruptionis eorum; et secundum hoc potest dici quod illa
incorruptio esset per naturam scilicet causa naturalis corruptionis subtracta erit.
RA13
Ad decimumtertium dico quod hoc habet eandem rationem cum praecedenti.
RA14
Ad decimumquartum dico quod potest.
RA15
Ad decimumquintum dico quod nullum periculum video in opinando quod post resurrectionem luna luceat
quantum sol, sol autem in septuplum quam modo luceat, etc..
RA16
Ad decimumsextum dico quod non video cur hoc non liceat.
RA17
3

