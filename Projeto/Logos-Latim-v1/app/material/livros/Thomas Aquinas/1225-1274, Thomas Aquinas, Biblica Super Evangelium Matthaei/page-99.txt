perdiderit animam, idest vitam, idest si exposuerit se morti propter me, inveniet eam; prov. VIII, 35: qui me
invenerit, inveniet vitam, et hauriet salutem a Domino.
Qui recipit vos, me recipit. Hic ponit remedium. Tu dicis quod ita faciamus.
Unde poterimus vivere? da nobis indulgentiam.
Sicut Papa dat legatis potestatem indulgendi, ita dat Dominus mercedem recipientibus eos. Et ponit tria, quorum
duo pertinent ad minores. Dicit ergo. Qui recipit vos, me recipit: quia Deum habebunt, quia vos estis membra
mea, quia membrum de membro.
Unde me recipit.
Sed possent dicere: tu es pauper: non est magnum recipere pauperem, sive te. Immo qui me recipit, recipit eum
qui me misit, quia, sicut habetur Io. V, 23, qui honorificat filium, honorificat et patrem meum. Magnum est
Deum habere hospitem, sicut Abrahae reputatum est ad laudem, ut habetur hebr. XIII, 2.
Item aliud consequetur, scilicet mercedem prophetae. Unde qui recipit prophetam in nomine prophetae,
mercedem prophetae accipiet. Duo excellentia sunt in propheta.
Scilicet prophetia, ioel II, 28: effundam de spiritu meo super omnem carnem, et prophetabunt filii vestri, et filiae
vestrae, item donum iustitiae; I ad Cor. I, 30; ex ipso autem vos estis qui factus est nobis sapientia et iustitia. Qui
recipit prophetam in nomine prophetae.
Potest sic intelligi: qui recipit prophetam in nomine prophetae, idest eo quod propheta est, mercedem prophetae
recipiet.
Vel aliter. Tu dicis quod recipiamus apostolos: sed venient aliqui pseudoprophetae, vel pseudoapostoli. Ideo
dicit: non facio vim de veritate, sed de nomine. Quia qui in nomine prophetae recipit, mercedem habebit. Et
quam? eamdem quam haberes si verum prophetam reciperes. Unde dicit mercedem prophetae, idest quam
haberet pro propheta.
Item non facit vim quis sit ille, utrum unus vel alter. Qui enim recipit prophetam, recipit mercedem prophetae,
quia propheta inde pronior est ad exercendum opus suum; quia non solum qui faciunt, mercedem recipiunt, sed
etiam qui facientibus consentiunt, ut habetur Rom. I in fine. Unde si cooperaris ad bonum, de bono illo recipis
mercedem; si ministras subsidia vitae, accipis mercedem; quia aliter non posset officium implere. Et idem est
quod sequitur: qui recipit iustum in nomine iusti, mercedem iusti accipiet.
Sed posset dicere aliquis: si veniret Petrus, vel elias, libenter reciperem eum; ideo subdit et quicumque potum
dederit uni ex minimis, idest fidelibus, ut habetur inf. XXV, 40: amen dico vobis, quod uni ex his fratribus meis
minimis fecistis, mihi fecistis etc.; quasi dicat: non curo utrum magni vel parvi sint.
Posset aliquis dicere: pauper sum; non habeo quid dare; ideo addit calicem aquae frigidae: non dicit aquae
calidae propter inopiam lignorum, ne posset se sic excusare; unde vult dicere: quicquid minimum fecerit, habebit
mercedem suam. Et hoc confirmat dicens, amen dico vobis, non perdet mercedem suam; Is. XL, 10: ecce
Dominus veniet; et sequitur: et merces eius cum illo, et opus illius coram illo.
|+11 Capitulus 11
|#1 Lectio 1
His dictis, transiit Dominus ut doceret et praedicaret; et hoc propter tria.
Una ratio est, ut quod verbo dixerat, monstraret exemplo; Act. I, 1: coepit Jesus facere et docere. Item, ut
ostenderet quod etiam impiis est praedicandum. Unde ad Rom. I, V. 14: sapientibus et insipientibus debitor sum.
Item, ut aliis daret locum praedicandi, ut habetur I Cor. XIV, 30: quod si aliquid fuerit revelatum sedenti, prior
taceat.
Ioannes autem cum audisset in vinculis opera Christi. Posita est doctrina Christi, et confirmata, et instructi sunt
praedicatores; hic confutantur rebelles. Et primo confutat discipulos ioannis; secundo Scribas, ibi illis autem
abeuntibus etc..
Circa primum tria facit.
Primo dubitantes confutat; secundo arguit turbas, ibi cui autem similem aestimabo generationem istam? tertio
persolvit gratias de fide apostolorum, ibi in illo tempore respondens Jesus dixit etc..
Circa primum primo ponitur quaestio; secundo quaestionis solutio, ibi et respondens Jesus etc..
Dicit ergo cum audisset in vinculis opera Christi. Ponitur occasio, quare misit istos. Idem habetur Lc. VII, 18:
tamen alio ordine. Dicit ergo quod erat in vinculis, ut Sup. IV. Tunc incepit Jesus miracula facere.
Et hoc erat conveniens, ut sol non appareret dum nubes essent. Infra: lex et prophetae usque ad ioannem.
Opera, idest miracula, Christi, mittens duos de discipulis suis, ait illi.
Quidam volunt ex hoc condemnare ioannem, quia dubitavit an esset Christus, et constat quod dubius in fide est
infidelis.
Ambrosius super Lucam dicit, quod haec quaestio non fuit infidelitatis, sed pietatis: non enim loquitur de
adventu in mundum, sed de adventu ad passionem. Unde miratur si venerat ad patiendum, sicut dixit Petrus:
propitius esto tibi, Domine.

99

