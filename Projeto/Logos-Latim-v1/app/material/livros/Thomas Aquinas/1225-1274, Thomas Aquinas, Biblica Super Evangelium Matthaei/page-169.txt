homo subiectus; et hoc census dicitur. Ex hoc vult argumentari, quod cum filii regum non solvunt tributum, quod
ipse non tenetur: ipse enim est rex regum, per quem omnes regnant. Item, secundum carnem, erat ex semine
regio. Qui factus est ex semine David secundum carnem, rom. I, 3. Chrysostomus dicit, quod ex hoc possumus
considerare, quod sit filius naturalis quia prius dicitur qui naturalis est.
At ille dixit: ab alienis.
Deinde ponitur Christi responsio, quia reges filiis suis parcunt. Is. III, 15: quare populum meum atteritis, et
facies pauperum commolitis? iustum enim videtur. Qui enim praesidet, curam debet habere de subditis; ideo ei
servire debent subditi sicut membra corpori. Sicut enim membra corporis ex sibi proprio serviunt toti corpori, sic
quilibet subditus ex propriis bonis debet servire communitati.
Ideo concludit Dominus ergo filii liberi.
Origenes: uno modo sic. Ergo filii regum terrae sunt liberi, sed filii Dei sunt liberi apud Deum.
Sed quid facit hoc ad propositum? aut loquitur secundum carnem de filiis, et sic ipse non erat filius secundum
carnem; si secundum spiritum, tunc omnes Christiani erunt liberi. Sed hoc est contra apostolum, reddite omnibus
debita, cui tributum tributum.
Dico quod istud veritatem habebat de illo qui per naturam erat filius. Ille enim vere erat liber. Sed liberi
secundum spiritum eo modo habent libertatem quo filiationem per conformitatem ad Christum, qui est
primogenitus in multis fratribus, Rom. VIII, 29. Inquantum conformes primogenito liberi sunt.
Ad Phil. III, 21: qui reformabit corpus humilitatis nostrae configuratum corpori claritatis suae.
Ut autem non scandalizemus eos etc.. Verum est quod Dominus liber est, sed quia formam servi accepit, ut
habetur ad Phil. II, ideo non recusavit solvere, et in hoc dedit exemplum humilitatis.
Et in hac solutione tria laudanda et admiranda notantur. Primo eius mansuetudo, unde ipse est mitis, secundum
quod ipse testatur supra XI, 29: discite a me, quia mitis sum et humilis corde. Ille proprie dicitur mitis qui
nullum vult offendere; I ad Cor. X, V. 32: sine offensione estote Iudaeis, et gentibus, et ecclesiae Dei.
Sed contra hoc obiicitur. Supra XV, 12 habetur quod discipuli dixerunt: Domine, scis quia Iudaei scandalizantur
in verbo isto? et Dominus dixit: sinite eos, caeci sunt et duces caecorum. Non curavit tunc de scandalo, hic vero
curat. Unde dicendum quod scandalum aliquando oritur ex veritate; et tunc non est curandum: aliquando ex
infirmitate, vel ignorantia; et tale est curandum. Sed si ipse non solvisset, scandalum eorum ex ignorantia esset,
quia ipsi Deum non cognoscebant.
Item admiranda est paupertas Christi, quia ita pauper fuit quod non habuit unde solveret; II Cor. VIII, 9: qui cum
dives esset, egenus factus est, ut illius inopia vos divites essetis.
Potest quis obiicere: nonne loculos habebat? verum est, sed omnia data erant in usus pauperum. Rapinam
arbitrabatur quod erat ad usus pauperum in alios usus expendere.
Chrysostomus dicit quod solvit, ut dum solveret tributum, ex una parte ostenderet eius potentiam, ex altera parte
mysterium.
Vade ad mare, et mitte hamum, et eum piscem, qui primus ascenderit, tolle, et aperto ore eius, invenies staterem.
In statere illo erat imago caesaris: et significat diabolum qui nihil habebat in eo; Io. XIV, 30: venit princeps huius
mundi, et in me non habet quidquam. Ideo quia de suo nihil habebat, ideo de suo solvere noluit.
Item eius providentia; ideo dicit quod mirari debemus, quomodo potuit scire quod statim occurreret piscis, qui
haberet staterem in ore. Si autem non fuit, sed creavit de novo, est mirandum; sed si duxit ad hamum, magnae
providentiae fuit.
Per istum piscem qui primo venit ad hamum, primus martyr intelligitur beatus stephanus, qui habuit staterem in
ore qui didrachma valebat, et duplex; et significat ipsum stephanum, qui vidit ipsam divinitatem et humanitatem.
Vel potest intelligi Adam.
Item nota, quod si aliquis saepe loquitur de divitiis et de moneta, staterem habet in ore; unde qui convertit talem,
accipit piscem qui habet staterem in ore.
Item significatur humilitas: unde illum sumens da illis pro me et pro te.
Et in hoc quod tributum solutum fuit pro Petro et pro ipso, significatur quod per passionem Christi, ipse sibi
gloriam resurrectionis acquisivit; Phil. II, 9: propter quod exaltavit eum Deus. Petrus et alii redempti sunt a
poena et culpa. Vel aliter: quia passus est pro se, ut corpori suo acquireret gloriam resurrectionis; pro populo, ut
lavaret eum a peccatis. Ipse enim lavit nos a peccatis nostris in sanguine suo.
|+18 Capitulus 18
|#1 Lectio 1
Supra Dominus monstravit futuram gloriam in sua transfiguratione, hic de profectione ad illam gloriam agit.
Et dividitur in duo, quia primo docet quomodo perveniendum est ad eam; secundo reprehenduntur quidam
inordinate petentes excellentiam in gloria, quae incipit in XX cap..
Circa primum primo docet quomodo perveniendum est ad illam gloriam per viam communem; secundo
quomodo per viam perfectionis, quod incipit cap. XIX.

169

