Is. XXXVII, multo magis mille poterunt occidere unam linguam; iob XXV, 3: numquid est numerus militum
eius? et Dan. VII, 10: millia millium ministrabant ei, et decies millies centena millia assistebant ei.
Remigius dicit sic: quicumque faciunt voluntatem Dei, possunt dici Angeli, idest nuntii; Is. XVIII, 2: ite, Angeli
veloces ad gentem convulsam et dilaceratam. Quicumque enim obsequuntur Deo, Angeli dicuntur; Ps. Ciii, 4:
qui fecit Angelos suos spiritus, et ministros suos ignem urentem. Potest ergo per legionem intelligi legio
Romanorum. Unde Dominus posset adducere et provocare legiones Romanorum ad destruendos Iudaeos, sicut
post sub tito et vespasiano factum fuit.
Et isto loco destruxerunt quidam opinionem illorum, qui dicebant quod non poterat Dominus facere nisi quod
facit; quia si poterat legiones convocare, quas non convocavit, constat quod potest facere multa quae non facit.
Quomodo ergo implebuntur Scripturae? hic ponitur tertia ratio, quare non debeat impedire: quia ita Scripturae
dixerunt; et ideo sic oportet fieri. Et non dicit quae Scripturae, quia omnes prophetae dixerunt vel occulte, vel
manifeste. Unde lc. Ult., 26: nonne oportuit Christum pati, et ita intrare in gloriam suam? in illa hora dixit Jesus
turbis.
In parte ista redarguit ministros: et duo facit.
Primo commemorat factum; secundo irrationabilitatem facti, cum dicit quasi ad latronem existis cum gladiis et
fustibus comprehendere me. Iob XVI, 10: infremuit contra me dentibus, quia exierunt ac si esset latro; sed ipsi
magis veniebant ut latrones. Latro latet ut non capiatur; sed Christus offert se in manifesto. Et latrones si nocere
volunt, non nocent in publico; sed Christus se offerebat. Unde dicit quotidie apud vos eram docens in templo, et
non me tenuistis; ideo venistis ut latrones. Ut enim daret opportunitatem, exivit civitatem. Quotidie apud vos
eram docens in templo. Simile habetur Io. XVIII, 20: in occulto locutus sum nihil.
Et dicit docens in templo. Haec erat consuetudo sua semper ut doceret in templo.
Et non me tenuistis. Unde patet quod sicut latrones venistis.
Consequenter ponitur testimonium hoc autem totum factum est, ut implerentur Scripturae prophetarum. Et non
dicit quorum, quia quasi in omnibus habetur; Ps. XXI, 17: foderunt manus meas et pedes meos, et
dinumeraverunt omnia ossa mea. Et Is. LIII, 3: reputavimus eum novissimum virorum, virum dolorum. Et dicit
ut implerentur. Ly ut potest teneri causative, et sic non tenetur hic: vel consecutive, et sic accipitur hic. Quia
enim prophetae dixerunt, non accidit; sed ideo praedixerunt, quia accidere debebat. Unde sensus est ut
adimpleretur, idest hoc facto adimpletum est quod per prophetas praedictum erat.
Tunc discipuli omnes, relicto eo, fugerunt; ita quod compleretur quod dicitur in Ps. XXXVII, 12: dereliquerunt
me amici mei et proximi mei.
Sed quare non a principio dereliquerunt? respondet Hieronymus: quia scriptum est Io. VII, 30, quod quaerebant
eum, et nemo misit in eum manum, quia nondum venerat hora eius. Unde a principio credebant quod se liberare
posset, et se defenderet; sed cum viderunt quod captus esset, et quod non vellet se defendere, fugerunt et
dereliquerunt eum.
|#7 Lectio 7
Supra actum est de captione Christi, nunc agitur quo sit ductus; et describitur locus et societas convenientium ad
locum.
Dicit ergo at illi, scilicet qui tenuerunt eum, duxerunt eum ad caipham. Iste caiphas erat pontifex anni illius
secundum Hieronymum, secundum quod habetur Io. XI, V. 49: cum autem esset pontifex anni illius.
Iam enim sacerdotium non secundum legis praeceptum agebatur. Mandaverat Dominus quod Aaron et filii eius
essent sacerdotes iure haereditario, ita quod mortuo uno remaneret alter sacerdos. Sed post, ambitione crescente,
non potuerunt pati, sed subiecta Iudaea Romanis, iste caiphas emerat sacerdotium a Iudaeis, emerat a Pilato; ideo
iniquus erat princeps. Et non mirum si iniquus iudex, sive princeps, iniquum facit iudicium.
Et hoc convenit mysterio; quia sicut passio Christi erat oblatio veri sacrificii, sic et locus congruere debebat, ut
Christus, qui est sacerdos in aeternum, in domo pontificis offerretur.
Caiphas investigator interpretatur, et potest referri ad malitiam, qua Christum condemnavit.
Sed hic est quaestio, quia io. XVIII, 13 dicitur quod primo ductus est ad Annam. Et hoc intelligendum est esse
verum: convenerant enim ad domum Annae, et ibi congregati erant; et in hoc apparet malitia eorum, quia cum
intenti esse deberent solemnitati, erant intenti malitiae, ita quod bene conveniebat eis quod dicitur Is. I, 14:
solemnitates vestras odivit anima mea. Unde completum est quod dictum est Ps. II, 2: convenerunt adversus
Deum, et adversus Christum eius.
Petrus autem sequebatur eum a longe. Actum est de loco, hic agitur de Petro perveniente. Primo ducitur, Deinde
Petrus pervenit. Et tria facit: quia primo tangit modum; secundo quomodo sequens pervenerit.
Quod pervenerit, hoc erat fervoris; quod a longe, hoc erat timoris; unde significabatur quod in fide Petri fundata
ecclesia secutura erat Christum, tamen a longe; quia Christus passus est pro ecclesia, non pro se; Petrus autem et
ecclesia passa est pro se.
Item tangitur locus, quia usque in atrium principis sacerdotum: non enim ausus est intrare domum, ne videretur
esse de discipulis Jesu. Quomodo autem intravit, tacet Matthaeus, sed narrat ioannes XVIII, 15, quia discipulus
quidam notus erat pontifici, et introduxit Petrum.
269

