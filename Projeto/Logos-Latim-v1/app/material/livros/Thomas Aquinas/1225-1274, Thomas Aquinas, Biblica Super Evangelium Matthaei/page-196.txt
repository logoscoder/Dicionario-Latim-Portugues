Secunda ibi plurima autem turba straverunt vestimenta sua in via.
Et circa primum tria.
Primo ponit mandatum de ministerio; secundo ponitur ratio; tertio mandati executio.
Secunda ibi hoc autem totum factum est etc.; tertia ibi euntes autem discipuli etc..
Circa primum tria.
Primo ponitur locus; secundo personae quibus fit; tertio mandatum.
Locus ponitur cum dicit et cum appropinquassent ierosolymis etc.. Paulatim evangelista narravit accessum
Christi ad ierusalem.
Primo narravit quomodo a Galilaea venerat, et quomodo per iericho, et quomodo ibi caecos illuminaverat, qui
erant in confinibus.
Post dicit cum appropinquassent ierosolymis, et venissent bethphage ad montem oliveti. Et dicitur sic, quia ibi
multae sunt olivae: et distat a ierusalem per unum milliare.
Bethphage erat vicus sacerdotalis, quia sacerdotes serviebant templo per hebdomadas: in die autem sabbati
sacerdos recedens a templo veniebat usque illuc, quia non debebat ire nisi per mille passus. Illi etiam qui ibant ad
templum in die sabbati, inde recedebant.
Vel bethphage idem est quod domus maxillarum, quia hostiae maxilla erat portio sacerdotis.
Moraliter ierusalem interpretatur visio pacis, et significat societatem bonorum.
Ps. Cxxi, 3: ierusalem quae aedificatur ut civitas, cuius participatio eius in idipsum.
Unde volens appropinquare ierusalem, venit per bethphage, et per domum confessionis.
Rom. X, 10: corde creditur ad iustitiam, ore autem fit confessio ad salutem. Bethphage sita est in monte oliveti,
ubi est abundantia olei. Is. V, 1: vinea facta est in cornu olei.
Per oleum significatur misericordia, quia habet proprietatem laetificandi. Ps. Ciii, 15: ut exhilaret faciem eius in
oleo. Sic misericordia exhilarat: hilarem enim datorem diligit Deus, II Cor. IX, 7. Item valet oleum ad lucernas
accendendas. Dominus praecepit quod oleum lucidissimum offerretur ei. Item utile est ad sanandum dolores; et
significat gratiam spiritus sancti quae sanat. Unde dicitur Lc. X, V. 34, quod Samaritanus infudit oleum et
vinum.
Tunc misit duos discipulos suos dicens illis; et significavit missionem apostolorum in hunc mundum. Io. XX, 21:
sicut misit me pater, et ego mitto vos. Sed duos, ut significaret caritatem, quae consistit saltem inter duos. Unde
alibi, Lc. X, 1: misit eos binos et binos. Vel significat vitam activam et contemplativam. Vel duos ordines
praedicantium, scilicet Iudaeorum et gentilium.
Unde apostolus Gal. II, 8: qui operatus est Petro in apostolatu, operatus est mihi inter gentes. Vel duos, qui
mittendi erant ad gentes, scilicet Petrum et Philippum.
Et facit tria.
Primo mandat eis salutarem discursum; secundo dat mandatum de salute; tertio de contradicendo.
Dicit ergo ite in castellum quod contra vos est. Ad litteram quoddam erat castellum quod ex opposito erat, ad
significandum mundum in quem misit eos Dominus.
Mc. Ult., 15: euntes in universum mundum praedicate evangelium omni creaturae.
Et iste erit contra. Io. XV, 19: elegi vos de mundo, ideo vos mundus odit.
Dicit ergo ite in castellum quod contra vos est. Aliquid praecipit et aliquid praenuntiat.
Praecipit ite etc.; praenuntiat et invenietis asinam alligatam, et pullum cum ea.
Alii non faciunt mentionem de asina. Utrumque invenerunt.
Moraliter per asinam et pullum significantur homines brutaliter viventes, quia quantum ad hoc similes sunt
bestiis; Ps. XLVIII, V. 13: homo cum in honore esset, non intellexit: comparatus est iumentis insipientibus, et
similis factus est illis. Per asinam significatur Iudaea, per pullum populus gentilis.
Et quare per asinam significatur populus Iudaicus? quia triplex est proprietas asini.
Primo quia est animal stultum, unde dicitur asinus, idest insensatus. Sic homo insensatus est relinquens legem
Domini. Deut. XXXII, 6: popule stulte et insipiens. Item est oneribus deputatus, sic populus Iudaicus oneribus
legis est gravatus, ut dixit Petrus Act. XV, 10: hoc est onus quod nec nos, nec patres nostri ferre potuerunt. Item
asinus est animal ignobile; sic illi ignobiles dicuntur, qui contemnunt mandata Domini. Sed ligatam, vinculis
scilicet ignorantiae. Sap. XVII, 17: una enim catena tenebrarum omnes erant ligati.
Item erant ligati vinculo peccati. Prov. V, 22: iniquitates suae capiunt impium.
Solvite et adducite mihi. Hic inducit populi salvationem. Solvite a vinculis ignorantiae per doctrinam. Ps. Cvi,
14: eduxit eos de tenebris et umbra mortis. Item solvite a vinculis peccatorum; unde Petro dixit supra XVI, 19.
Quodcumque solveris super terram, erit solutum et in caelis. Et in Ps. XXXI, 1: beati quorum remissae sunt
iniquitates, et quorum tecta sunt peccata. Unde isti populum convertentes adduxerunt ad Jesum.
I ad Cor. I, 13: numquid Paulus crucifixus est? Is. Lxvi, 19: annuntiabunt gloriam meam in gentibus. Sed, sicut
dicit apostolus ad titum I, 9, oportet episcopum habere doctrinam, ut sit potens exhortari in doctrina sana: unde
quod dicit solvite, hoc ad doctrinam pertinet; quod vero sequitur et si quis aliquid vobis dixerit etc., ad
potestatem pertinet.

196

