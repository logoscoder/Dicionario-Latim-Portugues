gratia I Cor. XV, 25: oportet et illum regnare, donec ponat omnes inimicos sub pedibus eius. Numquid postea
non regnabit? immo: sed utitur Scriptura tali modo loquendi quia intendit removere illud quod potest esse
dubium. Dubium enim esse poterat utrum regnaret, quando non posuerat inimicos sub pedibus. Item dubium esse
poterat, cum beata virgo peperisset, an ante partum fuisset cognita a ioseph, quia primum nulli debebat venire in
dubium; scilicet quoniam Angeli decantaverunt: gloria in excelsis Deo, et in terra pax hominibus bonae
voluntatis, Lc. II, 14. Et ideo hoc intendit evangelista.
Et argumentatur optime Hieronymus contra Elvidium: tu dicis, Elvidi, quod ante non cognovit ioseph, quia fuit
admonitus in somnis ab Angelo. Si ergo admonitio in somnis tantum valuit quod non coniungeret se mariae,
quanto magis Angelorum cognitio, pastorum et magorum adoratio? chrysostomus autem accepit cognitionem pro
agnitione intellectuali. Non cognoscebat scilicet quantae dignitatis esset; sed postquam peperit, cognovit. Alii
dicunt quod accipitur pro agnitione sensibili; et sic est satis probabilis horum opinio. Dicunt enim quod Moyses
ex locutione Domini habuit tantam claritatem in facie, ut filii Israel non posset intendere in faciem eius, II Cor.
III, 7. Ergo si ex consortio Dei hoc habuit Moyses, multo magis haec beata virgo, quae portavit eum in utero,
habuit tantam claritatem in facie quod ioseph non cognoscebat eam. Sed prima expositio est magis litteralis.
Item dicit Elvidius quod littera dicit, donec peperit filium suum primogenitum.
Primum dicitur respectu posterioris. Ergo habuit alios.
Respondet Hieronymus, quod consuetum est in sacra Scriptura quod primogeniti vocantur illi, quos alii non
praecedunt: Ex. XIII, 12 dicitur quod primogeniti Iudaeorum offerrentur Domino. Quaerit Hieronymus: numquid
oportebat expectare quod non offerrentur donec nasceretur secundus? ergo primogeniti dicuntur quos alii non
praecedunt; et sic intelligitur hic.
Sequitur obsequium. Lc. II, 21, plenius exequitur hoc, sed Matthaeus breviter tangit. Ita enim vult spiritus
sanctus, quod quae unus dixit, alius taceat.
Vocavit nomen eius Jesum; istud quidem nomen non parum celebre fuit apud antiquos et desideratum; Gen.
XLIX, 18: salutare tuum expectabo, Domine. Et Hab. III, 18: ego autem in Domino gaudebo, et exultabo in Deo
Jesu meo.
|+2 Capitulus 2
|#1 Lectio 1
Supra egit evangelista de Christi generatione, hic intendit manifestare eius nativitatem.
Et primo, testimonio magorum; secundo, testimonio innocentum, ibi qui cum recessissent.
Circa primum tria ponuntur: primo enim annuntiatur Christi nativitas; secundo inquiritur locus; tertio inquiritur
persona.
Secundum ibi audiens autem Herodes.
Tertium ibi tunc Herodes.
Circa primum tria facit: primo enim proponitur Christi nativitas, cui testimonium perhibetur; secundo inducuntur
testes; tertio ponitur testimonium.
Secundum ibi ecce magi. Tertium ibi ubi est qui natus est? circa primum quatuor tanguntur: nativitas, nomen
nati, locus et tempus.
Primum ibi cum ergo natus esset. Et notandum, quod Lucas plenius exequitur nativitatem, sicut e converso
Matthaeus plenius exequitur de adoratione magorum, quam Lucas.
Nomen tangitur ibi Jesus. Locus ibi in bethlehem Iudae, non Iudaeae, quia Iudaea vocatur tota regio populi
Israelitici; sed Iudae; ista est terra illa, quae venerat in sortem Iudae. Dicitur bethlehem Iudae ad differentiam
alterius bethlehem, quae est in tribu zabulon, de qua iosue IX, 10.
Et nota, quod ista tria verba cum natus esset Jesus in bethlehem Iudae in diebus Herodis regis, congrue ponuntur.
Bethlehem enim significat ecclesiam, in qua natus est Jesus, qui est verus panis, de quo Io. VI, 51: ego sum panis
vivus qui de caelo descendi. Nulli ergo provenit salus, nisi sit in domo Domini. In his salvator natus est Christus;
Is. LX, 18: occupabit salus muros tuos, et portas tuas laudatio etc..
Et addidit regis, ad differentiam alterius Herodis: hic enim fuit, sub quo natus est Christus, Ascalonita; alius
autem, qui ioannem occidit, fuit filius huius Herodis, et non fuit rex.
Sed quaeritur quare Scriptura facit mentionem de isto tempore. Et dicendum propter tres rationes. Primo, ut
completam ostendat esse prophetiam Iacobi, Gen. Penult., 10: non auferetur sceptrum de Iuda, et dux de femore
eius, donec veniat, qui mittendus est, et ipse erit expectatio gentium. Herodes enim fuit primus alienigena, qui
regnavit in Iudaea.
Secunda ratio est, quod maior morbus indiget maiori et meliori medico. Populus autem Israel tunc erat in
maxima afflictione sub gentili dominio, et ideo indigebat maximo consolatore: in aliis enim afflictionibus suis
mittebantur eis prophetae, sed nunc propter magnitudinem afflictionis mittebatur eis prophetarum Dominus; Ps.
Xciii, 19: secundum multitudinem dolorum meorum in corde meo consolationes tuae laetificaverunt animam
meam.

21

