Dicitur, quod licet utrumque esse possit, probabilius tamen videtur quod sit spiritualis, quia et alia quae tunc
agentur, spiritualiter divina virtute agentur. Ut enim dicit Augustinus, XX de Civit. Dei, c. XIV: divina virtute
fiet ut cuique opera sua vel bona vel mala, cuncta in memoriam revocentur, et mentis intuitu mira celeritate
cernantur, ut accuset vel excuset scientia conscientiam, atque ita simul omnes et singuli iudicentur.
|#28 Articulus 28
AG
Vigesimus octavus articulus est an Christus venit tollere nisi peccatum originale principaliter, seu principalius
inter omnia peccata quae tollere venit.
RA
Ad quod dicendum, quod Christus, quantum est in se, venit tollere omnia peccata. Donum enim Christi, ut
apostolus dicit Rom. V, 15, excedit peccatum Adae: nam unum tantum ex uno in condemnationem; gratia autem
ex multis delictis in iustificationem. Tanto autem principalius contra aliquod peccatum venit, quanto est maius.
Peccatum autem quod originaliter contrahitur, licet sit minus gravitate et reatu poenae, est tamen maximum
communitate, secundum illud apostoli Rom. V, 12: in quo omnes peccaverunt. Et quantum ad hoc potest dici,
quod Christus principaliter venit tollere originale: unde super illud Ioan. I, 29: ecce qui tollit peccatum mundi,
dicit Glossa: peccatum mundi dicitur peccatum originale, quod est commune toti mundo.
|#29 Articulus 29
AG
Vigesimus nonus articulus est, an nomina sanctorum digito Dei scripta sint in caelis ad honorem eorum.
RA
Videtur mihi non esse verum. Si tamen dicatur quod sic, nullum est periculum.
|#30 Articulus 30
AG
Trigesimus articulus est, an nomina impiorum in inferno existentium, digito Dei scripta sint in terra ad
vituperium eorum.
RA
Non hoc verum puto, si corporaliter intelligatur. In nullo tamen fides obsistit, ut mihi videtur.
|#31 Articulus 31
AG
Trigesimus primus articulus est, an infernus sit in centro vel circa centrum terrae.
RA
Ad hoc dicendum videtur, quod locus inferni sit infra terram; unde Augustinus in libro retractationum II, cap.
XXIV dicit: de inferis magis, ut videtur, dicere debuissem quod sub terris sint, quam rationem reddere cur sub
terris esse dicantur.
Ubi tamen sit infernus, an circa centrum terrae, vel circa superficiem, nihil arbitror ad doctrinam fidei pertinere:
et superfluum est de talibus sollicitari asserendo vel improbando.
|#32 Articulus 32
AG
Trigesimus secundus articulus est, an liceat disputare an anima Christi sit ex traduce, determinando quod verum
est.
RA
Hic articulus dubie positus est. Si enim intelligatur quod liceat disputare et determinare hoc esse verum quod
anima Christi sit ex traduce, erroneum est, quia nullius hominis anima est ex traduce: multo ergo minus anima
Christi, cuius etiam corpus est virtute spiritus sancti formatum.
Si autem intelligatur quod liceat disputare an anima Christi sit ex traduce, et circa hoc determinare illud quod
veraciter fides catholica tenet, scilicet quod non, non video quare hoc non liceat, cum quotidie in scholis
Magistrorum disputetur et de trinitate et de aliis articulis fidei, non propter dubitationem, sed propter veritatis
intellectum et manifestationem et confirmationem.
Posset tamen hoc per accidens in aliquo casu esse malum: puta si coram simplicibus et paratis ad errandum talia
disputarentur.
|#33 Articulus 33
AG
Trigesimus tertius articulus est, an illud verbum Philosophi de animalibus Lib. XVI, cap. VI, scilicet: corpus
spermatis, cum quo exit spiritus, qui est virtus principii animae, qui est separatus a corpore, et est res divina; et
6

