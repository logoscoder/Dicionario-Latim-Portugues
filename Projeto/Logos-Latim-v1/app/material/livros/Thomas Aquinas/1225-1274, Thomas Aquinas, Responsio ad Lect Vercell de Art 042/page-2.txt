placuerit; ut patet in operibus miraculosis. Dicit enim Augustinus, XXVI contra faustum: appellamus naturam
cognitum nobis cursum solitum naturae, contra quem Deus cum aliquid facit, magnalia vel mirabilia nominantur.
|#2 Articulus 2
AG
Secundus articulus est, an omnia quae moventur naturaliter, moveantur ministerio Angelorum moventium
corpora caelestia.
|#3 Articulus 3
Tertius articulus est, an Angeli sint motores corporum caelestium.
RA
His duobus articulis simul respondendum videtur, quia secundus dependet ex tertio, et tertius ex primo. Si enim
corpora reguntur a Deo mediante spirituali creatura; ad ipsum autem opus regiminis divini pertinet motio
corporum, ut Augustinus dicit, VIII super genes. Ad litteram, consequens est quod Deus per spiritualem
creaturam moveat caelestia corpora.
Et ibi expresse dicit Augustinus: sicut per tempus et locum movet corpus, ipse tamen per tempus non est
conditus spiritus; ita per tempus movet conditum spiritum ipse tamen nec per tempus nec per locum motus
conditor spiritus. Esse quidem animata corpora caelestia Damascenus negat in II libro, cap. VI, licet hoc
Augustinus sub dubio relinquat in II super genes. Ad litteram cap. XVIII.
Sed caelestia corpora a spirituali creatura moveri, a nemine sanctorum vel Philosophorum negatum legisse me
memini.
Hoc igitur supposito quod Angeli moveant caelestia corpora, hoc in dubium nulli sapienti vertitur quin omnes
motus naturales inferiorum corporum ex motu caelestis corporis causentur; quod et ratione a philosophis est
probatum, et experimento patet, et auctoritatibus sanctorum confirmatur: quia, ut dictum est, Augustinus in III de
trinit.
Dicit, quod corpora grossiora et inferiora per subtiliora et superiora quodam ordine reguntur; et Dionysius dicit,
IV cap. De divinis nominibus, quod solis radius ad generationem sensibilium corporum confert, et ad vitam
ipsam movet, et nutrit, et auget et perficit. Unde consequens est quod omnia quae naturaliter moventur,
moveantur ministerio Angelorum moventium corpora caelestia.
|#4 Articulus 4
AG
Quartus articulus est, an infallibiliter sit probatum Angelos esse motores corporum caelestium apud aliquos.
|#5 Articulus 5
Quintus articulus est, an infallibiliter sit probatum, Angelos esse motores caelestium corporum, supposito Deum
non esse immediatum motorem illorum corporum.
RA
His respondeo, quod Philosophi tam Platonici quam Peripatetici hoc probare conati sunt rationibus quas
efficaces putaverunt: et eorum rationes fundantur super praedicto rerum ordine, quod scilicet Deus inferiora per
superiora regit, ut etiam sancti doctores tradunt. Quod autem corpora caelestia a sola natura sua moveantur, sicut
gravia et levia, est omnino impossibile: unde nisi moveantur a Deo immediate, consequens est quod vel sint
animata caelestia corpora, et moveantur a propriis animabus; vel quod moveantur ab Angelis, quod melius
dicitur.
Fuerunt tamen aliqui Philosophi, qui posuerunt corpus primum caelestium corporum moveri a Deo, non
mediante alia intelligentia, sed mediante anima propria; alia vero caelestia corpora moveri mediantibus
intelligentiis et animabus.
|#6 Articulus 6
AG
Sextus articulus est an omnia inferiora naturaliter in esse producta per viam motus, regantur per Angelos
mediantibus motibus corporum caelestium.
|#7 Articulus 7
Septimus articulus est, an omnia inferiora quae naturaliter in esse producuntur, fiant per Angelos mediantibus
motibus corporum caelestium, secundum quod facere attribuitur causis naturalibus; idest educantur de potentia in
actum.
RA
Horum etiam responsio dependet ex praemissis. Si enim corpora caelestia per suum motum sunt causa
generationis et corruptionis et omnium motuum naturalium inferiorum, consequens est quod si Angeli sunt causa
2

