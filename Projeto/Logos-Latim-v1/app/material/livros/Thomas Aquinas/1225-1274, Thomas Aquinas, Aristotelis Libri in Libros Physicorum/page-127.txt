|#16
Deinde cum dicit: quare terminus continentis etc., concludit ex
praemissis definitionem loci, scilicet quod locus est terminus immobilis
continentis primum. Dicit autem primum, ut designet locum proprium, et
excludat locum communem.
|#17
Deinde cum dicit: et propter hoc medium caeli etc., ostendit
definitionem esse bene assignatam, per hoc quod ea quae dicuntur de loco,
congruunt secundum hanc definitionem.
Et ponit tria.
Quorum primum est, quod propter hoc quod locus est continens immobile,
medium caeli, idest centrum, et ultimum circularis loci mutationis, idest
corporum circulariter motorum, ultimum dico versus nos, scilicet
superficies orbis lunae, videtur hoc quidem esse sursum, scilicet ultimum
praedictum, illud vero esse deorsum, scilicet medium. Et hoc maxime proprie
videtur dici inter omnia: quia centrum sphaerae semper manet. Illud autem
quod est ultimum in corporibus circulariter motis versus nos, licet
moveatur circulariter, tamen manet inquantum similiter se habet, idest in
eadem elongatione ad nos. Et quia ad propria loca moventur corpora
naturalia, inde est quod levia naturaliter moventur sursum et gravia
deorsum: quia ipsum medium et terminus continens versus medium, vocatur
deorsum; et similiter ipsum ultimum, et quod est versus ultimum, dicitur
esse sursum.
Utitur autem tali modo loquendi, quia terrae, quae est simpliciter gravis,
locus est medium; aquae autem locus est versus medium.
Et similiter locus ignis, qui est simpliciter levis, est ultimum; locus
autem aeris est versus ultimum.
Secundum ponit ibi: et propter hoc planum videtur etc.. Et dicit quod quia
locus est terminus, propter hoc locus videtur esse sicut quaedam
superficies, et sicut quoddam vas continens: non autem sicut spatium vasis
continentis.
Tertium ponit ibi: amplius, simul cum re etc.. Et dicit quod quia locus est
terminus, propter hoc simul est locus et locatum: quia simul est finis
locati et terminus continentis, qui est locus; quia tangentium ultima simul
sunt. Et secundum hoc etiam intelligitur quod locus aequatur locato: quia
scilicet aequantur secundum extrema.
|+7

Lectio 7

|#1
Postquam Philosophus definivit locum, hic
sit in loco.
Et circa hoc duo facit: primo ostendit qualiter
loco, et qualiter non; secundo ostendit quomodo
simpliciter in loco, secundum quid in loco sit,
etc..

ostendit qualiter aliquid
aliquid simpliciter sit in
illud quod non est
ibi: unde et si aqua fiat

|#2
Concludit ergo primo ex praemissis, quod cum locus sit terminus
continentis, cuicumque corpori adiacet aliquod corpus continens ipsum
exterius, hoc est in loco simpliciter et per se: cui vero corpori non
adiacet aliquod corpus exterius continens ipsum, minime est in loco. Tale
autem corpus in mundo non est nisi unum, scilicet ultima sphaera,
quaecumque sit illa. Unde secundum hanc determinationem sequitur quod
ultima sphaera non sit in loco.
|#3
Sed hoc videtur impossibile: quia ultima sphaera movetur in loco;
nihil autem movetur in loco, quod non sit in loco.
Huius igitur dubitationis difficultas non accidit iis qui tenent sententiam
de spatio. Non est enim eis necesse dicere quod ad hoc quod sphaera ultima
sit in loco, quod habeat corpus continens; sed spatium quod intelligitur
penetrare totum mundum et omnes partes eius, est locus totius mundi et
cuiuslibet partium eius, secundum eos.
127

