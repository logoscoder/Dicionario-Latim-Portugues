omnibus; multi tamen nolunt venire, cum tamen Dominus dicat, joannis IX: omne quod dedit mihi pater ad me
veniet et eum qui venit ad me non ejiciam foras.
Tertium sequitur, familiaritas invitantis ad nuptias.
Magna est curialitas regem regum ad nuptias filii vocare genus humanum vile et abjectum. Istae nuptiae sunt
nihil aliud quam quaedam refectio coelestis curiae per conjunctionem sponsi et sponsae, animae sanctae; quae
conjunctio figuratur esther primo: jussit Assuerus praeparari convivium permagnificum cunctis principibus et
servis suis pro conjunctione et nuptiis esther, et dedit requiem universis provinciis suis ac dona largitus est juxta
magnificentiam principalem. Assuerus, qui interpretatur beatus, Christus est; esther, anima beata, sive ecclesia,
intra cubiculum regis coelestis introducta; nuptiae conjunctio Christi et animae. Per convivium illam aeternam
refectionem intelligo ad quam vocantur omnes principes, patriarchae, prophetae, apostoli et omnes servi
cubicularii Angeli, tanquam familiares sponsi, et martyres pro Christo gladiis trucidati, bajuli doctores,
confessores sancti, virgines familiares; omnibus talibus paratum est convivium regni coelestis.
Tria vero sunt propter quae nuptiae carnales a saecularibus commendantur, scilicet nobilitas, formositas,
societas; scilicet quando nobilis est sponsus, sponsa formosa, magna societas; et certe in illis coelestibus nuptiis
est nobilitas incomparabilis quantum ad sponsum, formositas inaestimabilis quantum ad sponsam, societas
praeamicabilis quantum ad conjunctionem utriusque, scilicet sponsi et sponsae.
Sponsus primo est nobilissimus, quoniam rex et regis filius, rex regum, Dominus dominorum. Hoc figuratum est
in evangelio hodierno: simile est regnum caelorum regi qui fecit nuptias filio suo. Miserabilis prorsus qui tam
nobilissimis nuptiis non fuerit associatus, sed omnibus miserabilior qui fuerit exclusus, sicut in praesenti
evangelio de quodam dicitur: intravit rex ut videret discumbentes et invenit quemdam non indutum esse veste
nuptiali et ait: amice, quomodo huc intrasti non habens vestem nuptialem? sequitur: ligatis manibus et pedibus,
projicite eum in tenebras exteriores. Item erit sponsa speciosissima anima sancta regi regum Christo fideliter
desponsata et propter ipsum regem regina effecta. Apocalypsis ultimo: venerunt nuptiae agni et uxor ejus
praeparavit se, et datum est ei byssinum splendens. Dedit byssinum splendens propter duplicem munditiam
mentis et corporis, cui debetur duplex glorificatio animae et corporis. Item, ibi erit societas incomparabilis; illic
erit Jesus et maria, mater ejus, et coelestis exercitus omnium electorum ardentissimo zelo caritatis conjunctus.
Joannes, II: nuptiae factae sunt in cana Galilaeae. Cana interpretatur zelus; Galilaea, transmigratio.
Zelus et amor animarum sanctarum ipsi Deo perenni copula conjunctarum sine comparatione transcendit omnem
alium zelum; quilibet enim in illa societate tantum diliget bonum proximi quantum et suum. Ideo in Apocalypsi
dicitur: beati qui ad caenam nuptiarum agni vocati sunt; beati qui ibi erunt, quoniam jucunditas in consortio,
satietas in mensa. Ad istas nuptias nos perducat filius Dei, qui est benedictus, etc..
|+4 Sermo 4
|#1 Pars 1
Sapientia confortabit sapientem.
Verbum istud scriptum est in ecclesiastico, per quod intelligitur quod tam sapiens praedicator quam etiam
auditor indiget sapientia. Unumquodque enim indiget vegetari per nutrimentum sibi conveniens. Nutrimentum
autem ipsius anime est documentum sacre Scripture. Oportet ergo confortari intellectum predicatoris ad
imprimendum cordibus auditorum documentum doctrine fortiter. Item oportet intellectum auditorum confortari
ad audiendum et retinendum memoriter. Divina autem sapientia non est stabilis in corde hominis nisi fortiter
imprimatur et bene retineatur. Ego non sum ydoneus ad imprimendum vobis istam sapientiam sicut decet, sed
dicit beatus Jacobus: si quis indiget sapientia postulet eam a Domino qui dat omnibus affluenter et non
improperat; unde debemus invocare Dominum et rogare ipsum ut det mihi sapientiam suam quam possim
exprimere et vobis imprimere et vos eam retinere ita quod cedat ad ejus gloriam et honorem nostrarum...p
|+5 Sermo 5
Adaperiat Deus cor vestrum in lege sua et in preceptis suis.
Verba ista scripta sunt in libro Machabeorum II. Ad hoc quod fructificet verbum Dei, quadruplex est apertio:
prima est divine legis, secunda sensus interioris, tercia est oris predicatoris et quarta est cordis auditoris. Primo
dico: ad hoc quod fructificet verbum Dei, necessaria est apertio divine legis, unde in Apoc.: dignus es Domine
aperire librum et solvere signacula ejus. Liber aperitur quando difficultates et misteria sacre Scripture revelantur,
que in membrani constituta sunt manifestantur, et abdita perducuntur in lucem. Secundo necessaria est apertio
sensus interioris unde de apostolis dicitur 3 Lucae: aperuit illis sensum ut intelligerent Scripturas. Tertia apertio
est oris predicatoris ad proferendum aliis...p Ps.: Domine labia mea aperies...p os clausum vel minus bene
apertum non potest pronunciare laudes: os clausum est quando retardatur a laude Dei, timore offense alicujus,
vel amore lucri temporalis, vel favore humano; sed quando os a Deo aperitur tunc laudem pronuntiare potest.
Quarto ad hoc quod verbum Dei fructificet, necessaria est apertio cordis auditoris unde in verbis istis dicitur:
adaperiat Dominus cor vestrum in lege sua etc.. Terra materialis non potest recipere semen nisi prius aperiatur
vomere ferreo, sic semen verbi Dei non potest in corde humano recipi nisi prius aperiatur cor vomere timoris
6

