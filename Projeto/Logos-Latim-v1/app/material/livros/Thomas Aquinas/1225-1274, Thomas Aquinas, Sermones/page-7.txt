mortis vel alicujus magne comminationis, unde Isaias: aperiatur terra id est cor humanum virtute predicationis
vel timore mortis vel magne comminationis: ut germinet salvatorem id est fructum salutis.
Isaias: a timore tuo concepimus et parturivimus spiritum salutis; parturitio est dolor qui precedit partum; ita
precedere debet dolor in contritione et sequitur partus in confessione vel in boni operis exhibitione. Sed sicut
videtis quod terra quandoque est ita dura propter defectum pluvie vel roris vel propter gelu non potest aperiri, ita
cor quandoque est ita durum propter defectum doctrine vel roris gratie vel propter gelu quod non potest aperiri,
unde scribitur: sicut cisterna frigidam aquam facit sic frigidam fecit eam malicia sua.
Job: cor ejus indurabitur quasi lapis confringetur, quasi malleatoris incus.
Tali necessarium est quod dicit Dominus in Ezech.: auferam a vobis cor lapideum et dabo vobis cor carneum.
Terra que tardius propter duritiam aperitur, vel non fructificat vel minus fructificat; ita cor durum ad recipiendum
verbum Dei aut non fructificat aut pejus fructificat. De tali corde dicitur in ecclesiastico: cor durum male habebit
in novissimo. Sera penitentia raro est vera...p et quia modo est tempus seminandi ideo ecclesia modo frequentat
orationem istam, quia corda multorum sunt dura. Et nos rogemus Dominum ut mihi aperiat sensum ad
intelligendum et proferendum et vobis ad audiendum verbum Dei, quod sit ad ejus honorem, etc..
|+6 Sermo 6
Que autem in celis sunt quis investigabit? verba ista scripta sunt in libro sapientie, in quibus difficultas in
intellectu humano ad intelligendum celestia explicatur. Dispositio enim intellectus in anima ad intelligendum id
quod est in natura valde manifestum, similiter (similis) est dispositioni oculi vespertilionis ad lumen solis, ut vult
Philosophus.
Maxima pars celestium sunt angelici spiritus qui per altitudinem suam humanum sensum excedunt. Propter hoc
dicitur in libro sapientie: altitudinem celi, propter sublimitatem angelice hierarchie, latitudinem terrae propter
latam diffusione ecclesiastice hierarchie, et profundum abyssi id est supplicium Gehenne, quis investigabit, quasi
dicat nullus. Secundo dico quod angelici spiritus propter suam simplicitatem sensum humanum effugiunt. Unde,
dicit boecius, in libro de unitate et uno, quod unitas intelligentie ceteris unitatibus magis est una id est major
simplicitas. Omnis essentia stans per essentiam simplex est. Sed angelica natura masume stat per essentiam, ideo
masume simplex est; propter hoc dicit Damascenus eorum substantiam simplicem: tantum ille qui creavit noscit.
Tercio angelici spiritus in luminositatem suam humanum sensum non intrare permittunt unde in ecclesiastico:
ego feci ut oriretur in celis lumen indeficiens, et sicut nebula texi omnem carnem: in celis id est in angelicis
spiritibus: sicut nebula texi omnem carnem: nebula tegit terram et a lumine solis abscondit, similiter nebula
carnalitatis lumen angelicum hominibus abscondit. Iste igitur intellectus humanus ad fantasias inclinatur, et ideo
altitudinem celestium spirituum non attingit; est in ordine substantiarum intellectualium infimus et ideo ipsarum
subtilitatem et limpiditatem apprehendere non potest; item est nebula carnalitatis tectus et ideo ipsorum
luminositatem non respicit. Maxima difficultas est igitur in intellectu humano ad intelligendum celestia. Sed,
licet modus intelligendi celestia sit difficilis in se, tamen, suffragante gratia divina, facilis est: que in celis sunt
quis investigabit, sequitur nisi dederis sapientiam et miseris spiritum tuum de altissimis, nisi dederis sapientiam
que illius illustret intellectum, et sic spiritum elevet ad celestia, et miseris spiritum tuum qui inflammet affectum
et sic ipsum perficiat: de altissimis id est de patre et filio et spiritu sancto potentiam et vitam infundendo et sic
robur det et intellectum confirmet et fortificet. Igitur in principio, etc..
|+7 Sermo 7
Cecidit sors super mathiam. Act. 1 hic consideranda est divina electio, ibi: cecidit sors; 2 nominis interpretatio
ibi: super mathiam.
Sciendum autem quod prima synodus ecclesie, in qua fuerunt CXX patres, usa est sortibus ex divina revelatione,
previa tamen oratione, scilicet: tu Domine, qui corda nosti omnium, ostende etc., quia Paral.. XX: cum
ignoremus quid agere debeamus etc.. Dicit Origenes super iosue: precedente oratione non iam casu sed
providentia sors divinum iudicium deferebat.
Beda etiam dicit: hic sorte eligitur ne discrepet a lege in qua summus sacerdos sorte querebatur. Ante
publicationem enim evangelii licitum fuit legis morem servare, sed iam non licet in spiritualibus uti sortibus. Hec
autem sors potest dici signum celeste, scilicet quidam splendor de celo descendens super mathiam, per quem
daretur intelligi quod ipse esset apostolorum numerum assumendus, et hoc secundum Dionysium qui ait: de
divina sorte mathie data alia alii dixerunt, nec recte ut extimo; meum et ipse sensum dicam. Videtur mihi
Scriptura sortem nominasse divinum quoddam donum, declarans mathiam quasi divina electione ostensum.
Potest etiam hic sors dici signum terrestre sicut communiter fit in sortibus. De hac Augustinus: sors non est
aliquid mali sed res in humana dubitatione posita divinam indicans voluntatem. Potest etiam sors dici donum
spirituale, scilicet gratia, Eph. I: per quem sorte vocati sumus. Item dignitas apostolica, Sap. III: dabitur illi fidei
donum electum et sors, id est dignitas, in templo Dei acceptissima, in templo, id est in ecclesia. Item gloria, Sap.
V: quomodo computati sunt inter filios Dei et inter sanctos sors illorum est. Hec autem triplex sors, scilicet
gratia, dignitas apostolica, gloria, cecidit super mathiam. Dicitur autem gratia sors triplici ratione: sortis est
personam non respicere, Prov. XVI: sortes mittuntur in sinum sed a Domino temperantur, quasi scilicet non est
7

