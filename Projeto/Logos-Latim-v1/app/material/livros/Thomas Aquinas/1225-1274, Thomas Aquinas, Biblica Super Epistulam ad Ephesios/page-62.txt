omnia supplicia, quae in credito officio inferuntur, non me angunt, nec cor mutant, nec pervertunt interius, nec
attingunt; sed certe sic angor de istis, quod omnia circa me sunt, non intra.
Et quia non possum ire ad annuntiandum vobis, utpote catenatus, omnia nota faciet vobis tychicus frater meus
charissimus et fidelis minister in Domino. Et ideo secure credatis ei de omnibus. Lc. XII, 42: quis, putas, est
fidelis servus et prudens, etc..
Et iste certe est talis, quem misi ad vos in hoc ipsum, ut cognoscatis quae circa nos sunt. Et haec est discipuli
commendatio.
Et ad quid? ut consoletur corda vestra.
Deinde cum dicit pax fratribus, etc., ponit apostolus consuetam salutationem.
Et advertendum est, quod licet gratia praecedat pacem et charitatem mutuam hominum ad se invicem, et ad
Deum quo ad collationem (quia non est pax impiis, dicit Dominus), tamen quo ad executionem gratiae et
veritatis et charitatis conservationem, pax praecedit suo modo. Et ideo primo optat eis pacem ad se invicem et
charitatem ad Deum, dicens: pax fratribus, et charitas cum fide.
Et quia licet pax et charitas multum faciant ad gratiae conservationem, tamen quia semper supponunt ipsam
gratiam, sine qua haberi non possunt, ideo optat eis gratiam.
Unde dicit: gratia cum omnibus, qui diligunt Dominum nostrum Iesum Christum in incorruptione. Amen.

62

