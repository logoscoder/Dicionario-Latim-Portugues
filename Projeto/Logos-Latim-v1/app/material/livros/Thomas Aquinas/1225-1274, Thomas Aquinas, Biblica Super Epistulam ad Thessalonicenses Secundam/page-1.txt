OPERA OMNIA
SANCTI THOMAE AQUINATIS
-----oOo----Textum electronicum praeparavit et indexavit
Ricardo M. Rom n, S. R. E. Presbyterus
Bonis Auris, MCMXCVIII

|*II_AD_THESS.
SUPER AD THESSALONICENSES II

|+P Prologus
Prooemium
Congregamini, ut annuntiem quae ventura sunt vobis, diebus novissimis, etc..
Haec verba competunt huic epistolae.
Duo enim tanguntur quae ei conveniunt, scilicet fructus, et eius materia.
Unde dicitur ut annuntiem, etc.. Agitur enim in ea de his, quae ventura sunt in diebus novissimis, quae sunt tria,
scilicet pericula ecclesiae, tempore Antichristi. II tim. III, 1: in novissimis diebus instabunt tempora periculosa,
etc.. Item malorum supplicia.
Ps. Lxxii, 17: donec intrem sanctuarium Dei, etc.. Verumtamen propter dolos posuisti eis, deiecisti eos dum
allevarentur. Item praemia bonorum. Prov. Cap. Ult.: fortitudo et decor indumentum eius. Et de his agitur in hac
epistola.
Utilitas ostenditur, quia congregamini.
Sic acquiritur ex hac epistola congregatio, scilicet concordantium in veritate, quia discordabant de iudicio futuro,
propter hoc quod dicit in prima epistola: deinde nos qui vivimus, etc.. Ps. Cxlvi, 2: dispersiones Israelis
congregabit.
Item voluntatum, quia cum considerant quod quaecumque temporalia sunt, in novissimo mundi peribunt, datur
intelligi quod eos congregant ad unum quaerendum, scilicet caeleste praemium. Eccli. XXX, 24: congrega cor
tuum in sanctitate eius.
Item cogitationum ad unam stabilem veritatem.
Is. Cap. Ult.: ego autem opera eorum et cogitationes eorum venio ut congregem, etc..
Sic ergo patet fructus et materia, quia in prima munivit eos contra persecutiones praeteritas, hic munit eos contra
futuras.
|+1 Capitulus 1
|#1 Lectio 1
Dividitur haec epistola in salutationem, et epistolarem narrationem, ibi gratias agere debemus, etc..
Item primo ponuntur personae salutantes; secundo personae salutatae; tertio bona optata.
Sunt autem eaedem personae, quae et in prima. Tres autem personae salutantes ponuntur, ut auctoritas epistolae
robustior appareat.
Eccle. IV, 12: funiculus triplex difficile rumpitur.
Ecclesiae thessalonicensium etc.. Ecclesia congregationem dicit: quae debet esse in Deo, alias est mala. De bona
dicitur Ps. XLIX, 5: congregate illi sanctos eius, etc..
In Christo, id est, in eius fide. Rom. V, 2: per quem accessum habemus per fidem in gratiam istam.
Deinde optat eis bona, et primo pacem.
Ipsa est enim principium omnium spiritualium donorum. I Cor. XV, 10: gratia Dei sum id quod sum. Item,
pacem quae est finis hominum. Ps. Cxlvii, 14: qui posuit fines tuos pacem, etc.. Et hoc a Deo etc..
Iac. I, 17: omne datum optimum, et omne donum perfectum, desursum est, descendens a patre luminum, etc.. Et
Domino Iesu, etc.. II Petr. I, 4: per quem maxima et pretiosa nobis donavit.

1

