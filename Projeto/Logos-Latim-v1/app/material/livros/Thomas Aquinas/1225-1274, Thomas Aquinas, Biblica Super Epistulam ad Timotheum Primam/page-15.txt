uniuscuiusque rei. Ornatus vero consistit in debita ordinatione et
dispositione.
Sic in interiori decore nisi sint omnia ordinata ex dispositione per
rationem, non habent pulchritudinem spiritualem. Et ideo quia mulieres
deficiunt a ratione, requirit ab eis ornatum.
Item verecundia est de turpi actu, et ideo est laudabilis in illis qui
facile solent declinare in actus turpes, cuiusmodi sunt iuvenes et
mulieres, et ideo hoc in eis laudatur, non autem senes et perfecti. Eccli.
XXVI, 19: gratia super gratiam mulier sancta et pudorata.
Item sobrietatem requirit; unde sequitur et sobrietate. Quia enim in
mulieribus ratio est debilis, sobrietas autem conservat virtutem rationis,
ideo in mulieribus maxime reprehenditur ebrietas. Unde antiquitus apud
Romanos eis non dabatur vinum.
Non in tortis crinibus, et auro, etc.. Exponit quod dixerat, et primo de
ornatu, secundo de verecundia, ibi sed quod decet. Circa primum, primo
excludit ornatum corporalem; secundo ponit spiritualem, ibi sed quod decet.
Circa primum dicit: quod dixi de habitu ornato, non intelligo de exteriori,
quia non in tortis crinibus, id est, non ornato capite vel toto corpore.
Sed praecipue mulieres ornant caput, quod est naturale mulieri, ut dicitur
I Cor. XI, 15.
Et ideo ornamenta in capite habent.
In capite vero est duplex velamentum.
Unum est naturale, scilicet capilli, ut dicitur I Cor. XI, 5, item
artificiale, et in utrisque se ornant, quia capillos torquent. Unde dicit
non in tortis, id est, in crispatis. Is. III, 24: erit pro crispanti crine
calvitium. Item artificialia prohibet, cum dicit aut auro, aut margaritis.
I Petr. III, 3: non extrinsecus capillatura, aut circumdatio auri, aut
indumenti, aut vestimentorum cultus, etc.. Vel non in tortis crinibus, et
auro, id est, non habentes crines tortos auro, vel margaritis.
Quantum vero ad totum corpus dicit vel veste pretiosa, hoc enim damnat
apostolus hic, et Is. III, 17.
Sed numquid hoc est peccatum? respondeo. Dicendum est quod secundum
Augustinum duo sunt consideranda in ornatu mulierum, scilicet simplex
ornatus et fucatus.
Simplex ornatus, puta in veste, et in auro, et huiusmodi, quod potest fieri
cum peccato tribus modis: scilicet ex prava intentione, ut si intendant
commotionem concupiscentiae, ostentationem, vel inanem gloriam.
Prov. VII, 10: praeparata ad capiendas animas. Secundo si fiat praeter
consuetudinem patriae, quod fit diversimode. Quod enim excedit modum
consuetum patriae, hoc ex levitate animi est. Tertio si conditionem sui
status excedit. Sed servata recta intentione, consuetudine patriae, et
conditione status, non est peccatum. De fucato autem semper est peccatum.
Mulieribus enim non permittitur ornari nisi propter viros, et viri nolunt
decipi, ut fucatae eis appareant.
Sit ergo non talis ornatus, sed qualis decet mulieres, promittentes
pietatem. Exteriora enim opera hominis sunt quasi quaedam professio
interioris hominis, sicut religiosi ad hoc habent habitum, et clerici
similiter. Unde nisi concordet interior cum exteriori, est fictio. Ita
etiam de aliis operibus interioribus.
Interius enim debemus colere pietatem, id est, cultum Dei habere, exterius
vero promittere et praestare per bona opera, quae concordant pietati; et
similiter habere interius, sicut ostendimus exterius.
Vel, dico, quod debent se ornare non exterius, sed secundum quod decet eas
promittentes, id est, quae promittere debent, pietatem per opera bona.
Eccli. XIX, 27: amictus corporis, et risus dentium, et ingressus hominis
annuntiant de illo.
|#3
Lectio 3
Superius apostolus ordinavit mulieres quo ad orationem, hic ordinat eas
quantum ad doctrinam, et primo ponit suam ordinationem circa earum

15

