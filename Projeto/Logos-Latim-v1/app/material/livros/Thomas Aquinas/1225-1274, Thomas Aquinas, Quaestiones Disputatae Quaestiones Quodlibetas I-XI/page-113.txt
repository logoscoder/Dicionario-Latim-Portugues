Ad primum sic proceditur: videtur quod b. Matthaeus non fuit vocatus statim de teloneo ad statum apostolatus et
perfectionis.
AG
Dicit enim Gregorius super ezechielem: nemo repente fit summus. Sed status apostolatus et perfectionis
evangelicae est summus status humanae vitae. Ergo matthaeus non fuit statim vocatus ad statum perfectionis et
apostolatus.
SC
Sed contra, est quod Hieronymus dicit super matthaeum, quod de publicano repente fit apostolus; et beda dicit
super Lucam, quod de publicano in apostolum, de teloneario in evangelistam mutatus est; et quaedam Glossa
dicit Luc. V, quod nullam prorsus cogitationem vel respectum huius vitae sibi reservavit; quod est perfectionis
evangelicae.
Ergo statim vocatus est ad statum apostolatus et perfectionis.
CO
Respondeo. Dicendum, quod quaestio ista ex verbis evangelii determinari potest.
Si enim loquamur de apostolatu, manifestum est secundum narrationem matthaei, marci et Lucae, quod Dominus
post vocationem matthaei aliquanto spatio temporis interiecto ex suis discipulis duodecim apostolos elegit, inter
quos unus fuit matthaeus. Et sic patet quod statim a principio fuit vocatus ad discipulatum Christi, non autem ad
apostolatum, nisi secundum praeordinationem Christi, qui eum in apostolum sumendum disponebat: et
secundum hoc intelligenda sunt verba Hieronymi et bedae.
Si autem loquamur de perfectione evangelica, sic manifestum est quod statim a principio vocatus est ad statum
perfectionis. Dicitur enim Lucae V, 28, quod surgens, relictis omnibus, secutus est eum: quod etiam ad
discipulatum Christi pertinebat, secundum illud quod dicitur Lucae XIV, 33: nisi quis renuntiaverit omnibus his
quae possidet, non potest esse discipulus meus.
RA
Ad primum ergo dicendum, quod summum in vita humana potest accipi dupliciter.
Uno modo secundum comparationem status ad statum, secundum quod in humana vita unus status est maior alio,
et aliquis est summus; et sic nihil prohibet aliquem fieri repente summum, id est attingere ad statum summum.
Et hoc apparet tam in spirituali quam in saeculari.
Inveniuntur enim aliqui statim a pueritia ad statum religionis, qui est perfectissimus, convolasse, vel proprio
arbitrio, sicut beatus ioannes baptista et beatus benedictus; vel etiam devotione parentum, sicut illi qui
monasteriis traduntur a parentibus. Sic non oportet ut aliquis in saeculari vita exerceatur antequam ad religionem
transeat, sicut non oportet quod aliquis exerceatur in laicali vita antequam clericus fiat.
Similiter etiam aliqui repente assumuntur ad regnum vel ab ipsa pueritia, sicut Salomon et iosias, reges Iuda, vel
etiam in ultimo statu, sicut Saul: et Eccle. IV, 14, dicitur quod de carcere catenisque interdum quis ad regnum
progreditur.
Alio modo potest accipi summum per comparationem graduum qui sunt perfectio unius hominis; et sic intelligit
Gregorius quod nemo repente fit summus. Dicit enim Augustinus super canonicam ioann. Quod caritas non mox
ut nascitur, perfecta est; nam ut perficiatur, nascitur; cum fuerit nata, nutritur; cum fuerit nutrita, roboratur; cum
fuerit roborata, perficitur.
Contingit tamen quandoque, quod unus homo repente incipit ab altiori gradu sanctitatis quam sit summum ad
quod pertingit perfectio alterius hominis; ut patet de b. Benedicto, de quo Gregorius dicit in II dialog.
Quod praesentes et secuturi omnes agnoscant, benedictum puerum conversationis gratiam a perfectione coepisse.
|a2 Articulus 2
TTA
Utrum ille qui eligitur canonice in episcopum, melius faciat consentiendo electioni de se factae, vel eam
recusando.
TTB
Ad secundum sic proceditur: videtur quod melius faciat qui consentit electioni canonicae de se factae, quam qui
eam recusat.
AG1
Dicit enim Gregorius, XII Moral.: potestas cum percipitur non ex libidine amanda est.
Sed quando aliquis per canonicam electionem episcopalem dignitatem adipiscitur, non percipit eam ex libidine.
Ergo debet eam amare: non ergo debet eam recusare.
AG2
Sed contra, est quod Gregorius dicit, XXXVIII Moral., quod praelatio per meliorem intentionem fugienda est.
CO
Respondeo. Dicendum, quod in eo qui electioni canonicae de se factae consentit, considerari praecipue debet
quid intendit.

113

