Quod quidem qualiter sit intelligendum, ex processu apostoli apparet. Praemiserat enim, reparationem gratiae
inchoatam esse in his qui sunt in Christo Iesu quantum ad mentem licet non quantum ad carnem; praemiserat
enim: ego ipse mente quidem servio legi Dei, carne autem legi peccati, scilicet propter legem fomitis, quae
adhuc manet in corporis membris. Ne ergo hi qui sunt in Christo Iesu, viderentur adhuc pristinae damnationi
subiacere propter fomitis motus concludit apostolus, quod nihil est damnationis his qui sunt in Christo Iesu, si
non secundum carnem ambulant: quia damnatio originalis peccati soluta est per gratiam Christi, quamvis actu
remaneat fomes peccati; damnationem vero actualis peccati non incurrunt, quia non ambulant secundum carnem.
In infidelibus vero manet peccatum originale non solum actu, sed etiam reatu; ideo est in eis aliquid damnationis
ex parte originalis peccati, non autem ex parte actualis, si concupiscentiis non consentiant.
Ex hoc ergo non sequitur quod in infidelibus primus motus inducat damnationem peccati mortalis, sed sequitur
quod habeat annexam damnationem originalis peccati.
RA2
Ad secundum dicendum, quod debitum originalis iustitiae pertinet ad ipsam personam infidelem ratione
humanae naturae quam a primo parente traxit, cui collata est originalis iustitia; et ideo id quod pertinet ad
defectum originalis iustitiae, pertinet ad peccatum naturae, scilicet ad peccatum originale; non autem ad
peccatum actuale, quale est peccatum mortale.
|q12 Quaestio 12
Prologus
PR
Quaestio est.
PR1
Utrum pueri non exercitati in praeceptis, sint recipiendi vel obligandi voto vel iuramento, vel beneficiis
alliciendi, ad ingressum religionis.
PR2
Secundo quaeritur utrum consilia ordinentur ad praecepta.
|a1 Articulus 1
TTA
Utrum pueri non exercitati in praeceptis, sint recipiendi vel obligandi voto vel iuramento, vel beneficiis
alliciendi, ad ingressum religionis.
TTB
Et videtur quod non.
AG1
Perfectio enim consiliorum, ad quam ordinantur religiones, a Christo exordium sumpsit.
Sed Christus primo consilium perfectionis dedit adolescenti qui praecepta servaverat, ut patet Matth., XIX, 11,
seqq.. Ergo soli illi qui sunt exercitati in praeceptis, sunt ad religionem obligandi, vel recipiendi.
AG2
Praeterea, Gregorius dicit super Ezech.: nemo repente fit summus; sed in bona conversatione a minimis quis
inchoat, ut ad magna perveniat. Sed magna sunt consilia quae pertinent ad perfectionem vitae; minora autem sunt
praecepta, quae pertinent ad omnem iustitiam.
Ergo prius debent pueri exercitari in praeceptis quam ad consilia inducantur.
AG3
Praeterea, Exod., XXI, 33, dicitur: si quis aperuerit cisternam... Decideritque bos vel asinus in eam, Dominus
cisternae reddet pretium iumentorum. Sed ille qui aliquem puerum nondum in praeceptis exercitatum ad
religionem inducit, quodammodo aperit ei cisternam; quia plerique tales religionem ingredientes egrediuntur, et
in desperationem incidunt, quasi in quamdam spiritualem cisternam. Ergo videtur quod ille qui eum inducit, hoc
ei imputetur ad peccatum.
AG4
Praeterea, illud quod est expediens communi utilitati, non est tollendum. Sed expedit communi utilitati quod
homines propria libertate utantur ad bonum faciendum. Ergo non est aliquibus auferenda talis libertas per
obligationem voti vel iuramenti.
AG5
Praeterea, beatus benedictus monachorum institutor almificus in sua regula statuit, quod venientibus ad
religionem non sit facilis praebendus ingressus, sed probandum sit an spiritus a Deo sit. Ergo multo minus sunt
aliqui muneribus vel beneficiis alliciendi.
AG6

86

