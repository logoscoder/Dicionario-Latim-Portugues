Ad quartum dicendum, quod ille qui eligitur in praelatum, non eligitur quasi ad hereditatem possidendam; quia
hereditas christianorum non est in terra, sed in caelo, scilicet ipse Deus; secundum illud Psal. XV, 5: Dominus
pars hereditatis meae. Eligitur autem velut dispensator in familia Domini alicuius, secundum illud I corinth. IV,
1: sic nos existimet homo ut ministros Christi, et dispensatores mysteriorum Dei. Dispensator autem non semper
eligitur qui est propinquior, sed qui est magis idoneus.
RA5
Ad quintum dicendum, quod similiter etiam contingeret in procuratione servi alicuius Domini temporalis quod
non oportet quaerere hominem meliorem simpliciter, sed meliorem ad serviendum.
RC
Ad illud vero quod in contrarium obiicitur, dicendum, quod decretalis intelligenda est quantum ad hoc quod non
semper oportet eligere meliorem simpliciter, sed sufficit eligere bonum. Vel dicendum, quod non loquitur
quantum ad forum conscientiae, sed quantum ad forum contentiosum, in quo non reprobatur electio ex hoc quod
potest aliquis alius magis idoneus inveniri, dummodo ille qui eligitur, idoneus sit; alias omnis electio calumniam
pateretur.
|a2 Articulus 2
TTA
Utrum mali praelati sint honorandi.
TTB
Ad secundum sic proceditur: videtur quod malis praelatis non sit exhibendus honor.
AG1
Sicut enim dicit boetius in libro de consolatione, non possumus ob honores reverendos iudicare quos ipsis
honoribus reputamus indignos. Sed mali praelati non sunt honoribus digni. Ergo non possunt iudicari esse
reverendi a suis subditis.
AG2
Praeterea, honor non debetur praelatis malis nisi ratione praelationis. Cum ergo sunt praelatione indigni, sunt
etiam per consequens indigni ad honores et ad alia omnia quae sunt praelationis propria.
SC
Sed contra, est quod dicitur Exod. XX, 12: honora patrem tuum; Glossa, idest praelatum.
Cum ergo indefinite loquatur, videtur quod omnes praelati tam boni quam mali sint honorandi.
CO
Respondeo. Dicendum, quod in praelato duo possumus considerare: scilicet personam propriam, et dignitatem,
secundum quam est quaedam persona publica.
Si ergo praelatus sit malus ratione personae suae, non est honorandus; quia cum honor sit reverentia alicui
exhibita in testimonium virtutis, falsum testimonium de eo proferret, si quis eum obtentu propriae personae
honoraret; contra illud quod dicitur exod.
Cap. XX, 16: non loquaris contra proximum tuum falsum testimonium.
Sed in quantum est persona publica, sic gerit typum et locum non sui ipsius, sed alterius, scilicet Christi, in
ecclesia, vel reipublicae, ut Dominus in saecularibus dignitatibus; et sic valor eius non computatur secundum
personam, sed secundum eum cuius loco praesidet; sicut est de lapillo, qui in computationibus ponitur loco
centum marcarum, cum in se nihil valeat, ut dicitur prov.
Cap. XXVI, 8: sicut qui mittit lapidem in acervum mercurii: ita qui tribuit insipienti honorem. Mercurius enim
dicebatur Deus latrocinii et mercationis.
Et ita est ei honor exhibendus non propter se, sed propter eum cuius locum obtinet, sicut adoratio imaginis
refertur ad prototypum, ut dicit Damascenus. Unde et malus praelatus idolo comparatur, Zach. XI, 17: o pastor,
et idolum, derelinquens gregem.
RA1
Ad primum ergo dicendum, quod intentio boetii est dicere, quod mali homines non iudicantur ut reverendi in
propriis personis, quamvis eis exhibeamus honores propter officia in quibus sunt constituti.
RA2
Ad secundum dicendum, quod malus praelatus et indignus est praelatione et honoribus qui praelato debentur; sed
ille cuius vicem gerit, dignus est ut eius vicario talis honor exhibeatur; sicut beata virgo digna est ut eius
imaginem depictam in pariete revereamur, quamvis tali reverentia ipsa imago digna non sit.
|q5 Quaestio 5
Prologus
PR
Deinde quaeritur de pertinentibus ad gratiam quantum ad omnes, et quae convenit omni statui. Et circa hoc
quaerebantur tria.
PR1
168

