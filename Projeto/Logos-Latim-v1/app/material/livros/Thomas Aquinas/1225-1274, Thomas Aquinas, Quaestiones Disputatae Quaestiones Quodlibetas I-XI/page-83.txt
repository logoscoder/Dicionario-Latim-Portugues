Quia in qualibet scientia quaestiones optime determinantur per prima principia illius scientiae. Sed prima
principia scientiae theologicae sunt articuli fidei, qui nobis per auctoritates innotescunt. Ergo maxime
quaestiones theologicae sunt determinandae per auctoritates.
SC
Sed contra, est quod dicitur ad Tit., I, 9: ut sit potens exhortari in doctrina sana, et contradicentes revincere. Sed
contradicentes melius revincuntur rationibus quam auctoritatibus.
Ergo magis oportet determinare quaestiones per rationes quam per auctoritates.
CO
Respondeo. Dicendum, quod quilibet actus exequendus est secundum quod convenit ad suum finem.
Disputatio autem ad duplicem finem potest ordinari.
Quaedam enim disputatio ordinatur ad removendum dubitationem an ita sit; et in tali disputatione theologica
maxime utendum est auctoritatibus, quas recipiunt illi cum quibus disputatur; puta, si cum Iudaeis disputatur,
oportet inducere auctoritates veteris testamenti: si cum Manichaeis, qui vetus testamentum respuunt, oportet uti
solum auctoritatibus novi testamenti: si autem cum schismaticis, qui recipiunt vetus et novum testamentum, non
autem doctrinam sanctorum nostrorum, sicut sunt Graeci, oportet cum eis disputare ex auctoritatibus novi vel
veteris testamenti, et illorum doctorum quod ipsi recipiunt.
Si autem nullam auctoritatem recipiunt, oportet ad eos convincendos, ad rationes naturales confugere.
Quaedam vero disputatio est magistralis in scholis non ad removendum errorem, sed ad instruendum auditores ut
inducantur ad intellectum veritatis quam intendit: et tunc oportet rationibus inniti investigantibus veritatis
radicem, et facientibus scire quomodo sit verum quod dicitur: alioquin si nudis auctoritatibus magister
quaestionem determinet, certificabitur quidem auditor quod ita est, sed nihil scientiae vel intellectus acquiret et
vacuus abscedet.
RA
Et per haec patet responsio ad obiecta.
|q10 Quaestio 10
Prologus
PR
Deinde quaesitum est de rebus pertinentibus ad vim appetitivam. Et primo de bonis.
Secundo de malis.
Circa primum quaeruntur duo de martyrio.
PR1
Primo utrum aliquis absque perfecta caritate possit se ad martyrium offerre.
PR2
Secundo utrum sustinere martyrium pro Christo sit in praecepto.
|a1 Articulus 1
TTA
Utrum aliquis absque perfecta caritate possit se ad martyrium offerre.
TTB
Ad primum sic proceditur: videtur quod aliquis absque perfecta caritate possit se martyrio offerre.
AG
Quia super illud psalm. Cxviii, 127: ideo dilexi mandata tua super aurum et topazion, dicit Glossa, quod minima
caritas plus diligit Dei legem quam millia auri et argenti; et eadem ratione, quam omnia temporalia.
Sed id quod minus diligimus, exponimus pro eo quod magis diligimus. Ergo et omnia temporalia, et etiam
propriam vitam, potest exponere pro Christo qui habet minimam caritatem.
SC
Sed contra, si aliquis absque perfecta caritate potest se offerre martyrio, ergo pari ratione poterit martyrium
sustinere absque caritate perfecta. Sed hoc videtur esse falsum, secundum illud Ioan., XV, 13: maiorem caritatem
nemo habet quam ut animam suam ponat quis pro amicis suis. Ergo aliquis absque caritate perfecta non potest se
ad martyrium offerre.
CO
Respondeo. Dicendum, quod in operibus virtutum duo sunt attendenda; scilicet id quod fit, et modus faciendi.
Contingit autem idem factum quod fit secundum aliquam perfectam virtutem fieri etiam non solum ab habente
parvam virtutem, sed etiam a non habente virtutem: sicut aliquis non habens iustitiam potest facere aliquod opus
iustum.
Sed si attendamus ad modum faciendi, ille qui non habet virtutem, non potest operari sicut ille qui habet: nec ille
qui habet parvam, sicut ille qui habet magnam, qui operatur faciliter et prompte et delectabiliter; quod non ita
facit ille qui caret virtute, vel qui parvam habet.

83

