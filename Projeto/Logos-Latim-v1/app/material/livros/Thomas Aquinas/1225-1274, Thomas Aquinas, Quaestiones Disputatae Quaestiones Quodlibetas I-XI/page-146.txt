Respondeo. Dicendum, quod deformitas in corpore potest esse duobus modis.
Uno modo ex defectu alicuius membri; et talis deformitas, ut communiter dicitur, in corporibus damnatorum non
erit, quia omnes resurgent incorrupti, idest sine defectu alicuius membri, ut sic totum corpus puniatur in reprobis
et praemietur in electis.
Alio modo potest esse deformitas vel defectus corporis ex indebita proportione partium, sicut febris accidit ex
indebita proportione humorum, et sicut gibbositas accidit ex superabundantia carnis in aliqua parte; et de tali
deformitate vel defectu est duplex opinio.
Quidam enim, attendentes damnationem reproborum, ut nihil eis mali deesset, dixerunt, quod talibus
deformitatibus non carebunt.
Alii vero attendentes virtutem resuscitantis, qui sicut naturam condidit in opere creationis, ita naturam in
resurrectione reparabit, dicunt, quod omnes defectus qui ex vitio naturae acciderunt, auctor naturae amovebit, ut
febrem et huiusmodi: sed defectus qui ex prava voluntate processerunt, in reprobis remanebunt, sicut sunt
maculae et reatus peccatorum.
Quid autem horum verius sit, Augustinus in ench. Sub dubio relinquit, dicens, quod nulla debet esse quaestio de
pulchritudine illorum quorum est certa damnatio.
RA
His visis, facile patet solutio ad obiecta.
|a3 Articulus 3
TTA
Utrum corpora damnatorum punientur in inferno verme et fletu corporali.
TTB
Ad tertium sic proceditur: videtur quod corpora damnatorum punientur vermibus et fletu corporalibus.
AG1
Dicitur enim Iudith, XVI, 21: dabit...
Ignem et vermes in carnes eorum. Sed vermis spiritualis non datur in carnem, sed magis in animam. Ergo vermis
quo reprobi punientur, non est tantum spiritualis, sed etiam corporalis.
AG2
Item, Lucae XIII, 28, dicit quaedam Glossa quod per fletum, quem Dominus reprobis comminatur, potest probari
vera corporum resurrectio: quod non esset, si fletus ille esset tantum spiritualis. Ergo, etc..
SC1
Sed contra. Est quod vermis quo punientur reprobi, est immortalis; Is. Lxvi, 24: vermis eorum non morietur. Sed
nullum animal habet ordinem ad immortalitatem nisi homo. Ergo vermis ille non erit materialis.
SC2
Praeterea, in fletu corporali fit quaedam resolutio lacrimarum. Sed omne corpus finitum a quo aliquid continue
resolvitur, nisi fiat aliqua restauratio, tandem consumitur.
Cum ergo in corporibus damnatorum nulla restauratio fiat deperditi, videtur quod fletus, qui erit in eis perpetuus,
non erit materialis.
CO
Respondeo. Dicendum, quod circa hoc Augustinus, Lib. X de Civit. Dei, ponit diversas opiniones, sic dicens: in
poenis malorum et inextinguibilis ignis et vivacissimus vermis ab aliis atque aliis aliter atque aliter est expositus.
Alii quippe utrumque ad animum retulerunt; alii utrumque ad corpus; alii ad corpus ignem, ad animum tropice
vermem: quod esse credibilius videtur.
Unde sequentes Augustinum, dicimus, quod vermis ille erit spiritualis, ut ipse remorsus conscientiae interius
animam corrodens, vermis dicatur; et similiter fletus erit spiritualis ut ipse dolor fletus dicatur.
Aliquo tamen modo posset dici corporalis fletus, etiam sine lacrimarum emissione; ut fletus dicatur non solum
dolor animae, sed dispositio qua corpus disponitur, anima dolente.
RA1
Ad primum ergo dicendum, quod locutio illa tropica est; et sic possumus per carnes exponere animas impiorum,
qui carnales fuerunt.
RA2
Ad secundum dicendum, quod fletus corporalis modo praedicto sine lacrimarum emissione sufficit ad veritatem
resurrectionis insinuandam.
Si tamen sustineretur quod vermis et fletus essent corporales, posset dici, quod divina virtute et vermis ille
sustentaretur, et lacrimarum deperditio restauraretur.
|q6 Quaestio 6
Prologus
PR
Deinde quaeritur de sensibus sacrae Scripturae.
146

