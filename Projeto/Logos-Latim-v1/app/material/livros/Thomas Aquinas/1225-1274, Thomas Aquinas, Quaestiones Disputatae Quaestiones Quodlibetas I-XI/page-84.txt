Sic ergo dicendum est, quod hoc opus quod est offerre se martyrio, vel etiam martyrium sufferre, potest facere
non solum caritas perfecta, sed etiam imperfecta, et quod plus est, etiam ille qui caret caritate, secundum illud
apostoli, I ad corinth., XIII, 3: si tradidero corpus meum ita ut ardeam, caritatem autem non habeam nihil mihi
prodest. Sed caritas perfecta hoc facit prompte et delectabiliter, sicut patet de Laurentio et vincentio, qui in
tormentis hilaritatem ostenderunt. Hoc autem non potest facere caritas imperfecta, vel etiam ille qui caritate
caret.
RA
Et hoc patet responsio ad obiecta.
|a2 Articulus 2
TTA
Utrum sustinere martyrium pro Christo sit in praecepto.
TTB
Circa secundum sic proceditur: videtur quod pati martyrium propter Christum non sit in praecepto.
AG
Minus enim videtur quod homo det sua quam quod proprium corpus ponat, ut dicit Gregorius in illa homil.: ego
sum pastor bonus. Sed dimittere omnia sua propter Christum non cadit sub praecepto, sed sub consilio. Ergo
etiam exponere corpus suum martyrio non cadit sub praecepto.
SC
Sed contra, est quod Augustinus dicit, XIII de Civit. Dei: tunc dictum est homini: morieris, si peccaveris: nunc
dicitur martyri: morere, ne pecces. Sed illud quod oportet nos facere ne peccemus, cadit sub praecepto. Ergo
mors martyrum cadit sub praecepto.
CO
Respondeo. Dicendum, quod aliquid cadit sub praecepto dupliciter: uno modo, absolute; alio modo secundum
animi praeparationem.
Quia enim praeceptum importat rationem debiti, illud absolute cadit sub praecepto quod est debitum propter
aliquod praeexistens; sicut praeceptum de honoratione parentum, vel de amando Deum. Sed quandoque
contingit, quod id quod facit aliquid esse debitum, nondum praecessit, sed potest occurrere. Unde hoc cadit sub
praecepto non absolute, sed secundum praeparationem animi; ita scilicet ut homo habeat animum paratum ad
faciendum illud quod debitum redditur ex aliqua causa occurrente. Et hoc modo exponit Augustinus illa Domini
praecepta quae ponuntur Matth., V, 39: si quis percusserit te in unam maxillam, praebe ei et aliam; quia scilicet
si opus esset, et hoc exigeret salus aliorum, homo debet esse paratus ad hoc faciendum.
Et per hunc modum sustinere martyrium propter Christum, cadit sub praecepto; quia scilicet homo debet habere
animum ita paratum ut prius permitteret se occidi quam Christum negaret, vel mortaliter peccaret.
Et sic etiam relinquere bona propria cadit sub praecepto; quia debet esse paratus animus christiani magis
sustinere rapinam bonorum suorum quam Christum negare, vel mortaliter peccare.
RA
Et per hoc patet responsio ad obiecta.
|q11 Quaestio 11
Prologus
PR
Deinde quaesitum est de actibus malis, scilicet de primis motibus. Circa quos quaesita sunt duo.
PR1
Primo utrum primi motus semper sint peccata.
PR2
Secundo utrum in infidelibus sint peccata mortalia.
|a1 Articulus 1
TTA
Utrum primi motus semper sint peccata.
TTB
Ad primum sic proceditur: videtur quod primus motus semper sit peccatum.
AG1
Dicit enim magister, 21 distinct., II libri sententiarum, quod tentatio a carne non potest esse sine peccato. Sed
quandocumque est primus motus, est tentatio a carne. Ergo primus motus non potest esse sine peccato.
AG2
Sed contra, est quod ad Rom., VI, 12, super illud, non ergo regnet peccatum in vestro mortali corpore, dicit
Glossa: non prohibet concupiscentiam, quae vitari non potest. Sed illud quod non potest vitari, non est peccatum.
Ergo concupiscentia quae est primus motus, non est peccatum.
84

