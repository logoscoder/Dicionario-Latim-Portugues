Ad secundum dicendum, quod lumen Dei quandoque dicitur ipse Deus, quandoque vero aliud lumen derivatum
ab ipso, secundum illud Psal. XXXV, 10: in lumine tuo videbimus lumen. Hic autem accipitur pro lumine
derivato a Deo.
|q2 Quaestio 2
PR
Deinde quaerebantur duo circa humanam naturam in Christo.
PR1
Primo utrum fuerit in Christo una filiatio qua refertur ad patrem et ad matrem, an duae.
PR2
Secundo de morte eius, utrum in cruce mortuus fuerit.
|a1 Articulus 1
TTA
Utrum fuerit in Christo una filiatio qua refertur ad patrem et ad matrem, an duae.
TTB
Circa primum sic procedebatur: videtur quod in Christo sint duae filiationes.
AG1
Multiplicata enim causa relationum, multiplicantur relationes. Generatio autem est causa filiationis. Cum ergo
alia sit generatio qua Christus natus est aeternaliter a patre, et alia qua natus est temporaliter a matre, erit etiam
alia filiatio qua refertur ad patrem, et alia qua refertur ad matrem.
AG2
Praeterea, quod recipit ex tempore aliquid absolutum absque sui mutatione multo magis absque sui mutatione
potest recipere temporaliter aliquam proprietatem relativam.
Sed filius Dei ex tempore recipit aliquid absolutum absque sui mutatione: quia super illud Luc. I, 32: magnus
erit, et filius altissimi vocabitur, dicit Ambrosius.
Non ideo erit magnus quod ante partum virginis magnus non fuerit; sed quia potentiam quam Dei filius
naturaliter habet, homo erat ex tempore accepturus. Ergo multo magis ex tempore potuit accipere filius Dei
absque sui mutatione novam filiationem, ut sic ei conveniant duae filiationes, una aeterna et alia temporalis.
SC
Sed contra, a quo aliquid habet quod sit tale, ab eius unitate habet quod sit unum tale. Sed filiatione aliquis habet
quod sit filius.
Ergo una filiatione est unus filius. Sed Christus est unus filius et non duo. Ergo in Christo non sunt duae
filiationes, sed una tantum.
CO
Respondeo. Dicendum, quod relationes differunt in hoc ab omnibus aliis rerum generibus, quia ea quae sunt
aliorum generum, ex ipsa ratione sui generis habent quod sint res naturae, sicut quantitates ex ratione quantitatis,
et qualitates ex ratione qualitatis; sed relationes non habent quod sint res naturae ex ratione respectus ad alterum.
Inveniuntur enim quidam respectus qui non sunt reales, sed rationales tantum: sicut scibile refertur ad scientiam,
non aliqua reali relatione in scibile existente, sed potius quia scientia refertur ad ipsum, secundum Philosophum
in V metaphys..
Sed relatio habet quod sit res naturae ex sua causa, per quam una res naturalem ordinem habet ad alteram: qui
quidem ordo naturalis et realis est ipsis ipsa relatio; unde dextrum et sinistrum in animali sunt relationes reales,
quia consequitur quasdam naturales virtutes; in columna autem sunt respectus rationis tantum secundum ordinem
animalis ad ipsam.
Ex eodem autem habet aliquid quod sit ens et quod sit unum; et ideo contingit quod est una relatio realis tantum
propter unitatem causae, sicut patet de aequalitate.
Propter unam enim quantitatem est in uno corpore una aequalitas tantum, quamvis sint respectus plures,
secundum quos diversis corporibus dicitur esse aequale. Si autem secundum omnes illos respectus
multiplicarentur realiter relationes in uno corpore, sequeretur quod in uno essent accidentia infinita vel
indeterminata.
Et similiter magister est una relatione magister omnium quos idem docet, quamvis sint multi respectus.
Sic etiam unus homo secundum unam realem filiationem est filius patris sui et matris suae, quia una nativitate
unam naturam ab utroque accepit.
Sequendo ergo hanc rationem, videtur dicendum, quod alia sit filiatio realis in Christo qua refertur ad patrem, et
alia qua refertur ad matrem: quia alia generatione nascitur ab utroque; et alia est natura quam habet a patre, et
alia quam habet a matre.
Sed alia ratio infringit praedictam.
Hoc enim est universaliter tenendum, quod nulla relatio Dei ad creaturam realiter in Deo existit, sed est respectus
rationis tantum, quia Deus est supra omnem ordinem creaturae, et mensura omnis creaturae, a qua dependet
2

