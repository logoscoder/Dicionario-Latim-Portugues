Circa secundum quaesitum est utrum frigiditas impediat matrimonium.
TTB
Et videtur quod non.
AG
Quia senes sunt frigidi, et tamen contrahunt
SC
In contrarium est, quia nullus obligat se ad impossibile. Sed impossibile est frigidis carnaliter alicui copulari.
Ergo si ad hoc obligant se, pactum huiusmodi nullum erit.
CO
Respondeo. Dicendum, quod frigiditas eadem ratione impedit matrimonium sicut maleficium, cum sit eadem
impossibilitas in utroque; nihilominus tamen differt frigidus et maleficiatus.
Frigidus enim est impotens simpliciter quantum ad omnes; maleficiatus vero est quidem impotens, non tamen
quoad omnes, sed quoad unam tantum. Nam maleficium consistit in imaginatione viri respectu unius mulieris,
inquantum scilicet operatione Daemonis fit illi abominatio alicuius mulieris, quam propter horrorem refugit et
respuit.
Et ideo aliter impedit frigiditas, et aliter maleficium.
Nam frigiditas impedit aliquem, ita quod oportet quod remaneat absque omni spe contrahendi, si ab una
impediatur. Unde si aliquando aliquis efficitur potens, oportet reintegrare primum matrimonium. Unde frigiditas
solvit contractum et impedit contrahendum.
Maleficiatus vero impeditur quantum ad istam tantum; unde datur ei licentia nubendi alteri, et mulieri similiter.
Unde maleficium solvit contractum, sed non dirimit contrahendum, ut iam patet.
RA
Ad primum ergo dicendum, quod senes sunt frigidi non quidem ad actum generationis, sed ad generationem
prolis: et ideo cum possint carnaliter copulari, non solvitur matrimonium.
Frigiditas vero quae omnino carnalem copulam impedit, solvit matrimonium.
|q10 Quaestio 10
Prologus
PR
Circa conversationem vero humanae vitae quaesita sunt quaedam per comparationem ad proximum, quaedam
vero per comparationem ad res quae in usum hominum veniunt.
Per comparationem vero ad proximum quaesitum est de correctione fraterna; circa quam duo quaesita sunt.
|a1 Articulus 1
TTA
Primo utrum debeat aliquis in publico vel in privato corrigere proximum vel fratrem suum.
TTB
Videtur quod occulte.
AG
Matth. XVIII, 15: si... Peccaverit in te frater tuus, vade, et corripe eum inter te et ipsum solum. Videtur ergo
quod occulte sit corrigendus frater delinquens.
SC1
Contra, I ad Tim. V, 20: peccantem, coram omnibus argue.
SC2
Praeterea, aliquae constitutiones hoc habent, ut scilicet publice corrigatur.
CO
Respondeo. Dicendum, quod huiusmodi correctio ex caritate debet procedere, et inde est quod dicitur fraterna
correctio; et ideo oportet ordinem fraternae correctionis sumere secundum ordinem caritatis.
Ordo autem caritatis est ut quis bono proximi praeferat commune bonum: item ut velit bonum proximi et
conscientiae et famae: et in his magis velit bonum conscientiae, quando utrumque haberi non potest.
Et ideo his consideratis, credo quod si esset aliquod peccatum carnale seu spirituale quod vergeret in
detrimentum multitudinis, statim est revelandum; cum praeponderet bonum commune in ordine caritatis, ut
dictum est, bono proximi, sive sit famae sive conscientiae.
Quando vero non timetur multitudinis detrimentum, tunc debet quis utrumque custodire, scilicet bonum famae et
conscientiae, corrigendo occulte inter se et ipsum. Si autem ex hoc correctio non sequatur, tunc secundum
ordinem evangelii debet secum adhibere alium, vel etiam referre ecclesiae.
Nihilominus tamen in hoc servandus est ordo: ut si peccatum sit publicum, publice corrigatur; si vero occultum,
occulte. Et ideo dicitur: si peccaverit in te frater tuus, idest te sciente solum etc. Quantum ad occultum; quantum
vero ad publicum dicitur: peccantem, scilicet publice, coram omnibus argue.
RA
224

