Sed tempus per quod moventur Angeli, non habet aliquem ordinem ad motum. Ergo illud tempus est aliud a
tempore corporalium rerum.
SC2
Praeterea, perpetuo et corruptibili nihil est commune nisi secundum nomen, ut dicitur in X metaphysic.. Sed
Angeli sunt perpetui, corpora autem sunt corruptibilis.
Non ergo idem tempus est utrorumque.
CO
Respondeo. Dicendum, quod, sicut Augustinus dicit in II de Civit. Dei, tempora non fuissent, nisi creatura fieret,
quae aliquid aliqua motione mutaret: cuius mutationis cum aliud atque aliud, quae simul esse non possunt, cedit
atque succedit, sequitur tempus. Ex quo accipitur quod etiam Philosophus dicit in IV physic., quod oportet loqui
de tempore secundum rationem motus; nam tempus est numerus motus secundum prius et posterius. Omnes ergo
motus qui possunt mensurari una mensura, habent unum tempus; si qui vero motus sunt qui non possunt una
mensura mensurari, necesse est quod eorum sit diversum tempus.
Cum autem mensura sit homogenea mensurato, ut dicitur in Lib. X metaphys.; manifestum est quod omnia quae
sunt unius generis, possunt habere unam mensuram communem, non autem quae sunt generum diversorum.
Omnes autem motus continui conveniunt in uno genere, in quantum sunt commensurabiles, et ideo possunt
habere unam mensuram communem. Mensurantur enim omnes simplicissimo modo sui generis, scilicet
velocissimo motu primi caeli. Unde omnium motuum continuorum potest esse unum tempus commune. Quod
quidem tempus, licet videatur esse secundum genus de numero discretorum, quia est numerus harum rerum
continuarum, scilicet motuum, fit et ipsum continuum; sicut decem simpliciter dictum, est aliquid discretum; sed
decem ulnae panni est aliquid continuum.
Discretorum autem et continuorum non potest esse una mensura communis, cum sint diversorum generum, in
quantum sunt mensurabilia; et ideo necesse est, si sunt aliqui motus continui, quod tempus eorum aliud sit a
motu quo mensurantur motus discreti.
Manifestum est autem quod motus spiritualium creaturarum, de quibus Augustinus loquitur, dicens creaturam
spiritualem moveri per tempus et non per locum, non sunt motus continui, sed vicissitudines quaedam discretae.
Dicit enim, quod per tempus movetur animus, vel reminiscendo quod oblitus erat, vel discendo quod nesciebat,
vel volendo quod nolebat.
Unde manifestum est, quod cum tempus non habeat continuitatem nisi ex motu, quod tale tempus non habeat
continuum, et quod est aliud a tempore corporalium rerum.
RA1
Ad primum ergo dicendum, quod Augustinus ex ipsa differentia motuum dat intelligere differentiam temporum.
RA2
Ad secundum dicendum, quod eo modo aliquid est unum, quo est et dicitur esse.
Quod enim dicitur esse secundum speciem, est unum specie, non autem unum numero. Unde non sequitur, si sint
plures homines, quod non sit homo. Et similiter non sequitur, si sint plura tempora, quod non sit tempus.
|q4 Quaestio 4
PR
Deinde quaesitum est de homine. Et primo quantum ad virtutes. Secundo quantum ad peccata. Tertio quantum ad
poenas.
Circa virtutes autem fuit quaesitum et quantum ad res divinas, et quantum ad res humanas.
Quantum ad res divinas, quaesita sunt tria.
PR1
Primo circa fidem; utrum aliquis teneretur credere Christo visibilia miracula non facienti.
PR2
Secundo circa fidei sacramentum; utrum parvuli Iudaeorum sint baptizandi invitis parentibus.
PR3
Tertio circa decimas quae debentur ministris sacramentorum; utrum aliquis propter consuetudinem possit
excusari ne decimas solvat.
|a1 Articulus 1
TTA
Utrum aliquis teneretur credere Christo visibilia miracula non facienti.
TTB
Ad primum sic proceditur: videtur quod Christo non facienti visibilia miracula homines credere non tenerentur.
AG1
Quicumque enim non facit hoc ad quod tenetur, peccat. Sed si homines non crederent Christo miracula non
facienti, non peccarent; dicit enim ipse, Ioan. XV, 24: si opera non fecissem in eis quae nullus alius fecit,

26

