in Lib. De virginitate, quod nec virginitas, quia virginitas est, honoratur; sed quia est Deo dicata; quam vovet et
servat continentia pietatis.
Quod ergo prosper dicit: sic abstinere debemus ut non nos ieiunandi vel abstinendi necessitati subdamus;
intelligendum est de necessitate coactionis, quae voluntatem excludit; unde subdit: ne tam non devoti, sed inviti,
rem voluntariam faciamus. Necessitas autem voti et iuramenti non excludit voluntatem, ut dictum est.
Dicendum autem est ulterius, quod si illi qui ieiunat ex voto, non placet secundum se ieiunium, placet tamen sibi
impletio voti, magis meretur, ceteris paribus, quam ille ieiunans cui placet secundum se ieiunium; quia magis est
meritorium delectari in actu latriae quam in actu abstinentiae.
RA4
Ad quartum dicendum, quod duplex est difficultas. Una quae est ex arduitate operis, sicut virginitatem servare, et
huiusmodi; et talis difficultas facit ad augmentum virtutis.
Alia difficultas est ex impedimentis et periculis imminentibus; et talis difficultas non facit ad augmentum
virtutis, sed ad diminutionem ipsius. Non enim videtur esse prudens nec multum amare bonum virtutis qui
pericula non cavet; et talis difficultas ad bene vivendum imminet in saeculo remanentibus.
RA5
Ad quintum dicendum, quod illa fuit ratio vigilantii haeretici, ut patet per Hieronymum, qui dicit in Lib. Contra
vigilantium: non sunt a studio suo monachi deterrendi, quamvis a te linguae vipereae morsus saevissimos
patiantur, quibus argumentaris, et dicis: si omnes se clauserint, et fuerint in solitudine, quis celebrabit ecclesias?
quis saeculares homines lucrifaciet? quis peccantes ad virtutes poterit exhortari? hoc enim modo si omnes tecum
fatui sint, sapiens esse quis poterit? et virginitas non erit approbanda. Si enim omnes virgines fuerint, nuptiae
non erunt, et interibit humanum genus. Rara est virtus, nec a pluribus appetitur.
Stultus est ergo huiusmodi timor; cum religionis bonum sit tam difficile et arduum, ut pauci religionem intrent in
comparatione multitudinis in saeculo remanentis; sicut si quis timeret haurire aquam, ne flumen deficeret.
|a3 Articulus 3
TTA
Utrum liceat peccatores ad religionem inducere.
TTB
Ad tertium sic proceditur: videtur quod illi qui sunt in saeculo peccatores, non sint ad religionem attrahendi.
AG
Oportet enim prius exercitari in operibus praeceptorum quam intrare ad impletionem consiliorum, ut de minori
perveniatur ad maius.
Sed illi qui sunt peccatores in saeculo, non sunt exercitati in operibus praeceptorum.
Ergo non sunt attrahendi vel recipiendi in religionem, in qua oportet servari consilia.
SC
Sed contra, est quod Dominus matthaeum publicanum ad statum perfectionis vocavit, ut habetur Matth., IX.
Omnis autem Christi actio, nostra est instructio. Ergo etiam et nos debemus peccatores qui sunt in saeculo, ad
religionem advocare et suscipere.
CO
Respondeo. Dicendum, quod maxime utile est peccatoribus ut ad religionem transeant.
Peccatoribus enim duo sunt necessaria ad salutem: primo quidem ut de peccatis praeteritis poenitentiam agant;
secundo ut de cetero a peccatis abstineant. Ad utrumque autem horum maxime operatur religio.
Primo enim status religionis est status perfectae poenitentiae, et nulla satisfactio adaequari potest poenitentiae
religiosorum, qui et se et sua totaliter Deo dant; unde pro nullo peccato imponi potest homini pro poenitentia ut
religionem introeat; et in commutationem satisfactionis quantumcumque gravis, consulitur tantum religionis
ingressus, ut patet XXXIII, qu. 2, c. Admonere, ubi stephanus Papa quemdam qui uxorem interfecerat, inducit ut
ingrediatur monasterium, et humiliatus sub manu abbatis cuncta observet quae sibi fuerint imperata, alioquin
iniungit ei gravissimam poenitentiam, si eligit in saeculo remanere.
Similiter etiam ad vitanda peccata plurimum valet religionis status.
Difficile enim est quod in saeculo commorantes a rebus mundi non alliciantur; propter quod Matth., XIX,
secundum expositionem chrysostomi, Dominus hoc dicit esse impossibile, quod dives, qui scilicet divitiis
inhaeret per amorem, intret in regnum caelorum; sed quod dives qui habet divitias, intret, est valde difficile.
Unde et Eccli., XXXI, 8, dicitur: beatus dives qui inventus est sine macula. Et huiusmodi difficultatem subdit,
dicens: quis est hic, et laudabimus eum? propter quod, ut Gregorius dicit, sancti viri, ut ab illicitis abstineant,
etiam licita praetermittunt.
Unde manifestum est quod non peccant, sed laudandi sunt, qui peccatores ad religionem trahunt. Nam et
Dominus de seipso dicit: non veni vocare iustos, sed peccatores, ad poenitentiam.
RA
Ad illud ergo quod in contrarium obiicitur, dicendum, quod illa ratio procedit et contra rationem doctrinae
evangelicae et contra rationem philosophiae. Contra doctrinam quidem evangelicam, quia consilia evangelica ad
51

