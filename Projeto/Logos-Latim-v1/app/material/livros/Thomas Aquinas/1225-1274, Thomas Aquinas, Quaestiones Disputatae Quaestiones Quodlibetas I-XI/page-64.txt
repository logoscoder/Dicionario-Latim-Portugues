CO
Respondeo. Dicendum, quod si Adam non peccasset, nec aliquis de stirpe eius, satis probabiliter videtur
concedendum quod tot nascerentur mares quot feminae, sicut ratio probat.
RC
Ad illud vero quod in contrarium obiicitur, potest dici quod cum soli Deo sit certus numerus electorum, incertum
est, utrum inaequales salventur mares et feminae, vel aequaliter tot mares quot feminae.
Sed si supponitur quod non in aequali numero mares salventur et feminae, potest dici, quod cum dicitur: hi qui
nunc per redemptionem salvandi sunt, etc., pronomen non facit personalem demonstrationem, sed simplicem;
sicut cum dicitur: haec herba crescit in horto meo; ut intelligatur nihil aliud significari quam quod soli salvandi
ab eo nascerentur, quia nullus nascendo ab eo traheret damnationis causam.
Non autem potest dici quod iidem homines numero nascerentur qui nunc nascuntur. Manifestum est enim quod
non potest esse idem homo numero, si ab alio patre vel alia matre nascatur. Cum autem multi sint qui ex pluribus
uxoribus filios suscipiunt, qui salvantur; si in statu innocentiae pluralitas uxorum non fuisset, impossibile esset
quod iidem homines numero tunc nascerentur qui nunc salvantur.
|q12 Quaestio 12
PR
Deinde quaesitum est de actibus communibus omnibus hominibus. Et primo de conscientia. Secundo de
poenitentia.
Circa primum quaesita sunt duo.
PR1
Primo utrum conscientia possit errare.
PR2
Secundo utrum conscientia erronea liget.
|a1 Articulus 1
TTA
Utrum conscientia possit errare.
TTB
Ad primum sic proceditur: videtur quod conscientia errare non possit.
AG1
Quia ad Rom. III, dicit Glossa, quod conscientia est lex intellectus nostri, quae est lex naturae. Sed lex naturalis
errare non potest. Ergo nec conscientia.
AG2
Praeterea, basilius dicit, quod conscientia est naturale iudicatorium. Sed naturale iudicatorium non potest errare,
ut patet in primis principiis indemonstrabilibus, de quibus homo naturaliter iudicat. Ergo conscientia non potest
errare.
SC
Sed contra, est quod Dominus dicit Ioan., cap. XVI, 2, discipulis loquens: venit hora ut omnis qui interfecerit
vos, arbitretur se obsequium praestare Deo. Sed hoc non est nisi conscientia errante. Ergo conscientia potest
CO
Respondeo. Dicendum quod conscientia, sicut ipsum nomen sonat, importat applicationem scientiae vel notitiae
humanae ad aliquem proprium actum.
Omnem autem notitiam quam homo habet, potest ad suum actum applicare: sive memoriam, prout homo dicitur
habere conscientiam testificantem quod fecerit aliquid vel non fecerit; sive etiam scientiam universalem vel
particularem, per quam homo potest cognoscere utrum aliquid sit faciendum vel non faciendum: et secundum
hoc conscientia dicitur urgere vel impedire.
Manifestum est autem, quod si accipiamus diversas hominis cognitiones, in aliqua potest esse error, et in aliqua
non.
In primis enim principiis naturaliter cognitis, sive sint speculativa sive sint operativa, nullus potest errare; sicut
in hoc: omne totum est maius sua parte; vel: nulli iniuriam esse faciendam.
In aliis autem humanis cognitionibus magis particularibus, sive pertineant ad partem sensitivam, sive ad
rationem inferiorem, quae considerat humana, sive ad rationem superiorem, quae considerat divina; potest
multipliciter error accidere.
Manifestum est autem quod in applicatione multarum cognitionum ad actum provenit error, quaecumque
cognitionum fuerit erronea; sicut patet quod falsitas accidit in conclusione, quaecumque praemissarum fuerit
falsa.
Sic ergo, licet in cognitione primorum principiorum iuris naturalis non sit error, tamen, quia in aliis principiis
iuris humani vel divini potest error accidere, ideo conscientia hominis errare potest; sicut patet quod haereticus,
qui habet conscientiam nunquam iurandi, habet conscientiam erroneam, propter hoc quod credit omne
64

