AG2
Praeterea, Augustinus in Lib. De opere monachorum: audiant ergo quibus hoc praecipit apostolus, qui non
habent hanc potestatem.
AG3
Praeterea, nullus debet excommunicari, ut iura dicunt, nisi pro mortali. Sed nullus peccat mortaliter nisi contra
praeceptum faciens.
Cum ergo ille qui cessat ab opere manuali, iure possit excommunicari, ut patet per illud quod dicitur II ad
thessal. III, 14: si quis non obedierit verbo nostro per epistolam, hunc notate, et ne commisceamini cum illo, ut
confundatur; videtur quod operari manibus sit in praecepto.
AG4
Praeterea, ille qui peccavit, tenetur poenam debitam pro peccato subire ex necessitate praecepti. Sed omnes in
Adam peccaverunt: Roman., V. Poena autem peccati Adae est labor manualis: genes., III, 19: in sudore vultus tui
vesceris pane tuo. Ergo omnibus est praeceptum manibus laborare.
AG5
Praeterea, ad ephesios, IV, 28: qui furabatur, iam non furetur, magis autem laboret, operando manibus suis...
Glossa: laboret operando non solum per servos, sed etiam manibus. Illud autem quod ad omnes pertinet, est
praeceptum, non consilium. Ergo, etc..
AG6
Praeterea, labor manualis, necessarius est ad sustentationem vitae corporalis, sicut actus virtutum sunt necessarii
ad sustentationem vitae spiritualis. Sed actus virtutum sunt in praecepto. Ergo et laborare manibus.
AG7
Praeterea, illud ad quod sequitur peccatum mortale, non potest sine peccato mortali fieri. Sed ad non laborare
sequitur non manducare, quod quandoque est peccatum mortale; II ad thessal., III, 10: qui non operatur non
manducet. Ergo non operari manibus est peccatum mortale; ergo eius oppositum est in praecepto.
SC1
Sed contra. Non est contrarium praecepto vel consilio praeceptum Domini vel consilium. Sed Dominus, vel
praecipiendo vel consulendo, dicit, Matth., VI, 25: nolite solliciti esse animae vestrae quid manducetis, neque
corpori vestro quid induamini.
Huic autem contrariatur labor manuum, quia qui laborant manibus, solliciti sunt de necessariis corpori. Ergo
labor manuum non est in praecepto.
SC2
Praeterea, lex vetus, quantum ad praecepta moralia, sufficienter continebat quae necessaria sunt ad salutem; unde
Dominus matthaei, XIX, 17: si... Vis ad vitam ingredi, serva mandata, et loquitur de mandatis Decalogi; unde
subdit: non homicidium facies; non furaberis. Sed in praeceptis veteris legis nihil continetur de labore manuum.
Ergo labor manuum non est in
SC3
Praeterea, ad praecepta servanda omnes tenentur. Sed ad labores manuum non omnes tenentur; alias qui sunt
divites et manibus non laborant, mortaliter peccarent. Ergo labor manuum non est in praecepto.
SC4
Praeterea, ad praecepta non magis tenentur religiosi quam saeculares. Sed ad laborandum manibus videntur
magis teneri religiosi quam saeculares; unde Augustinus in Lib. De oper. Monachorum, monachos reprehendit
quia non laborant; non autem alios.
Ergo, etc..
SC5
Praeterea, usus liberalium artium nobilior est quam mechanicarum, quia in opere manuali consistit. Sed usus
liberalium artium non est in praecepto. Ergo multo minus labor manuum.
CO
Respondeo. Dicendum, quod iudicium de unaquaque re sumendum est secundum finem ad quem ordinatur.
Labor autem manuum ad tria esse utilis invenitur.
Primo ad otium tollendum, unde Hieronymus ad rusticum monachum: semper aliquid operis facito, ut te
diabolus inveniat occupatum: et quod intelligat de opere manuali, patet per illud quod subiungit: vel fiscellam
texe iunco; et postea subdit: in desideriis est omnis otiosus.
Secundo ad corpus domandum; unde II ad corinth., VI, 5, aliis carnis macerationibus coniungitur, ubi dicitur: in
laboribus, scilicet operum, quia manibus suis operabatur; et subiungit: in vigiliis et ieiuniis etc..
Tertio ordinatur ad quaerendum victum; actuum, XX, 34: ad ea quae mihi opus erant, et his qui mecum erant,
ministraverunt manus istae.
Si ergo consideretur labor manuum secundum quod ordinatur ad tollendum otium vel corpus domandum; sic
idem iudicium est de labore manuum, et de aliis exercitiis ad eadem ordinatis.

151

