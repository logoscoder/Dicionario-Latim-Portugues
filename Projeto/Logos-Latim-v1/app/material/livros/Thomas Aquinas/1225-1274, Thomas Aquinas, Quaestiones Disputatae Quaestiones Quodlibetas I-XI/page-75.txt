Sic ergo dicendum, quod filius sua filiatione distinguitur quidem a patre secundum oppositionem relativam
filiationis ad paternitatem, sed a spiritu sancto distinguitur filiatione, per hoc quod spiritus sanctus non habet
filiationem quam filius habet.
RA
Et per hoc patet responsio ad obiecta.
|q5 Quaestio 5
Prologus
PR
Deinde quaesitum est de filio quantum ad naturam assumptam. Et circa hoc quaesitum est utrum sit unum
numero corpus Christi affixum cruci et iacens in sepulcro.
TTA
Utrum sit unum numero corpus Christi affixum cruci et iacens in sepulcro.
TTB
Et videtur quod non.
AG
Quia quaecumque differunt specie, differunt numero. Sed corpus Christi appensum in cruce et iacens in sepulcro,
differt specie eo modo quo mortuum et vivum differunt specie.
Ergo non est unum et idem numero.
SC
Sed contra, quaecumque sunt unum et idem supposito vel hypostasi, sunt unum et idem numero. Sed corpus
Christi iacens in sepulcro et appensum cruci, est unum et idem supposito sive hypostasi, quia hypostasis verbi
Dei nunquam separata est ab eius corpore.
Ergo corpus Christi est unum et idem numero appensum cruci et iacens in sepulcro.
CO
Respondeo. Dicendum, quod circa hoc cavendae sunt duae damnatae haereses.
Quarum una est Arianorum, qui cum ponerent Christum animam non habuisse, sed verbum fuisse corpori loco
animae, per consequens posuerunt quod verbum separatum est in morte a corpore; sicut manifeste patet in
quodam sermone Arianorum, contra quem Augustinus disputat.
Alia vero est haeresis Galanitarum, quae fuit in sexta synodo damnata; qui cum ponerent unam naturam
compositam ex divinitate et humanitate, posuerunt illam naturam simpliciter incorruptibilem; et ita posuerunt
corpus Christi simpliciter incorruptum, non solum corruptione putrefactionis, quod fides catholica tenet,
secundum illud psalm. XV, 10: non dabis sanctum tuum videre corruptionem, sed etiam corruptione quae
pertinet ad rationem mortis: quod est impium, ut patet per Damascenum in III Lib..
Sic ergo, ad excludendam primam haeresim, oportet nos ponere identitatem secundum suppositum in corpore
Christi appenso cruci et posito in sepulcro. Ad excludendum vero secundam haeresim, oportet nos ponere veram
differentiam mortis et vitae.
Sed quia prima unitas maior est quam secunda differentia, dicendum est, quod est idem numero corpus Christi
appensum cruci et iacens in sepulcro.
RA
Ad primum ergo dicendum, quod ratio illa non tenet in corpore Christi, propter unitatem hypostasis.
|q6 Quaestio 6
PR
Deinde quaesitum est de rebus humanis.
Et primo de gratia. Secundo de sacramentis. Tertio de actibus humanis.
TTA
Circa primum quaerebatur utrum Deus semper faciat novam gratiam.
TTB
Et videtur quod sic.
AG
Augustinus enim, VIII super genes. Ad litteram, comparat infusionem gratiae illuminationi: sicut, inquit, aer,
praesente lumine, non factus est lucidus, sed fit, quia si factus esset, non fieret, sed etiam, absente lumine,
lucidus maneret; sic homo, Deo praesente, illuminatur, absente autem, continue tenebratur, a quo non locorum
intervallis, sed voluntatis aversione disceditur. Sed sol semper facit novum lumen in aere. Ergo Deus semper
facit novam gratiam in anima.
SC
Sed contra, nobilioris creaturae nobilius est esse. Sed gratia est nobilissima creatura, quia est perfectio naturae
rationalis creatae. Ergo eius esse est nobilissimum. Non ergo durat solum in momento: et ita non semper Deus
facit novam gratiam.
75

