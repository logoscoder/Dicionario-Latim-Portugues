Quarto utrum peccent qui aliquem iurare faciunt ne religionem ingrediatur.
|a1 Articulus 1
TTA
Utrum liceat iuvenes inducere ad religionis ingressum per obligationem voti vel iuramenti.
TTB
Ad primum sic proceditur: videtur quod non liceat iuvenes inducere ad religionem voto vel iuramento.
AG1
Illicitum enim est contra ecclesiae prohibitionem agere. Sed innocentius IV prohibuit, in quibusdam litteris ad
religiosos directis, huiusmodi voti susceptionem. Ergo peccant qui voto vel iuramento aliquos ad religionem
obligare praesumunt.
AG2
Praeterea, extra, de regularibus et transeuntibus ad religionem, cap. I, dicitur: nullus tondeatur nisi legitima
aetate et spontanea voluntate. Sed quando adolescentes obligati voto vel iuramento ad religionem suscipiuntur,
tonsurantur non in legitima aetate neque propria voluntate, sed necessitate obligationis voti vel iuramenti. Ergo
hoc videtur esse illicitum.
AG3
Praeterea, magis est necessarium ut aliqui adducantur ad fidem christianam quam ad aliquam religionem. Sed ad
fidem christianam non sunt aliqui inducendi necessitate, sed voluntate: dicitur enim 45 dist., cap. De Iudaeis,
quod non VI, sed libera animi voluntate et facultate ut convertantur suadendi sunt.
Ergo multo minus imponenda est necessitas voti vel iuramenti ut aliqui ad religionem adducantur.
AG4
Item, hoc esse videtur contra honestatem religionis. Adolescentum enim sicut facilis est ingressus ad religionem,
ita etiam facilis est egressus. Sed ex hoc religio dehonestari videtur, quod de facili recipiat eos qui de facili
exeunt. Ergo inconveniens videtur adolescentes ad religionem recipere.
AG5
Praeterea, non sunt facienda bona ut veniant mala. Sed ex isto bono quod iuvenes inducuntur ad religionem,
sequuntur multa mala quia apostatant, et illegitimas nuptias contrahunt, et multa alia illicita committunt.
Ergo non sunt ad religionem advocandi.
AG6
Praeterea, Matth., XXIII, 15, dicit Dominus: vae vobis, Scribae et Pharisaei... Qui circuitis mare et aridam, ut
faciatis unum proselytum; et cum fuerit factus, facitis eum filium Gehennae duplo quam vos; quod proposito
videtur competere. Efficiuntur enim sic intrantes filii Gehennae dupliciter: primo quidem, quia male intrant,
scilicet contra prohibitionem ecclesiae, secundo, quia etiam male exeunt, apostatando. Ergo qui eos inducunt,
vae divinae maledictionis incurrunt.
AG7
Item, hoc videtur esse contra necessitatem probationis. Dicitur enim I Ioan., IV, 1: nolite omni spiritui credere;
sed probate spiritus, si a Deo sunt. Hoc autem non videtur esse a Deo, ut tales religionem ingrediantur, cum
frequenter exeant post ingressum; dicitur enim Act., V, 38-39: si est ex hominibus consilium hoc et opus,
dissolvetur; si vero ex Deo est consilium, non poteritis dissolvere. Ergo videtur quod contra Deum faciant qui
eos inducunt.
SC1
Sed contra. Quicumque potest se obligare diabolo, potest etiam se obligare Deo.
Sed pueri possunt se obligare diabolo peccando, ut dicitur extra, de delictis puerorum, capit. Pueris. Ergo etiam
possunt se obligare voto vel iuramento ad serviendum Deo in religione.
SC2
Praeterea XX, quaest. 1, dicitur, quod firma erit virginitatis professio, ex quo adulta iam aetas esse inceperit, et
quae solet apta nuptiis deputari. Ergo possunt etiam in tali aetate aliqui obligari ad religionem voto vel
iuramento.
CO
Respondeo. Dicendum, quod humani actus propter diversos casus uniforme iudicium habere non possunt: nec
tamen, si contingit aliquid in aliquo casu esse malum, propter hoc iudicandum est esse simpliciter illicitum.
Posset ergo contingere aliquis casus in quo aliquem adolescentem ad religionem obligare, vel etiam recipere,
illicitum esset; puta si constaret vel probabiliter crederetur de eius inconstantia, vel si quid aliud esset huiusmodi,
quae diligenter considerantur in religionibus bene institutis.
Dicere autem, quod malum est recipere adolescentes ad religionem, est diabolicum: quia super illud Exod., V:
quare Moyses et Aaron sollicitatis populum ab operibus suis? dicit Glossa Origenis: hodie quoque si Moyses et
Aaron, id est propheticus et sacerdotalis sermo, animam sollicitet ad servitium Dei, exire de saeculo, renuntiare
omnibus quae possidet, attendere legi et verbo Dei; continuo audies unanimes et amicos Pharaonis dicentes:

47

