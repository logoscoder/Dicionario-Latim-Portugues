alteratione, augmento aut diminutione; et hi motus dicuntur continui propter continuitatem eius super quod
transit motus, cuius est plus et minus accipere.
Alio modo transitur de uno termino motus in alium, sicut de tempore in instans. Et hoc accidit in motibus
quorum termini sunt privatio et forma, inter quae constat medium non esse: unde non potest sic transiri de uno
extremo in alterum, ut quandoque in neutro extremorum sit, sicut transitur de instanti in instans, ita quod in
neutro est instantium, sed in medio tempore; et huiusmodi motus sunt generatio et corruptio, et illuminatio, et
huiusmodi; in quibus oportet dicere, quod unus terminus erat in toto tempore praecedente, et alius in instanti ad
quod tempus terminatur.
Huiusmodi autem mutationes sunt termini motus cuiusdam, sicut illuminatio diei est terminus motus localis
solis; unde in toto tempore praecedente quo sol movetur ad punctum directae oppositionis, erant tenebrae; in ipso
vero instanti quo pervenit ad punctum praedictum, est lumen. Et similiter est de generatione et corruptione, quae
sunt termini alterationis.
Et quia inter tempus et instans non cadit aliquod medium, nec est aliquod instans accipere immediate praecedens
ultimum temporis, inde est quod in huiusmodi mutationibus absque omni medio transitur de uno extremo in
aliud; nec est accipere ultimum tempus in quo fuerit in termino a quo, sed ultimum tempus, quod terminatur ad
instans in quo est in termino ad quem. Et ideo huiusmodi mutationes instantaneae dicuntur.
Hoc autem dici non potest in motu Angeli, eo quod nullum ordinem habet ad aliquem motum continuum, ut
possit dici terminus eius. Unde oportet ponere quod intelligatur transire de termino motus in terminum motus,
sicut transitur de instanti in instans, et non sicut transitur de tempore in instans, eo quod tempus non potest
intelligi sine motu.
Unde, cum esse Angeli in termino a quo a nullo motu dependeat, non potest dici quod sit ibi in tempore, sed in
quodam nunc; et similiter in termino ad quem cum alio nunc.
Sed huiusmodi nunc non sunt termini huiusmodi temporis quod est numerus motus caeli, eo quod motus Angeli
nullo modo dependet a motu caeli, ut eius numero mensuretur: nec oportet ea continuari per medium tempus:
continuitas enim temporis sequitur continuitatem motus, et continuitas motus sequitur continuitatem
magnitudinis super quam transit motus, ut habetur in IV physic..
Sed in ipsis operationibus Angeli, ratione quarum dicitur moveri per diversa loca, non est invenire aliquam
continuitatem, sed consequenter se habent; unde et nunc, quae mensurant motum Angeli, sunt consequenter se
habentia, et non est inter ea aliquid continuans; et ipsa pluralitas sic se consequentium est quoddam tempus, in
quo dicimus Angelum moveri. Et hoc consonat dictis Philosophi, ubi dicit quod eiusdem rationis est indivisibile
moveri, et tempus componi ex nunc.
RA1
Ad primum ergo dicendum, quod non requiritur tempus in motu Angeli propter distantiam, sed propter
incontinentiam terminorum; quia scilicet non contingit Angelum esse in duobus locis simul.
RA2
Ad secundum dicendum, quod successio motus non solum sequitur divisionem mobilis, sed etiam eius super
quod transit motus: quia secundum prius et posterius in magnitudine est prius et posterius in motu, ut dicitur in
IV physic.. Licet ergo Angelus sit indivisibilis, tamen loca secundum quae moveri dicitur, sunt divisa ad
invicem; et ideo oportet in motu eius intelligi aliquam divisionem.
RA3
Ad tertium dicendum, quod quamvis non impediat aliquid plenum Angelum in suo motu, tamen propter rationem
iam dictam oportet in motu eius intelligi diversa nunc. Ratio autem Philosophi est magis ducens ad impossibile
quam ostensiva, ut Commentator, ibidem, dicit.
|a5 Articulus 5
TTA
Utrum Angeli possint imprimere vel aliquid facere in istis corporalibus.
TTB
Circa quintum sic proceditur: videtur quod Angeli non possint agere in haec corpora inferiora.
AG1
Actio enim non potest nisi inter ea quae habent aliquam convenientiam ad invicem.
Sed Angelus non habet convenientiam cum istis corporibus; cum corruptibilium et incorruptibilium etiam genus
non sit unum, ut dicitur in X metaphys.. Ergo Angeli in haec corpora non possunt agere.
AG2
Praeterea, si agunt Angeli in haec corpora: aut agunt per imperium, aut per influxum.
Si per imperium, aequaliter agere possunt in propinqua et in distantia; quod est contra Damascenum, qui dicit,
quod ubi operantur, ibi sunt. Si vero per influxum, oportet quod illud quod influunt, per medium transeat:
medium autem corporale non est receptivum spiritualis impressionis. Ergo nullo modo possunt Angeli agere in
haec inferiora corpora, neque in animas nostras.
AG3
190

