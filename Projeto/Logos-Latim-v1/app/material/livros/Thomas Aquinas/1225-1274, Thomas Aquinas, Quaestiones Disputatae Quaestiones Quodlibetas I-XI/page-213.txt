Et per hoc patet solutio ad secundum.
|a2 Articulus 2
TTA
Utrum haeretici redeuntes ad ecclesiam sint recipiendi.
AG1
Ad secundum sic proceditur: videtur quod haeretici redeuntes ad ecclesiam non sit recipiendi.
Quia peccaverunt contra fidem, quae est ecclesiae fundamentum; et ideo in aedificatione ecclesiae non debent
superaedificari.
Ergo non debent ab ecclesia recipi.
SC
Sed contra, est quod ecclesia nulli debet claudere gremium, sicut Christus qui de se dicit: eum qui venit ad me,
non eiiciam foras; ioann., VI, 37.
CO
Respondeo. Dicendum, quod quamdiu huius vitae status durat, homo non potest esse totaliter in peccato
obstinatus. Hoc enim erit in damnatis post mortem. Et ideo quamdiu in hac vita vivitur, cuilibet relinquitur locus
poenitentiae, et quilibet, quantumcumque deliquerit vel in fide vel in moribus, est ab ecclesia recipiendus ad
poenitentiam. Et contrarium dicere est haeresis Novatianorum.
Sed tamen non est necessarium quod semper ad dignitatem recipiantur, nisi cum aliquibus misericorditer
dispensaretur; praecipue propter bonum pacis, vel propter fructum alium qui inde speratur.
RA
Ad primum ergo dicendum, quod quamdiu fundamentum fidei non habet, ab ecclesia recipi non debet; sed
postquam conversus incipit habere, recipiendus est.
|q8 Quaestio 8
Prologus
PR
Deinde quaeritur de hoc quod pertinet ad gloriam, scilicet de visione Dei in patria; scilicet utrum aliquis
intellectus creatus possit videre Deum per essentiam.
TTA
Utrum aliquis intellectus creatus possit videre Deum per essentiam.
TTB
Et videtur quod non.
AG1
Intellectus enim ad intelligibile est aliqua proportio. Sed intellectus creati ad divinam essentiam nulla est
proportio, cum distent in infinitum. Ergo intellectus creatus divinam essentiam videre non potest.
AG2
Praeterea, plus distat spiritus increatus ab intellectu creato, quam spiritus creatus a sensu. Sed sensus non potest
cognoscere spiritum creatum. Ergo nec intellectus creatus spiritum increatum.
SC
Sed contra, est, Exod., XXXIII, 20, super illud: non videbit me homo, et vivet, dicit Glossa greg.: fuere nonnulli
qui Deum dicerent etiam in illa regione beatitudinis in claritate sua conspici, sed in natura minime videri: quos
nimirum minor inquisitionis subtilitas fefellit.
Neque enim illi simplici et incommutabili essentiae aliud est claritas, aliud est natura; sed ipsa ei natura claritas,
ipsa claritas natura est; et ita essentia Dei videbitur a beatis.
CO
Respondeo. Dicendum, quod necesse est ponere divinam essentiam videri a beatis. Beatitudo enim est ultima
perfectio rationalis naturae.
Nihil autem est finaliter perfectum, nisi attingat ad suum principium secundum modum suum. Quod ideo dico,
quia ad principium, quod est Deus, attingit aliquid dupliciter.
Uno modo per similitudinem, quod est commune omni creaturae; quae tantum habet de perfectione, quantum
consequitur de divina similitudine.
Alio modo per operationem: ut praetermittatur ille modus qui est Christo singularis, scilicet in unitate personae.
Dico autem per operationem, in quantum rationalis creatura cognoscit et amat Deum. Et quia anima immediate
facta est a Deo, ideo beata esse non poterit nisi immediate videat Deum, scilicet absque medio quod sit
similitudo rei cognitae, sicut species visibilis in pupilla vel in speculo; non autem absque medio quod est lumen
confortans intellectum, quod est lumen gloriae, de quo in psalm. XXXV, 10, dicitur: in lumine tuo videbimus
lumen. Hoc autem est per essentiam Deum videre.

213

