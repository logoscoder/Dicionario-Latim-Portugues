Videmus enim spiritum corpori alligari quandoque quidem naturaliter, sicut anima alligatur corpori; quandoque
autem quadam superiori virtute, sicut per virtutem superiorum Daemonum inferiores Daemones alligantur arte
necromantica imaginibus, vel annulis, vel aliis huiusmodi rebus.
Multo ergo magis virtute divina Daemones, vel etiam animae, alligari possunt igni corporeo, ut ab eo assumant
poenam.
RA
Unde patet responsio ad illud quod in contrario obiiciebatur, quod procedit de actione ignis quae est per
alterationem.
|a2 Articulus 2
TTA
Utrum damnati in inferno gaudeant de poenis inimicorum suorum, quos vident secum puniri.
TTB
Ad secundum sic proceditur: videtur quod damnati in inferno gaudeant et consolentur de poenis inimicorum
suorum, quos secum vident in inferno puniri.
AG
Quia super illud Isaiae XIV, 9: omnes principes terrae surrexerunt de soliis suis, dicit Glossa Hieronymi, quod
solatium est malis inimicos suos socios habere poenarum.
SC
Sed contra, omne gaudium diminuit dolorem, ut patet per Philosophum in VII ethic..
Sed dolor damnatorum est infinitus intensive.
Tantum ergo possent multiplicari inimici alicuius damnati in inferno, quod totaliter dolor eius deleretur; quod est
contra divinam iustitiam.
CO
Respondeo. Dicendum, quod nihil prohibet, idem secundum diversas rationes esse delectabile et tristabile; tamen
simpliciter dicitur tale ab eo quod praeeminet; ab eo vero quod est minus, denominatur secundum quid.
Dicendum est ergo, quod poena inimici considerata ab eo qui est in inferno, habet quodammodo rationem
delectabilis, et quodammodo rationem tristabilis.
Rationem quidem delectabilis habet, in quantum impletur voluntas damnati de malo inimici sui. Descendunt
enim ad infernum damnati cum armis, id est cum affectionibus pravis, ut dicitur Ezech., XXXII.
Sed ex alia parte habet rationem tristabilis propter duo.
Primo quidem in quantum in poena inimici impletur divina iustitia, quam odiunt et blasphemant damnati in
inferno, secundum illud apocal., XVI, 9: aestuaverunt homines aestu magno, et blasphemaverunt nomen Domini.
Secundo propter vermem conscientiae: sic enim in eis pravae affectiones remanent, quod tamen de eis dolent ad
punitionem, non ad purgationem; secundum illud Sap., V, 3: poenitentiam agentes, et prae angustia spiritus
gementes.
Unde, sicut poenitentes in hac vita dolent et de dolore gaudent; ita damnati in inferno gaudent de poenis
inimicorum suorum, et tamen de ipso gaudio magis dolent; et praecipue si praestiterint eis damnationis causam.
RA
Et per hoc patet responsio ad obiecta.
|q11 Quaestio 11
Prologus
PR
Deinde quaesitum est de homine quantum ad corporis sexum.
TTA
Utrum scilicet si primus homo non peccasset, tot fuissent nati mares quot feminae.
TTB
Et videtur quod sic.
AG
In Paradiso enim, ubi, secundum Augustinum, fuisset torus immaculatus et nuptiae honorabiles, nullus
continuisset, sed omnes matrimonio usi fuissent, ut impleretur praeceptum Domini primis hominibus datum:
crescite et multiplicamini, et replete terram, ut habetur genes., I, 28. Sed in statu innocentiae nullus masculus
habuisset plures uxores, nec aliqua mulier plures viros, nec aliquis aut aliqua mortem sensisset. Ergo sequitur
quod tot mares nascerentur quot feminae.
SC
Sed contra, est quod dicit Gregorius: si parentem primum nulla putredo peccati corrumperet, nequaquam ex se
filios Gehennae generaret; sed hi qui nunc per redemptionem salvandi sunt, soli ab eo electi nascerentur. Sed qui
nunc salvandi sunt, non sunt aequaliter mares et feminae. Ergo neque in statu innocentiae aequaliter fuissent
mares et feminae.
63

