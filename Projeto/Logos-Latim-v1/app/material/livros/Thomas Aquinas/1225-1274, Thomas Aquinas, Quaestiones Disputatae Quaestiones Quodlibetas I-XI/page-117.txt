Matth. XII, 25 ss. Quia dicebant quod in beelzebub eiiceret Daemonia, quod pertinebat ad iniuriam spiritus
sancti. Et similiter cum diabolus ei dixit, Matth. IV, 9: haec omnia tibi dabo, si cadens adoraveris me, quod ad
iniuriam Dei pertinebat; statim enim eum repulit, dicens: vade, Satana, ut habetur matthaei IV, 10; ubi dicit
chrysostomus: illius discamus exemplo nostras quidem iniurias magnanimiter sustinere; Dei autem iniurias nec
usque ad auditum sufferre; quoniam in propriis iniuriis esse quemlibet patientem laudabile est; iniurias autem
Dei dissimulare, nimis est impium.
RA
Et per hoc patet responsio ad obiecta.
|a2 Articulus 2
TTA
Utrum ille qui iurat se non intraturum religionem, possit licite religionem intrare.
TTB
Ad secundum sic proceditur: videtur quod ille qui iuravit se non intraturum religionem, non possit licite intrare.
AG
Omnis enim obligatio licita, est adimplenda.
Sed licitum erat ei non intrare religionem.
Ergo, cum ad hoc iuramento se obligavit, videtur quod teneatur non intrare.
SC
Sed contra est, quia nullum impedimentum spiritualis profectus est ex Deo. Sed iuramentum est ex Deo. Ergo
per iuramentum non impeditur spiritualis profectus intrandi religionem.
CO
Respondeo. Dicendum, quod obligatio iuramenti tripliciter se potest habere.
Quandoque enim est illicita obligatio, et de re illicita: puta cum aliquis iurat se fornicaturum; et tale iuramentum
non tenetur homo adimplere, nec etiam est licitum impleri.
Quandoque vero est obligatio licita et de re licita: puta cum aliquis iurat se eleemosynam daturum; et tale
iuramentum praeterire non licet.
Quandoque vero est obligatio illicita sed de re licita: puta cum aliquis iurat se non facturum aliquod maius
bonum, quod tamen facere non tenetur, puta ieiunare, vel non dare aliquam eleemosynam, vel religionem non
intrare: tunc enim id ad quod se iuramento obligat, licitum est, sed tamen obligatio est illicita, quia per hoc
homo, quantum in se est, obfirmat se contra gratiam spiritus sancti, quae facit hominem in suo corde ascensiones
disponere.
Unde tale iuramentum licite potest homo implere, abstinendo ab illo bono quod facere non tenetur; non tamen
cogitur ex illo iuramento ad hoc quod impleat quod iuravit: quia iuramentum, ad hoc quod sit obligatorium,
debet habere tres comites, iudicium, iustitiam et veritatem, ut habetur Ierem. IV, V. 2. Huic autem iuramento
deest iudicium discretionis, quia vergit in deteriorem exitum, retrahendo a meliori bono.
|q14 Quaestio 14
Prologus
PR
Deinde circa clericos quaesitum est unum.
TTA
Utrum scilicet liceat clerico qui tenetur ad horas canonicas, dicere matutinas sequentis diei de sero.
TTB
Et videtur quod non.
AG
Dicitur enim Eccli. XX, 7: lascivus... Et imprudens non servabit tempus. Sed iste in dicendo matutinas non
observat tempus: cum enim dies incipiat a media nocte, videtur quod matutinas sequentis diei dicat in die
praecedenti. Ergo videtur quod hoc ad lasciviam et imprudentiam pertineat; et ita videtur esse peccatum.
SC
Sed contra, Deus clementior est quolibet homine. Sed homo non imputat debitori in culpam, si debitum sibi
reddat ante tempus.
Ergo multo minus Deus.
CO
Respondeo. Dicendum, quod hic consideranda est intentio eius qui praevenit tempus in matutinis dicendis, vel in
quibuscumque horis canonicis.
Si enim hoc facit propter lasciviam, ut scilicet quietius somnolentiae et voluptati vacet, non est absque peccato.
Si vero hoc faciat propter necessitatem, et licitarum honestarum occupationum, puta si clericus aut magister
debet videre lectiones suas de nocte, vel propter aliquid aliud huiusmodi, licite potest de sero dicere matutinas, et

117

