PR1
Primo utrum Deus possit virginem corruptam reparare.
PR2
Secundo utrum Deus possit peccare, si vult.
|a1 Articulus 1
TTA
Utrum Deus possit virginem corruptam reparare.
TTB
Ad primum sic proceditur: videtur quod Deus possit virginem
AG
Ad omnipotentiam enim Dei pertinet quod non sit impossibile apud eum omne verbum, ut dicitur Lucae, 1, 37.
Sed hoc est quoddam verbum, virginem reparare post lapsum. Ergo Deus potest virginem reparare post lapsum.
SC
Sed contra, est quod Hieronymus dicit: cum Deus cetera possit, non potest reparare virginem post ruinam; et
habetur in decreto 32, quaest. 5.
CO
Respondeo. Dicendum, quod in virginitate duo possumus considerare.
Quorum unum est ipsa integritas mentis et corporis; et sic Deus virginem potest reparare post ruinam: potest
enim mentem reintegrare per gratiam, et corpus consolidare per miraculum.
Alia autem est causa integritatis praedictae, quia scilicet mulier virgo non fuisset cognita a viro; et quantum ad
hoc Deus non potest virginem post ruinam reparare: non enim potest facere ut iam ea quae est cognita a viro, non
fuerit cognita; sicut nec de aliquo quod factum est, potest facere quod factum non fuerit.
Potentia enim Dei se extendit ad totum ens: unde solum id a Dei potentia excluditur quod repugnat rationi entis;
et hoc est simul esse et non esse; et eiusdem rationis est, quod fuit, non fuisse. Unde Augustinus dicit XXVI
contra faustum: quisquis dicit, si omnipotens est Deus, faciat ut ea quae facta sunt, facta non fuerint, non videt se
hoc dicere, faciat ut ea quae vera sunt, eo ipso quo vera sunt falsa sint.
RA
Ad primum ergo dicendum, quod cum verbum sit conceptus mentis, nihil quod contradictionem implicat,
verbum dici potest, quia non cadit in conceptu mentis, ut probatur in IV metaphys..
|a2 Articulus 2
TTA
Utrum Deus possit peccare, si vult.
TTB
Ad secundum sic proceditur: videtur quod haec sit falsa: Deus potest peccare, si vult.
AG
De quocumque enim possum dicere quod homo potest facere si vult, potest etiam dici simpliciter, quod homo
potest facere illud. Si ergo haec propositio est vera, Deus potest peccare si vult, sequitur quod haec sit vera, Deus
potest peccare. Sed hoc est erroneum.
Ergo et primum.
SC
Sed contra, quicumque vult peccare, peccat.
Sed sequitur. Si Deus peccat, potest peccare.
Ergo sequitur: si vult, potest peccare.
CO
Respondeo. Dicendum, quod haec coniunctio si ordinem quemdam importat. Potest autem in proposito duplicem
ordinem importare.
Uno quidem modo ordinem causae sive principii. Et hoc modo propositio falsa est.
Voluntas enim Dei est principium et causa respectu creaturarum, non autem respectu eorum quae pertinent ad
divinam naturam: unde non dicimus quod pater genuerit filium voluntate, sed naturaliter, ut patet per Hilarium in
libro de synod.. Potentia autem Dei ad ipsam naturam divinam pertinet: unde hoc ipsum quod est posse peccare,
non est subiectum divinae voluntati; alioquin voluntas Dei esset principium immutationis divinae, quod est
impossibile.
Alio modo potest importare ordinem consequentiae.
Et sic haec locutio est vera: si Deus vult peccare, potest peccare. Sequitur enim sine conditione, si argumentatur
ex impossibili posito: Deus vult peccare, ergo potest peccare. Omnia enim quae vult, potest; sed non e converso.
RA

99

