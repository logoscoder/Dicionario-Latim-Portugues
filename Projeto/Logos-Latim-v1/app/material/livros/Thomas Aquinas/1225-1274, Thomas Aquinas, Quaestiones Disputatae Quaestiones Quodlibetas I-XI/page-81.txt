vitae. At nunc cernimus plurimos hanc rem beneficio facere, ut non quaerant eos in ecclesia columnas eligere
quos plus cognoscant ecclesiae prodesse, sed quos vel ipsi amant, vel quorum sunt obsequiis deliniti.
|q9 Quaestio 9
Prologus
PR
Deinde quaesitum est de actibus qui possunt ad omnes homines pertinere. Et primo de actibus pertinentibus ad
vim intellectivam.
Secundo de actibus pertinentibus ad vim appetitivam.
Circa primum quaesita sunt tria.
PR1
Primo utrum possit aliquis sine peccato appetere scire scientias magicas.
PR2
Secundo utrum enuntiabile, quod semel est verum, semper sit verum.
PR3
Tertio utrum magister determinando quaestiones theologicas debeat uti ratione, vel auctoritate.
|a1 Articulus 1
TTA
Utrum possit aliquis sine peccato appetere scire scientias magicas.
TTB
Ad primum sic proceditur: videtur quod homo sine peccato possit appetere scire scientias magicas.
AG1
Non enim est peccatum appetere illud per quod ponitur intellectus hominis in optimo.
Sed per quamlibet scientiam ponitur intellectus hominis in optimo, quia verum est bonum intellectus, ut dicitur
in VI ethic., scientia autem verorum est. Ergo hoc potest licite appetere, scire quamcumque scientiam; et ita sine
peccato potest homo appetere scire scientias magicas.
AG2
Sed contra, prohibitio non est nisi de illicito.
Sed scientiae magicae sunt prohibitae.
Ergo illicitum est appetere eas scire.
CO
Respondeo. Dicendum, quod actus humanus potest dici dupliciter: uno modo ex genere: alio modo ex
circumstantia. Ex genere quidem dicitur esse actus bonus ex eo quod actus cadit supra debitam materiam.
Debita autem materia appetitus est bonum.
Unde appetere quodcumque bonum, est bonum in genere.
Omnis autem scientia, sive quaecumque cognitio, bonum aliquid est; alioquin Deus, cui nihil mali inest, non
haberet omnem scientiam tam bonorum quam malorum.
Unde appetere quamcumque scientiam, vel notitiam quarumcumque rerum, sive bonarum sive malarum, est
bonum in genere.
Sed tamen secundum diversas circumstantias additas potest esse bonum vel malum; et praecipue haec
diversificantur secundum intentionem finis.
Nam si aliquis appetat scire scientias magicas ut eis etiam utatur, est malum. Si autem appetat eas scire ut eas
confutet et reprobet, sic est bonum et licitum.
Similiter etiam ex conditione personae potest hoc diversificari, vel etiam ex modo appetendi.
Si enim sic aliquis appetat scire huiusmodi scientias ut earum notitiam praeferat aliis utilioribus rebus,
inordinatus est appetitus; et similiter si sit talis persona ad quam non pertineat hoc scire, inordinate hoc appetit.
RA1
Ad primum ergo dicendum quod omnis scientia ponit intellectum in aliquo sui bono, quia omne verum est
quoddam bonum intellectus; sed non omnis scientia ponit intellectum in sui optimo, sed illa sola quae est circa
primam veritatem. Nec etiam verum est quod magicae artes sint scientiae, sed potius sunt quaedam fallaciae
Daemonum.
RA2
Ad secundum dicendum, quod huiusmodi artes sunt prohibitae quantum ad suum usum.
Si vero prohiberetur alicui etiam earum studium propter periculum utendi, tunc esset malum quia prohibitum.
|a2 Articulus 2
TTA
Utrum enuntiabile, quod semel est verum, semper sit verum.
TTB
81

