substantia animae, cuius potentiae sunt vegetativum, sensitivum et intellectivum; dicimus, quod anima hominis,
quae omnes has potentias animae sustinet, a Deo creatur, quamvis per operationem naturalis agentis fiat ut
corpus organizatum actu perficiatur per potentias, quae sunt corporalium partium actus.
RA1
Ad primum ergo dicendum, quod anima vegetabilis et sensibilis non sunt substantiae viventes sicut nec
subsistentes, sed sunt principia vivendi et essendi; et iterum non oportet, si quid minus nobile sit a Deo
immediate, quod etiam quod est magis nobile: quia Deus, cum non habeat limitatam virtutem nec agat
necessitate naturae, potest agere et nobiliora et minus nobilia secundum suam voluntatem, sicut immediate
produxit prima individua brutorum animalium, quibus tamen homines, qui nunc generantur ex semine, nobiliores
sunt.
RA2
Ad secundum dicendum, quod animae sensitivae non convenit per se esse, nec fieri nec operari: nulla enim est
actio animae in qua corpus non communicet. Est enim duplex potentia motiva animae sensitivae: una quae
imperat, scilicet appetitiva, cuius actus constat, quod non exercetur sine corpore, altera quae imperatur, quae
affixa musculis et nervis est principium mobilitatis in eis; sed ipsa distinctio partium corporalium facit quod una
pars animalis est movens et alia mota; et ita possunt moveri ex se.
RC
Alia quae sunt in contrarium, concedimus, nisi quantum pertinet ad hominem, in cuius semine quamvis
praecedat vegetativa et sensitiva anima imperfecte, cum illis cessantibus introducatur per creationem anima
rationalis, quae perfecte continet quod in eis erat imperfectionis. Nam secundum Avicennam in generatione
animalis ex semine interveniunt multae generationes et corruptiones.
|a2 Articulus 2
TTA
Utrum imperare sit actus voluntatis, vel rationis.
TTB
Ad secundum sic proceditur: videtur quod imperare sit actus rationis.
AG
Quia Philosophus dicit I ethic.: ratio recte et ad optima deprecatur, et obedit ei quod est continentis. Ergo
imperare et deprecari, et huiusmodi, videntur ad rationem pertinere.
SC
Sed contra, imperare ad dominium pertinet.
Sed nos sumus Domini nostrorum actuum per voluntatem. Ergo imperare est actus voluntatis.
CO
Respondeo. Dicendum, quod in imperio duo concurrunt, quorum unum est rationis, aliud voluntatis. Qui enim
imperat aliquid, inclinat ad faciendum, quod voluntatis est: ipsius enim est movere per modum agentis; et iterum
ordinat eum cui imperat, ad exequendum illud quod imperatur: et hoc ad rationem pertinet, cuius est ordinare. Et
si duorum horum ordo consideretur, videtur primum esse inclinatio voluntatis in aliquid per electionem; et postea
in principio executionis ordinatur per quos fieri debeat quod electum est. Et sic imperium erit immediate actus
rationis, sed voluntatis quasi primo moventis.
RA
Et per hoc patet solutio ad obiecta.
|q6 Quaestio 6
Prologus
PR
Deinde quaeritur quantum ad gratiam pertinet.
TTA
Utrum caritas secundum suam essentiam augeatur.
TTB
Et videtur quod non.
AG1
Cum enim augmentum sit quaedam mutatio vel variatio; quod secundum essentiam augetur, secundum essentiam
variatur vel mutatur.
Sed quod mutatur vel variatur secundum essentiam, aut generatur aut corrumpitur.
Ergo, si caritas secundum essentiam augetur, corrumpitur; non enim generatur, cum prius fuerit.
AG2
Praeterea, caritas non habet quantitatem nisi virtualem. Sed virtus caritatis est ipsa essentia eius. Ergo quantitas
caritatis est essentia eius. Non ergo potest esse quod varietur quantitas caritatis sine variatione essentiae eius; et
sic, si augetur secundum suam essentiam, oportet quod esse eius vel generetur vel corrumpatur.
193

