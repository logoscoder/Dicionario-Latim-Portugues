PR1
Primo utrum forma panis annihiletur.
PR2
Secundo utrum sacerdos dare debeat hostiam non consecratam peccatori occulto hoc petenti.
|a1 Articulus 1
TTA
Utrum forma panis in sacramento eucharistiae annihiletur.
TTB
Ad primum sic proceditur: videtur quod forma panis in sacramento eucharistiae annihiletur.
AG1
Illud enim annihilari videtur, quod desinit esse et in nihil convertitur. Sed forma panis, facta consecratione,
desinit esse, nec est dare in quod convertatur: non enim convertitur in materiam corporis Christi, nec etiam in
formam eius, quae est anima, alioquin anima esset ibi ex VI sacramenti. Ergo forma panis annihilatur.
AG2
Praeterea, Augustinus dicit: si humana natura convertitur in verbum, si diligentius cogitamus, homo periret in
Deo. Sed illud annihilari dicitur quod perit. Ergo, si panis convertitur in corpus Christi, videtur quod annihiletur.
SC
Sed contra est, quia sicut Augustinus dicit, Lib. Lxxxiii quaest., Deus non est auctor tendendi in non esse. Est
autem auctor sacramenti eucharistiae. Ergo in illo sacramento nihil annihilatur.
CO
Respondeo. Dicendum, quod annihilatio quemdam motum importat. Omnis autem motus denominatur a termino
ad quem; unde terminus annihilationis est nihil.
Consecratio autem panis in sacramento eucharistiae, non terminatur ad nihil, sed ad corpus Christi; alioquin non
esset dare quomodo corpus Christi incipiat esse sub sacramento; non enim incipit ibi esse per motum localem,
alioquin desineret esse in caelo.
Relinquitur ergo quod in consecratione panis non est aliqua annihilatio, sed transubstantiatio panis in corpus
Christi.
RA1
Ad primum ergo dicendum, quod sicut in generatione naturali neque forma neque materia generatur aut
corrumpitur, sed totum compositum; ita etiam in sacramento altaris non est quaerendum seorsum de forma aut
materia in quid convertatur; sed totus panis convertitur in totum corpus Christi, in quantum est corpus: quia si in
triduo mortis Christi fuisset consecratio facta, non fuisset ibi anima, sed corpus exanime, sicut in sepulcro
iacebat.
RA2
Ad secundum dicendum, quod perire diceretur natura humana, si converteretur in verbum, in quantum esse
desineret, quod pertinet ad terminum a quo; non autem si annihiletur quantum ad terminum ad quem.
|a2 Articulus 2
TTA
Utrum sacerdos dare debeat hostiam non consecratam peccatori occulto hoc petenti.
TTB
Circa secundum sic procedebatur: videtur quod sacerdos non debeat dare hostiam non consecratam peccatori
occulto hoc petenti.
AG1
Non enim debet sacerdos peccatum occultum publicare. Publicaret autem, si ei daret hostiam non consecratam,
cum aliis sociis daret consecratam. Ergo sacerdos non debet dare hostiam non consecratam peccatori occulto hoc
petenti.
AG2
Praeterea, hostia consecrata a sacerdote alicui fideli porrecta, a circumstantibus adoratur.
Si ergo exhibet hostiam non consecratam loco consecratae, quantum est in se, faciet populum idololatrare; quod
est grave peccatum.
Non ergo sacerdos debet peccatori occulto petenti dare hostiam non consecratam.
AG3
Sed contra, est quia sacerdos est medicus animarum. Sapiens autem medicus vitat, quantum potest, periculum
infirmi quem accepit in cura. Peccatori autem, cuius curam habet, imminet magnum periculum, si in conscientia
mortalis peccati corpus Christi accipiat; quia qui manducat et bibit indigne, iudicium sibi manducat et bibit, ut
dicitur I Cor. XI, 29.
Ergo sacerdos bene facit, si eius periculum evitet, porrigens ei hostiam non consecratam.
CO
105

