Primo circa iustitiam; scilicet si aliquis incidens in latrones, promittat eis pecuniam pro sua liberatione, si mutuo
eam accipiat ab aliquo suo amico, utrum restituere teneatur.
PR2
Secundo circa abstinentiam, utrum aliquis peccare possit nimis ieiunando vel vigilando.
|a1 Articulus 1
TTA
Si aliquis incidens in latrones, promittat eis pecuniam pro sua liberatione, si mutuo eam accipiat ab aliquo suo
amico, utrum restituere teneatur.
TTB
Ad primum sic procedebatur: videtur quod ille qui pecuniam accepit mutuo ut redimeret se a latronibus, non
teneatur eam restituere.
AG1
Quia, ut Augustinus dicit, tempore necessitatis omnia sunt communia. Sed nullus debet quasi proprium petere id
quod est commune, ut Ambrosius dicit, et habetur in decretis, dist. 4. Cum ergo ille qui in latrones incidit, fuerit
in maxima necessitate constitutus, utpote in periculo mortis existens, videtur quod factum sit sibi commune
aliquid quod erat alterius; et ita non teneatur ei restituere qui mutuavit, ac si esset proprium eius.
AG2
Praeterea, nullus tenetur facere recompensationem alicui pro eo quod ille facere tenebatur.
Sed ille qui mutuavit pecuniam, tenebatur proximum suum a mortis periculo liberare, secundum illud Prov.
XXIV, 11: erue eos qui ducuntur ad mortem. Ergo videtur quod ille qui est liberatus, non teneatur ei restituere
pecuniam mutuatam.
SC
Sed contra, est quod Dominus, matth.
Cap. VII, 12, dicit: omnia... Quae vultis ut faciant vobis homines, et vos facite illis.
Sed ille qui liberatus est a latronibus, vellet sibi restitui, si quid mutuasset. Ergo etiam ipse debet restituere quod
mutuo accepit.
CO
Respondeo. Dicendum, quod iustitiae actus est unicuique reddere quod sibi debetur. Unde, cum ratione
contractus bonae fidei, qui fuit inter mutuantem et mutuo accipientem, restitutio debeatur ex iustitiae praecepto;
tenetur ille qui mutuo accepit pecuniam, eam reddere creditori; et tanto magis, quanto in maiori necessitate
creditor sibi subvenit.
RA1
Ad primum ergo dicendum quod tunc in necessitate fiunt omnia communia cum homo non potest sibi de suo
subvenire; ridiculum enim esset, si quis famem patiens nollet accipere panem quem haberet in arca, et diceret se
accipere panem alienum quasi communem.
Quae autem per amicos possumus, per nos aliqualiter possumus, ut dicit Philosophus in V ethic.. Iste autem qui
in latrones incidit, potest se per amicos liberare mutuum accipiendo; et ideo non fiunt ei omnia communia.
RA2
Ad secundum dicendum, quod unusquisque tenetur ad liberandum proximum a morte secundum suam
conditionem et modum; et hoc quidem convenienter implevit ille qui pecuniam mutuavit; non autem tenebatur
eam donare in casu quo ille poterat per mutuum liberari.
|a2 Articulus 2
TTA
Utrum aliquis peccare possit nimis ieiunando vel vigilando.
TTB
Circa secundum sic proceditur: videtur quod homo non possit peccare nimis ieiunando vel vigilando.
AG
Deus enim non potest nimis ab homine diligi. Sed probatio dilectionis est exhibitio operis, ut Gregorius dicit in
homilia quadam.
Ergo videtur quod non possit aliquis peccare nimis ieiunando vel vigilando propter Deum.
SC
Sed contra, est quod bernardus confitetur se peccasse de hoc quod nimis corpus suum ieiunando et vigilando
debilitavit.
CO
Respondeo. Dicendum, quod, secundum Philosophum in I polit., aliter est iudicandum de fine, aliter de his quae
sunt ad finem.

109

