|q2 Quaestio 2
Prologus
PR
Deinde quaerebatur de Angelis. Et primo quantum ad compositionem ipsorum.
Secundo quantum ad tempus motus ipsorum.
Circa primum quaerebantur duo.
PR1
Primo utrum Angelus substantialiter sit compositus ex essentia et esse.
PR2
Secundo utrum in Angelo sit aliud suppositum et natura.
|a1 Articulus 1
TTA
Utrum Angelus substantialiter sit compositus ex essentia et esse.
TTB
Ad primum sic proceditur: videtur quod Angelus substantialiter non componatur ex essentia et esse.
AG1
Essentia enim Angeli est ipse Angelus, quia quidditas simplicis est ipsum simplex. Si ergo Angelus
componeretur ex essentia et esse, componeretur ex seipso et alio. Hoc autem est inconveniens. Non ergo
substantialiter componitur ex essentia et esse.
AG2
Praeterea, nullum accidens cadit in substantialem compositionem substantiae. Sed esse Angeli est accidens;
proprie enim Deo attribuit Hilarius in libro de trinitate, quod esse non sit accidens ei, sed subsistens veritas.
Ergo Angelus non est essentialiter compositus ex essentia et esse.
SC
Sed contra, est quod dicitur in commento libri de causis, quod intelligentia quam dicimus Angelum, habet
essentiam et esse.
CO
Respondeo. Dicendum, quod dupliciter aliquid de aliquo praedicatur: uno modo essentialiter, alio modo per
participationem. Lux enim praedicatur de corpore illuminato participative; sed si esset aliqua lux separata,
praedicaretur de ea essentialiter.
Secundum ergo hoc dicendum est, quod ens praedicatur de solo Deo essentialiter, eo quod esse divinum est esse
subsistens et absolutum; de qualibet autem creatura praedicatur per participationem: nulla enim creatura est
suum esse, sed est habens esse.
Sic et Deus dicitur bonus essentialiter, quia est ipsa bonitas; creaturae autem dicuntur bonae per participationem,
quia habent bonitatem: unumquodque enim, in quantum est, bonum est, secundum illud Augustini in I de
doctrina christiana, quod in quantum sumus, boni sumus.
Quandocumque autem aliquid praedicatur de altero per participationem, oportet ibi aliquid esse praeter id quod
participatur. Et ideo in qualibet creatura est aliud ipsa creatura quae habet esse, et ipsum esse eius; et hoc est
quod boetius dicit in Lib. De hebdomad., quod in omni eo quod est citra primum, aliud est esse et quod est.
Sed sciendum est, quod aliquid participatur dupliciter.
Uno modo quasi existens de substantia participantis, sicut genus participatur a specie.
Hoc autem modo esse non participatur a creatura. Id enim est de substantia rei quod cadit in eius definitione. Ens
autem non ponitur in definitione creaturae, quia nec est genus nec differentia. Unde participatur sicut aliquid non
existens de essentia rei; et ideo alia quaestio est an est et quid est. Unde, cum omne quod est praeter essentiam
rei, dicatur accidens; esse quod pertinet ad quaestionem an est, est accidens. Et ideo Commentator dicit in V
metaphysic., quod ista propositio, socrates est, est de accidentali praedicato, secundum quod importat entitatem
rei, vel veritatem propositionis.
Sed verum est quod hoc nomen ens, secundum quod importat rem cui competit huiusmodi esse, sic significat
essentiam rei, et dividitur per decem genera; non tamen univoce, quia non eodem ratione competit omnibus esse;
sed substantiae quidem per se, aliis autem aliter.
Si ergo in Angelo est compositio sicut ex essentia et esse, non tamen est compositio sicut ex partibus substantiae,
sed sicut ex substantia et eo quod adhaeret substantiae.
RA1
Ad primum ergo dicendum, quod aliquando ex his quae simul iunguntur, relinquitur aliqua res tertia, sicuti ex
anima et corpore constituitur humanitas, quae est homo, unde homo componitur ex anima et corpore. Aliquando
autem ex his quae simul iunguntur, non resultat res tertia, sed resultat quaedam ratio composita, sicut ratio
hominis albi resolvitur in rationem hominis et in rationem albi; et in talibus aliquid componitur ex seipso et alio,
sicut album componitur ex eo quod est album et ex albedine.
RA2
23

