Quantum autem ad praelatos quaerebantur duo.
PR1
Primo de electione praelatorum; utrum scilicet sit necesse semper eligere meliorem, vel sufficiat eligere bonum.
PR2
Secundo de honore exhibendo praelatis; utrum scilicet mali praelati sint honorandi.
|a1 Articulus 1
TTA
Utrum sit necesse semper in praelatum eligere meliorem, vel sufficiat eligere bonum.
TTB
Ad primum sic proceditur: videtur quod necesse sit semper eligere meliorem.
AG1
Dicitur enim IV regum, X, 3: eligite meliorem... Et eum ponite super solium patris sui. Ergo multo fortius in
spiritualibus officiis meliores praeeligendi sunt.
AG2
Praeterea, I ad Tim., III, 2, super illud, oportet episcopum irreprehensibilem esse, dicit Glossa: talis eligatur
pontifex, cuius comparatione ceteri grex dicantur. Ergo oportet in episcopum semper eligere meliorem.
AG3
Praeterea, leo Papa dicit: ille qui melior est in presbyteris et diaconibus, in episcopum eligatur.
AG4
Praeterea, ille qui est propinquior, ad hereditatem possidendam debet praeferri.
Sed Christo, cuius patrimonium possident clerici et praelati, est propinquior qui est melior. Ergo ad praelationes
et officia ecclesiastica semper sunt meliores eligendi.
AG5
Praeterea, si alicui commissum esset a Domino suo ut ei fidelem et idoneum ministrum quaereret, non ageret
fideliter erga Dominum suum, si praetermisso magis idoneo minus idoneum acciperet. Ergo multo magis peccat
ille cui commissum est eligere aliquem in ministerium Dei, si non eligat meliorem.
SC
Sed contra, est quod decretalis dicit, quod sufficit eligere bonum, nec requiritur quod melior eligatur.
CO
Respondeo. Dicendum, quod aliquis homo potest dici bonus vel melior altero dupliciter.
Uno modo simpliciter; et sic melior est qui in caritate est perfectior.
Alio modo secundum quid; et sic dicitur aliquis melior altero vel ad militiam, vel ad magisterium, vel ad
praelationem, vel ad aliquid huiusmodi, qui non est melior simpliciter: eo quod in singulis officiis tam
spiritualibus quam corporalibus requiruntur aliqua praeter moralem bonitatem ad hoc quod aliquis sit idoneus ad
illud officium exequendum.
Dicendum est ergo, quod oportet eligere ad praelationem vel ecclesiasticum officium aliquem qui sit bonus
simpliciter; quia per quodlibet peccatum mortale aliquis redditur indignus ad quodlibet spirituale exequendum:
unde dicit dionysius in epistola ad demophilum monachum, loquens de sacerdote qui non est gratia illuminatus:
non est iste sacerdos, sed inimicus dolosus, delusor sui ipsius, et lupus supra dominicum populum, pelle armatus
ovina.
Non tamen oportet quod semper eligatur ille qui est melior simpliciter. Possibile est enim quod illi qui est in
caritate perfectior, deficiant multa quae requiruntur ad hoc quod aliquis sit praelatus idoneus, quae in alio qui est
minoris caritatis, inveniuntur: ut sunt scientia, industria, potentia, et alia huiusmodi.
Unde non oportet semper eligere meliorem simpliciter, sed eum qui sit melior ad hoc officium.
Si autem eligat quis eum quem reputat minus idoneum ad tale officium, peccat. Non enim potest esse quod de
duobus unus alteri praeeligatur nisi propter aliquid in ipso consideratum.
Illud autem quod consideratur in eo qui est minus idoneus, ad hoc quod magis idoneo praeferatur, est aliqua
conditio indebite movens: vel familiaritas, vel consanguinitas, vel aliquid huiusmodi: non enim potest esse aliqua
conditio pertinens ad praelati idoneitatem, ex quo alter simpliciter magis idoneus reputatur; et sic indebite movet;
et sic in tali electione erit ibi acceptio personarum, quae sine peccato non fit.
RA1
Ad primum ergo dicendum, quod cum dicitur, eligite meliorem, intelligitur de meliori ad talem dignitatem.
RA2
Ad secundum dicendum, quod in comparatione praelati debent esse ceteri quasi grex, non considerata sola
sanctitate morum, sed discretione, et strenuitate, et aliis huiusmodi, quae in pastore exiguntur ad regendum.
RA3
Ad tertium dicendum sicut ad primum.
RA4

167

