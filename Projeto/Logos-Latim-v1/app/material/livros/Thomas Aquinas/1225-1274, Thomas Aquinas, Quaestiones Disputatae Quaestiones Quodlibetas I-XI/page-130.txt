Ad secundum sic proceditur: videtur quod in peccato actuali prius sit aversio quam conversio.
AG
Aversio enim importat recessum a termino, conversio autem accessum ad terminum. Sed in motu corporali prius
est recessus a termino quam accessus ad terminum. Ergo et in spirituali motu prius est aversio quam conversio.
SC
Sed contra, est quod dionysius dicit, IV c.
De divin. Nomin.: nemo intendens ad malum, operatur, sed intendens ad bonum. Ergo prius animus peccantis
convertitur per appetitum ad bonum commutabile quam avertatur a Deo.
CO
Respondeo. Dicendum, quod peccatum principaliter in voluntate consistit, ut Augustinus dicit.
Quantum autem ad voluntatem illud est prius quod principaliter intenditur; et ideo in peccatis in quibus
principaliter intenditur fruitio boni commutabilis, sicut in luxuria, avaritia, et similibus, prius est naturaliter
conversio quam aversio, quae non est principaliter intenta, sed praeter intentionem consequitur ex inordinata
conversione.
In peccatis autem in quibus directe intenditur aversio a Deo, sicut est infidelitas, desperatio, et alia huiusmodi,
prius est aversio ab incommutabili bono, et postea est conversio ad commutabile bonum; sicut patet in illis qui
desperantes seipsos tradunt impudicitiae, ut dicitur ad Ephes., IV, 19.
RA1
Ad primum ergo dicendum, quod quamvis in motibus operabilibus recessus a termino prior sit in executione,
accessus tamen ad terminum prior est in intentione, in qua principaliter consistit peccatum.
|a3 Articulus 3
TTA
Quod mendacium sit gravius, utrum illud quod fit verbo, vel illud quod fit facto.
TTB
Ad tertium sic proceditur: videtur quod maius peccatum sit cum aliquis mentitur facto quam cum aliquis
mentitur verbo.
AG
Maius enim peccatum esse videtur cum aliquis mentiendo abutitur eo cui magis creditur.
Sed, sicut Anselmus dicit in libro de veritate, magis creditur factis quam verbis. Ergo gravius peccat qui mentitur
factis quam verbis.
SC
Sed contra, est quod Augustinus dicit in I de doctrina christiana: inter omnia signa praecipuum locum tenent
verba. His autem abutitur ille qui verbo mentitur. Ergo videtur quod gravius peccat ille qui mentitur verbo, quam
ille qui mentitur facto.
CO
Respondeo. Dicendum, quod, sicut Ambrosius dicit in quodam sermone, non solum in falsis verbis, sed etiam in
simulatis operibus mendacium est.
Peccatum autem mendacii principaliter quidem consistit in intentione fallendi; unde ille qui dicit falsum quod
putat esse verum, non mentitur. Magis autem est reus mendacii ille qui dicit verum quod putat esse falsum, ut
patet per Augustinum in Lib. De mendacio.
Unde, cum eadem intentio fallendi sit in eo qui mentitur verbo, et in eo qui mentitur facto, uterque aequaliter
peccat. Verbum enim et factum assumuntur ut instrumenta fallendi; unde non refert quantum ad peccatum
mendacii, utrum aliquis verbo vel scripto vel nutu vel quocumque facto mentiatur; sicut non refert quantum ad
peccatum homicidii, utrum quis gladio vel securi interficiat hominem.
RA
Et per hoc patet responsio ad obiecta.
|q10 Quaestio 10
Prologus
PR
Deinde quaesitum est circa corpus hominis.
TTA
Utrum scilicet aliquis possit esse naturaliter vel miraculose simul virgo et pater.
TTB
Et videtur quod possit esse miraculose.
AG1
Quia pater et mater simul sunt generationis principia. Sed aliqua mulier miraculose fuit simul virgo et mater.
Ergo pari ratione aliquis vir miraculose potest simul esse virgo et pater.
AG2
130

