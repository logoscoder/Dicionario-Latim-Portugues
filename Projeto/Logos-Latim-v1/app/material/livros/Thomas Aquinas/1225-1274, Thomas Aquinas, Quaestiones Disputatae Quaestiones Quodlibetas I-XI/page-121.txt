Cap. X, 10: ego veni ut vitam habeant, et abundantius habeant. Sed ante Christi adventum salvabantur aliqui
pueri in fide parentum.
Ergo multo magis nunc post Christi adventum.
SC
Sed contra, est quod Dominus dicit, ioan.
Cap. III, 5: nisi quis renatus fuerit ex aqua et spiritu sancto, non potest intrare in regnum caelorum.
CO
Respondeo. Dicendum, quod ab illa damnatione quam humanum genus incurrit propter peccatum primi parentis,
nullus potest liberari nisi per Christum, qui solus ab illa damnatione immunis invenitur, ita scilicet ut ei
incorporetur sicut capiti membrum.
Hoc autem tripliciter fieri potest.
Primo quidem per susceptionem baptismi, secundum illud ad Galat. III, 27: omnes qui in Christo baptizati estis,
Christum induistis.
Secundo per sanguinis effusionem propter Christum; quia per hoc etiam aliquis passioni Christi conformatur, a
qua efficaciam sortitur baptismus; unde dicitur de martyribus, apocal. VII, 14, quod laverunt stolas suas...
In sanguine agni.
Tertio modo per fidem et dilectionem, secundum illud Prov. XV, 27: per misericordiam et fidem purgantur
peccata; et Act. XV, V. 9, dicitur: fide purificans corda eorum; et per fidem Christus habitat in cordibus nostris,
ut habetur ad Eph. III; unde et ipse baptismus dicitur fidei sacramentum.
Et secundum hoc dicitur esse triplex baptismus, scilicet aquae, spiritus et sanguinis: quia alia duo supplent vicem
baptismi aquae; si tamen adsit propositum suscipiendi talem baptismum; ita scilicet quod articulus necessitatis,
non autem contemptus religionis sacramentum excludat.
Manifestum est autem, quod in pueris nondum habentibus usum rationis non potest esse motus fidei et
dilectionis, aut propositum suscipiendi baptismum; et ideo non possunt salvari nisi per baptismum aquae, vel per
baptismum sanguinis, si propter Christum occidantur; ex quo non solum christiani, sed etiam martyres fiunt, ut
Augustinus dicit de innocentibus.
Et sic patet quod ille puer in deserto moriens sine baptismo salutem non consequitur.
RA1
Ad primum ergo dicendum, quod secundum quosdam, tempore legis naturae non sufficiebat ad salutem
parvulorum solus motus fidei in parentibus, sed requirebatur aliqua exterior protestatio fidei per aliquod sensibile
signum. Et secundum hoc nihil differebat id quod tunc requirebatur ab eo quod nunc requiritur ad salutem, nisi
quod nunc illud signum sensibile est determinatum, tunc erat indeterminatum, et pro voto adhibebatur.
Aliorum opinio est, quod solus interior motus fidei relatus ad salutem pueri sufficiebat ad salutem pueris. Nec
tamen nunc diminuta est fidei virtus, sed augmentatur gradus salutis; quia nunc qui salvantur per Christum,
statim introducuntur in regnum caelorum, quod tunc non erat; unde non est inconveniens, si ad hoc amplius
aliquid requiratur, scilicet baptismus, ut dicitur ioan.
Cap. III, 5.
RA2
Ad secundum dicendum, quod per Christum in hoc ipso est ampliata hominibus via salutis quod nunc per eum
aperta est eis ianua vitae aeternae, quae ante clausa erat per peccatum primi parentis.
|a2 Articulus 2
TTA
Utrum si christianus qui baptizat Iudaeam, cui primo dederat fidem de contrahendo, si baptizaretur; cognoscens
eam postea carnaliter, consummet matrimonium.
TTB
Ad secundum sic proceditur: videtur quod non possit esse matrimonium inter christianum et Iudaeam baptizatam
ab eo, quam carnaliter cognovit post fidem de contrahendo datam.
AG
Dicitur enim in decretis, XXX, qu. 1, quod filius sacerdotis non potest ducere in uxorem puellam quam pater
eius baptizavit. Ergo multo minus, si ipsemet baptizasset eam, non posset eam habere in uxorem. Si ergo iste
christianus baptizavit Iudaeam, non potest eam in uxorem accipere.
SC
Sed contra, est, quia secundum iura, quando post fidem datam de contrahendo per verba de futuro, sequitur
copula carnalis, est matrimonium praesumptum praesumptione iuris et de iure, contra quam non admittitur
probatio. Sed ita est in proposito. Ergo est verum matrimonium.
CO
Respondeo. Dicendum, quod spiritualis cognatio impedit matrimonium contrahendum, et dirimit iam
contractum. Manifestum est autem quod ex hoc quod christianus baptizavit Iudaeam, contrahitur inter illos
spiritualis cognatio, quia illa fit filia eius spiritualis.
121

