Primo utrum religiosus teneatur obedire suo praelato, ut revelet sibi aliquod secretum quod fidei suae est
commissum.
PR2
Secundo utrum teneatur sibi obedire, ut revelet occultam culpam fratris quam novit.
|a1 Articulus 1
TTA
Utrum religiosus teneatur obedire suo praelato, ut revelet sibi aliquod secretum quod fidei suae est commissum.
TTB
Circa primum sic proceditur: videtur quod religiosus teneatur aliquod secretum fidei suae commissum revelare
praelato praecipienti.
AG
Ad obediendum enim praelato obligavit se religiosus professione solemni; ad tenendum autem secretum
obligavit se simplici promissione. Ergo magis debet obedire praelato quam servare secretum.
SC
Sed contra, est quod bernardus dicit: id quod est institutum propter caritatem, non militat contra caritatem. Sed
professio obedientiae, quam religiosus facit praelato, instituta est propter caritatem. Ergo non militat contra
caritatem, qua quilibet tenetur servare fidem proximo.
CO
Respondeo. Dicendum, quod, sicut bernardus dicit in Lib. De dispensatione et praecepto, sufficiens obedientia
est ut religiosus obediat suo praelato de his quae ad regulam pertinent vel directe, sicut ea quae sunt scripta in
regula, vel indirecte, sicut ea quae ad haec reduci possunt: sicut ministeria exhibenda fratribus, et poenae pro
culpis inflictae, et huiusmodi. Perfecta autem obedientia est ut simpliciter in omnibus obediat quae non sunt
contra regulam vel contra Deum.
Sed quod aliquis obediat praelato in his quae sunt contra Deum vel contra regulam, est obedientia incauta et
illicita.
Est ergo considerandum in proposito, utrum sit licitum religioso secretum fidei suae commissum revelare. Circa
quod distinguendum est de secreto.
Est enim aliquod secretum quod illicitum est celare: sicut quod in periculum vergit aliorum, quibus aliquis
cavere tenetur; unde et in iuramento fidelitatis continetur quod huiusmodi servi secreta debeant dominis revelare.
Ad praeceptum ergo praelati tenetur religiosus tale secretum pandere, etiam si promisit se non revelare, dicente
Isidoro: in malis promissis rescinde fidem; nisi forte in confessione audierit, quia tunc nullo modo esset
revelandum.
Est autem aliud secretum quod de se celari potest sine peccato; et tale secretum religiosus nullo modo praelato
praecipienti pandere debet, si sit fidei suae commissum; peccaret enim frangendo fidem commisso.
RA
Ad primum ergo dicendum, quod solemnior est obligatio ad servandum ea quae sunt fidei et caritatis, quae est ex
lege naturali, et ex promissione in baptismo facta, quam ea quae sunt ex professione religionis.
|a2 Articulus 2
TTA
Utrum (religiosus) teneatur obedire (praelato suo) ut revelet culpam fratris quam novit.
TTB
Circa secundum sic proceditur: videtur quod subditus debeat praelato praecipienti revelare culpam occultam
alterius fratris.
AG
Quia, ut Hieronymus dicit, non debet occultari culpa unius in praeiudicium multorum.
Sed praesumendum est quod praelatus culpam unius cognoscere velit propter multitudinis bonum. Ergo praelato
praecipienti debet culpa alterius revelari.
SC
Sed contra, est quod Gregorius dicit, quod etsi aliquando propter obedientiam debemus aliqua bona dimittere,
nullo tamen modo propter obedientiam debemus aliquod malum perpetrare. Sed malum esse videtur, culpam
occultam detegendo, alium infamare. Ergo hoc propter obedientiam fieri non debet.
CO
Respondeo. Dicendum, quod religiosus praelatus in capitulo praeest sicut iudex ecclesiasticus in foro iudiciali;
unde ad ea potest ex praecepto subditos obligare ut ei pandantur, propter quae potest iudex ecclesiasticus in foro
iudiciali iuramentum exigere.
Est ergo sciendum, quod in criminibus triplex est modus procedendi: unus per denuntiationem, alius per
inquisitionem, alius per accusationem.

15

