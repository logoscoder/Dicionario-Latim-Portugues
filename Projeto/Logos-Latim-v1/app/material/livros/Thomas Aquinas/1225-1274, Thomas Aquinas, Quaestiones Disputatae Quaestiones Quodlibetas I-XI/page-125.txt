RA
Et per hoc patet responsio ad obiecta.
|a4 Articulus 4
TTA
Utrum aliquis pauper teneatur decimas dare diviti sacerdoti.
TTB
Ad quartum sic proceditur: videtur quod pauper non tenetur decimas solvere diviti sacerdoti.
AG1
Ideo institutum est ut decimae solvantur ad sustentationem ministrorum ecclesiae. Sed sacerdos dives habet alias
unde sustentetur.
Ergo non sunt ei decimae solvendae, et praecipue a paupere.
AG2
Praeterea, in multis terris decimae non solvuntur; quod tamen praelati corrigerent, si homines ex necessitate iuris
divini decimas solvere tenerentur. Non ergo videtur quod praesertim pauperes teneantur solvere decimas
divitibus sacerdotibus.
SC1
Sed contra. Est quod Dominus matth.
Cap. XXIII, 23, dicit: haec oportuit facere, scilicet iudicium et veritatem, et illa non omittere, scilicet ea quae
pertinent ad decimarum solutionem.
SC2
Praeterea, Luc. XVIII, 12, Pharisaeus dicit: decimas do omnium quae possideo.
CO
Respondeo. Dicendum, quod, sicut Philosophus docet in V ethic. Medium iustitiae accipitur non solum quoad
nos, sicut in ceteris virtutibus, sed etiam secundum rem: quia scilicet in aliis virtutibus attenduntur diversae
conditiones personarum, secundum quas medium diversificatur: sicut circa cibos, quod est multum uni, est
paucum alteri vel moderatum; sed in iustitia non variatur medium secundum diversas personae conditiones, sed
attenditur solum ad quantitatem rei. Qui enim emit rem aliquam, debet tantum solvere quantum valet, sive a
paupere, sive a divite emat.
Reddere autem debitum est actus iustitiae; et ideo ad hoc quod alicui reddatur, quod ei debetur, non refert utrum
sit dives vel pauper.
Decimae autem sacerdotibus debentur in communi quidem secundum ius naturale. Naturalis autem ratio dictat ut
illi qui pro populo in spiritualibus laborant, a populo stipendia suae sustentationis accipiant; et secundum hoc
etiam in novo testamento est iure divino sancitum: nam, ut dicitur I ad cor.
C. IX, 14: Dominus ordinavit his qui evangelium annuntiant, ut de evangelio vivant.
Sed in lege veteri iudiciali praecepto taxata est quantitas eius quod ministris Dei est a populo solvendum, scilicet
decima; et hoc etiam ecclesia statuit in populo christiano solvendum.
Unde, cum sacerdotibus decimae debeantur tum de iure naturali, tum de iure divino, tum etiam ex statuto
ecclesiae, quamvis sacerdos sit dives, nihilominus pauper tenetur ei decimas solvere.
RA1
Ad primum ergo oportet respondere dupliciter.
Uno modo ut dicatur, quod decimarum solutio est instituta non solum ad sustentationem ministrorum ecclesiae,
sed etiam ad sustentationem pauperum, quibus debet de domo Dei provideri; unde dicitur Malach. III, V. 10:
inferte omnem decimationem... Ut sit cibus in domo mea; et sic sacerdoti, qui non solum sibi, sed pauperibus
providere debet, quantumcumque diviti, sunt decimae necessariae.
Alio modo potest dici, quod necessitas sustentationis ministrorum fuit ratio ecclesiasticae institutionis de
decimarum solutione; sed ex quo officium est alicui debitum per statutum ecclesiae, nihilominus ei debetur
quamvis sit dives.
RA2
Ad secundum dicendum, quod sicut Paulus laudabiliter non exigebat sumptus qui sibi propter praedicationem
evangelii debebantur, ne quod impedimentum fieret evangelio, aut scandalum fidelibus Christi; non tamen illi
peccabant non ministrantes sumptus quos apostolus sibi debitos remittebat: ita etiam praelati ecclesiae
laudabiliter faciunt non exigendo decimas in terris illis in quibus propter dissuetudinem timent scandalum
generari; non peccant illi qui non solvunt decimas in terris illis in quibus non est consuetum; peccarent autem si
obstinate exigentibus dare recusarent; et ideo, ut huic peccato obvient sacerdotes, in terris illis non exigunt
decimas.
|q6 Quaestio 6
Prologus
PR
125

