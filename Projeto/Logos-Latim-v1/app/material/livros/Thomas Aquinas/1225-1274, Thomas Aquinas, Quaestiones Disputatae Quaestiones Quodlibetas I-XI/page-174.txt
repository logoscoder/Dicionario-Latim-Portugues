Circa quintum sic proceditur: videtur quod non oportet quod si aliquis intendat peccare mortaliter, quod peccet
propter hoc mortaliter.
AG
Deus enim pronior est ad miserendum quam ad puniendum, ut habetur in Glossa in princ. Ierem.. Sed si aliquis
intendat peccare venialiter, non sequitur quod propter hoc peccet venialiter. Ergo nec oportet quod qui intendit
peccare mortaliter quod propter hoc peccet mortaliter.
SC
Sed contra, quicumque intendit peccare mortaliter, facit contra conscientiam. Sed omnis talis peccat mortaliter.
Ergo etc..
CO
Respondeo. Dicendum, quod improprie dicitur quod aliquis intendat peccare mortaliter aut venialiter: malum
enim est praeter intentionem vel voluntatem, ut dicit dionysius, IV cap. De divin. Nomin.. Sed quod aliquis
intendit facere aliquid quod credit esse mortale peccatum, ex hoc dicitur quod intendit peccare mortaliter.
Praedicta ergo quaestio nihil aliud quaerit nisi quare aliquis credens esse peccatum mortale quod facit, peccet
mortaliter: non autem est necesse quod sit veniale, si credat veniale esse; ut si fornicationem credat esse veniale
peccatum.
Cuius quaestionis de facili patet solutio: quia, cum conscientia etiam erronea habeat vim ligandi, ex hoc ipso
quod contra conscientiam facit, mortaliter peccat.
Error autem conscientiae quandoque habet vim absolvendi sive excusandi: quando scilicet procedit ex ignorantia
eius quod quis scire non potest, vel scire non tenetur. Et in tali casu, quamvis factum de se sit mortale, tamen
intendens peccare venialiter, peccaret venialiter; sicut si aliquis intenderet accedere ad uxorem suam causa
delectationis, et ita intenderet peccare venialiter, si alia ei supponeretur eo nesciente, nihilominus venialiter
peccaret.
Quandoque vero error conscientiae non habet vim absolvendi vel excusandi: quando scilicet ipse error peccatum
est, ut cum procedit ex ignorantia eius quod quis scire tenetur et potest; sicut si crederet fornicationem simplicem
esse peccatum veniale; et tunc, quamvis crederet peccare venialiter, non tamen peccaret venialiter, sed
mortaliter.
RA
Et sic patet responsio ad obiecta.
|q7 Quaestio 7
Prologus
PR
Deinde quaeritur de his quae pertinent ad poenam et gloriam. Et primo de his quae pertinent ad poenam.
Secundo de his quae pertinent ad gloriam.
Circa poenam autem quaerebatur:- primo de poena spirituali. Secundo de poena corporali damnatorum.
Circa primum duo quaerebantur.
PR1
Primo utrum damnati videant gloriam sanctorum post diem iudicii.
PR2
Secundo utrum damnati vellent suos propinquos esse damnatos.
|a1 Articulus 1
TTA
Utrum damnati videant gloriam sanctorum post diem iudicii.
TTB
Ad primum sic proceditur: videtur quod damnati post diem iudicii videant gloriam sanctorum.
AG1
Sicut enim se habet gloria ad miseriam, ita miseria ad gloriam. Sed de perfectione gloriae sanctorum est ut
videant miseriam damnatorum, ut habetur Is. Lxvi, 24, egredientur, et videbunt cadavera impiorum.
Ergo et de perfectione miseriae damnatorum est ut videant gloriam sanctorum; et sic post diem iudicii, quando in
miseria perfecta erunt, videbunt gloriam sanctorum.
AG2
Praeterea, post diem iudicii nulla afflictio a damnatis subtrahetur. Sed nunc affliguntur damnati de hoc quod
vident gloriam sanctorum, secundum illud Is. XXVI, 11: videant et confundantur zelantes populi. Ergo et post
diem iudicii gloriam sanctorum videbunt.
SC
Sed contra, omnis delectationis materia damnatis post diem iudicii subtrahetur. Sed videre sanctorum gloriam est
quaedam materia delectationis. Ergo, etc..
CO
174

