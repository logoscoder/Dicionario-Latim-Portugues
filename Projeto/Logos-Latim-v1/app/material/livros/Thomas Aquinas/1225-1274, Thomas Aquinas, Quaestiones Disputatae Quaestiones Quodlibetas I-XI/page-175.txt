Respondeo. Dicendum, quod videre gloriam beatorum dupliciter contingit.
Uno modo ut capiatur quid sit ipsa gloria, et qualis et quanta. Et sic nullus potest videre gloriam nisi qui est in
gloria: superat enim et desiderium et intellectum eorum qui non sunt in ea. Hoc enim est manna absconditum, et
nomen novum scriptum in calculo, quod nemo novit nisi qui accipit, ut habetur apocal. II, 17.
Alio modo contingit videre gloriam beatorum, ut videantur ipsi beati esse in quadam gloria inenarrabili et
excedente intellectum.
Et sic damnati ante diem iudicii vident gloriam sanctorum, non autem post diem iudicii: quia tunc erunt penitus a
sanctorum consortio alienati, ut qui ad summum iam miseriae pervenerunt, et ideo nec etiam sanctorum
consortio digni habebuntur: nam videns aliquod, consortium habet cum eo quod videt.
RA1
Ad primum ergo dicendum, quod videre miseriam damnatorum omnino erit sanctis ad gloriam; gaudebunt enim
de iustitia Dei, et de sua visione, secundum illud psalm. LVII, V. 11: laetabitur iustus cum viderit vindictam.
Sed videre sanctorum gloriam aliquid perfectionis importat, qua post diem iudicii damnati privabuntur.
RA2
Ad secundum dicendum, quod damnati in inferno existentes post diem iudicii memores erunt gloriae sanctorum,
quam ante iudicium et in iudicio viderunt; et sic cognoscent eos esse in maxima gloria, quamvis non videant
ipsos beatos, nec eorum gloriam; et ita invidia torquebuntur; et sic afflictio quae est in eis nunc ex tali visione,
manebit visione sublata: de quo etiam magis dolebunt videntes se etiam visione sanctorum indignos reputatos.
RC
Ad illud quod contra obiicitur, dicendum, quod videre sanctorum gloriam non est materia delectationis nisi
secundum primum modum visionis videatur, qualiter a damnatis numquam videtur; secundo autem modo videre,
et non habere, est magis afflictionis causa propter invidiam.
|a2 Articulus 2
TTA
Utrum damnati vellent suos propinquos esse damnatos.
TTB
Ad secundum sic proceditur: videtur quod damnati non vellent suos propinquos esse damnatos.
AG
Dicitur enim Lucae XVI, quod dives in inferno damnatus petebat Lazarum mitti ad fratres suos, ut testaretur illis
ne venirent in locum tormentorum. Petitio autem est voluntatis designatio. Ergo damnati non volunt suos
propinquos damnari.
SC
Sed contra, est quod dicitur Is. XIV, super illud, surrexerunt de soliis suis, dicit Glossa, solatium est damnatis
socios habere suae poenae. Ergo ipsi vellent omnes esse damnatos.
CO
Respondeo. Dicendum, quod vitia spiritualia in damnatis continuantur; quod significatur Ezech. XXXII, 27, ubi
dicitur de impiis: quod cum armis suis ad infernum descendunt.
Et ideo in eis perfecta invidia est, ad quam pertinet dolere de bono alterius quod ipse non habet; et sic etiam
vellet omnes pati malum quod ipse patitur: liberari enim a malo, quoddam bonum est.
Quae quidem invidia in aliquibus etiam in hac vita tantum invalescit, ut suis propinquissimis etiam invideant de
bonis quae non habent ipsi.
Unde multo amplius damnati, invidia stimulante, vellent suos propinquos cum omnibus aliis esse damnatos; et
dolebunt, si sciant aliquos esse salvatos.
Sed tamen si non omnes debent damnari, sed aliqui servari, magis vellent suos propinquos quam alios a
damnatione liberari; quia in hoc etiam invidia torquebuntur, si videant salvari alios, et suos damnari. Et per hunc
modum dives damnatus nolebat suorum damnationem.
RA
Et sic patet solutio ad obiecta.
|q8 Quaestio 8
Prologus
PR
Deinde quaerebatur de poena corporali damnatorum.
TTA
Utrum scilicet sit ibi in inferno tantum poena ignis, vel etiam poena aquae.
AG
Et videtur quod sic, per illud iob, XXIV, V. 19, de impiis: transibunt ab aquis nivium ad calorem nimium.
SC

175

