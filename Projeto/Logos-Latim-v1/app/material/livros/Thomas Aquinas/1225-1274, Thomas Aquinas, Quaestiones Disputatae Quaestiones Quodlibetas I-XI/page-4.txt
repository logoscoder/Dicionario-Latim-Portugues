Sic ergo, et Iudaei Christum occiderunt nocumentum mortiferum inferentes, et tamen ipse animam suam posuit,
et tradidit spiritum, quia quando voluit, natura nocumento illato totaliter cessit.
Nec tamen culpandus est quasi sui homicida.
Est enim corpus propter animam, et non e converso. Unde iniuria fit animae, cum propter nocumentum corpori
illatum de corpore expellitur contra naturalem appetitum animae, sed forte non propter depravatam voluntatem
se interficientis. Sed si anima in sui potestate haberet recedere a corpore quando vellet, et iterum advenire, non
maioris esset culpae si corpus desereret, quam quod habitator deseruerit domum; culpae tamen est quod inde
expellatur invitus.
RA
Et per hoc patet responsio ad obiecta.
|q3 Quaestio 3
Prologus
PR
Deinde quaerebantur duo de Angelo.
PR1
Primo utrum Angelus dependeat a loco corporali secundum suam essentiam, an sit in loco corporali secundum
operationem tantum.
PR2
Secundo de motu Angeli, utrum possit moveri de extremo in extremum sine medio.
|a1 Articulus 1
TTA
Utrum Angelus dependeat a loco corporali secundum suam essentiam, an sit in loco corporali secundum
operationem tantum.
TTB
Ad primum sic proceditur: videtur quod Angelus non sit in loco secundum operationem tantum.
AG1
Prius est enim esse quam operari; ergo prius est esse in loco quam operari in loco.
Sed posterius non est causa prioris; ergo operari in loco non est causa quare Angelus sit in loco.
AG2
Praeterea, duo Angeli possunt operari in uno loco. Si ergo Angelus esset in loco solum per operationem,
sequeretur quod plures Angeli essent simul in uno loco; quod reputatur impossibile.
SC
Sed contra, nobilius non dependet ab ignobiliori.
Sed essentia Angeli est nobilior quam locus corporeus. Ergo non dependet a loco corporeo.
CO
Respondeo. Dicendum, quod qualiter Angelus sit in loco corporeo, considerari potest ex modo quo corpus est in
loco. Est enim corpus in loco per contactum loci. Contactus autem corporis est per quantitatem dimensivam,
quae in Angelo non invenitur, cum sit incorporeus; sed loco eius est in eo quantitas virtualis. Sicut ergo corpus
est in loco per contactum dimensivae quantitatis, ita Angelus est in loco per contactum virtutis.
Si quis autem velit virtutis contactum operationem vocare, propter hoc quod operari est proprius effectus virtutis,
dicatur quod Angelus est in loco per operationem: ita tamen quod per operationem non intelligatur sola motio,
sed quaecumque unitio qua sua virtute se corpori unit, praesidendo, vel continendo, vel quocumque alio modo.
RA1
Ad primum ergo dicendum, quod nihil prohibet aliquid esse prius simpliciter quod non est prius quantum ad hoc:
sicut corpus subiectum est simpliciter prius superficie, sed non quantum ad hoc quod est colorari. Et similiter
prius simpliciter est corpus quam tactus; tamen ipsum est in loco per tactum dimensivae quantitatis. Et similiter
Angelus per contactum virtutis.
RA2
Ad secundum dicendum, quod si aliquid movetur perfecte ab uno motore, non convenit quod ab alio simul
immediate moveatur; unde ratio magis valet ad oppositum eius quam ad propositum.
|a2 Articulus 2
TTA
Utrum (Angelus) possit moveri de extremo in extremum sine medio.
TTB
Ad secundum sic proceditur: videtur quod Angelus non possit moveri de extremo ad extremum quin pertranseat
medium.
AG1
4

