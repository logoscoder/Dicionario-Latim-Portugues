Ad illud vero quod in contrarium obiicitur, dicendum quod morbus corporalis, nisi per medicinae remedium
extinguatur, semper invalescit in peius, nisi forte etiam virtute naturae fuerit extinctus; morbus autem peccati
extinguitur per contritionem; unde non est simile.
|a3 Articulus 3
TTA
Utrum presbyter parochialis debeat credere suo parochiano dicenti se alteri confessum, et dare ei eucharistiam,
vel non.
TTB
Ad tertium sic proceditur: videtur quod sacerdos parochialis non debeat credere suo subdito dicenti se alteri esse
confessum, ut propter hoc ei eucharistiam det.
AG1
Frequenter enim sola confessione aliqui conteruntur, qui prius contriti non fuerunt.
Sed sacerdos debet subditum suum, quantum potest, ad bonum inducere. Ergo videtur quod omnino ab eo
expetere debeat quod sibi confiteatur.
AG2
Praeterea, Prov. XXVII, 23, dicitur pastori ecclesiae: diligenter agnosce vultum pecoris tui. Sed hoc nullo modo
melius potest quam per confessionem. Ergo debet ab eo exigere quod sibi confitetur.
SC
Sed contra, si sibi confiteretur, posset dicere quae vellet, et crederetur ei. Ergo etiam hoc sibi debet credi, quod
sit confessus.
CO
Respondeo. Dicendum, quod in foro iudiciali creditur homini contra se, sed non pro se; in foro autem
poenitentiae creditur homini pro se et contra se.
Est ergo distinguendum, quod dupliciter fit impedimentum quo aliquis a perceptione eucharistiae impediatur.
Si enim sit impedimentum ad forum iudiciale pertinens, puta excommunicatio, non tenetur sacerdos suo subdito
credere, quem excommunicatum novit, nisi sibi de absolutione constet.
Si autem sit impedimentum quod ad forum poenitentiae pertineat, scilicet peccatum, tenetur ei credere; et iniuste
agit, si deneget eucharistiam ei qui perhibet se confessum et absolutum ab eo qui absolvere potuit vel auctoritate
apostolica vel auctoritate episcopi.
RA1
Ad primum ergo dicendum, quod illud bonum quod in confessione homines consequuntur iam consecutus est ille
qui confessum se dicit, si verum dicit: si autem falsum dicit, pari ratione posset falsum dicere confitendo. Nec
potest aliquis alicuius hominis auctoritate compelli ad confitendum peccatum quod alteri confessus est qui
absolvere potuit: quia, sicut iam dictum est, confessio peccatorum quoddam sacramentale est, divino imperio
subiacens, non humano.
RA2
Ad secundum dicendum, quod spiritualis pastor vultum pecoris sui debet diligenter agnoscere, considerando
exterius vitam eius; sed per modum confessionis non potest diligentius scrutari, sed oportet quod credat ea quae
sibi a suo subdito dicuntur.
|q7 Quaestio 7
Prologus
PR
Deinde quaerebantur duo de his quae pertinent ad clericos.
PR1
Primo de officio ecclesiae; utrum ille qui est praebendatus in duabus ecclesiis, in die quo diversum officium fit in
utraque ecclesia debeat utrumque officium dicere.
PR2
Secundo de studio theologiae; utrum aliquis teneatur dimittere studium theologiae etiam si sit aptus ad alios
docendum, ad hoc quod intendat saluti animarum.
|a1 Articulus 1
TTA
Utrum ille qui est praebendatus in duabus ecclesiis, in die quo diversum officium fit in utraque ecclesia debeat
utrumque officium dicere.
TTB
Ad primum sic proceditur: videtur quod aliquis in tali casu debeat utrumque officium dicere.
AG1
Onus enim debet respondere emolumento.
12

