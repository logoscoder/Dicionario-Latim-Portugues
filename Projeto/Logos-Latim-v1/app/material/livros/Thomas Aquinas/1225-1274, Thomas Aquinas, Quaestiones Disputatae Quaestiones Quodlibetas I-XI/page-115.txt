Primo si doctor semper praedicavit aut docuit principaliter propter inanem gloriam, utrum habeat aureolam, si in
morte poeniteat.
PR2
Secundo utrum si ex doctrina alicuius doctoris aliqui revocentur a meliori bono, utrum ille doctor teneatur illam
doctrinam revocare.
|a1 Articulus 1
TTA
Si doctor semper praedicavit aut docuit principaliter propter inanem gloriam, utrum habeat aureolam, si in morte
poeniteat.
TTB
Ad primum sic procedebatur: videtur quod ille qui semper propter inanem gloriam docuit, per poenitentiam
aureolam recuperet.
AG1
Aureola enim doctrinae debetur fructui, scilicet conversioni fidelium, secundum illud ad philipp. IV, 1: gaudium
meum et corona mea. Sed potuit contingere quod ex praedicatione eius qui propter inanem gloriam principaliter
praedicavit, secutus sit fructus conversionis fidelium. Ergo si poeniteat, debetur ei aureola.
AG2
Praeterea, sicut virginitati debetur aureola, ita et doctrinae. Sed si illa quae, cum virgo sit carne, mente tamen est
corrupta, poenitentiam agit, recuperat aureolam. Ergo pari ratione et doctor qui propter inanem gloriam
praedicavit.
SC
Sed contra, est quod opera mortua per poenitentiam non reviviscunt. Sed opera istius doctoris propter inanem
gloriam praedicantis fuerant mortua, id est cum peccato facta.
Ergo non reviviscunt per poenitentiam ad praemium consequendum.
CO
Respondeo. Dicendum, quod cum aureola importet quamdam singularem excellentiam praemii, necesse est quod
praesupponat auream, sicut comparativus praesupponit positivum: et hoc figuratur Exod. XXV, 25, ubi dicitur:
facies... Super (coronam auream)...
Alteram... Aureolam; et ideo qui non meretur auream, id est praemium essentiale, non meretur aureolam.
Qui autem propter inanem gloriam operantur, non merentur praemium essentiale, quia receperunt mercedem
suam, ut dicitur matth.
Cap. VI, 2, unde nec merentur aureolam.
Poenitentia autem restituit homini praemia prius habita; non autem confert ei ea quae non habuit, nisi in quantum
ipse motus poenitentiae est meritorius. Unde talis non meretur aureolam.
RA1
Ad primum ergo dicendum, quod conversioni fidelium debetur aureola, praesupposito merito essentialis praemii
in eo qui praedicavit; alioquin locum habet quod dicitur matth.
Cap. XVI, 26: quid... Prodest homini, si universum mundum lucretur, animae vero suae detrimentum patiatur?
RA2
Ad secundum dicendum, quod aureola virginitatis debetur integritati carnis, quae manet post poenitentiam: et
ideo debetur virgini poenitenti aureola; sed aureola doctrinae debetur actui doctoris, qui transit: et ideo post
poenitentiam non debetur aureola doctori, nisi actus reiteretur.
|a2 Articulus 2
TTA
Utrum si ex doctrina doctoris aliqui revocentur a meliori bono, utrum ille doctor teneatur illam doctrinam
revocare.
TTB
Circa secundum sic proceditur: videtur quod si per doctrinam alicuius aliqui retrahantur a meliori bono, ille
teneatur suam doctrinam revocare.
AG1
Talis enim doctor in sua doctrina facit scandalum activum; quia doctor informat intellectum, intellectus autem
informat affectum, et per consequens actum. Sed scandalum activum tenetur quilibet removere. Ergo talis doctor
tenetur suam doctrinam revocare.
AG2
Praeterea, spiritualia sunt temporalibus potiora. Sed in temporalibus, ut Augustinus dicit, non dimittitur
peccatum, nisi restituatur ablatum. Ergo multo magis doctori, qui facit damnum in spiritualibus, non dimittitur
peccatum, nisi restituat ablatum, quod fit per revocationem doctrinae.
SC
115

