TTA
Utrum illi sensus inveniantur in aliis Scripturis.
TTB
Ad tertium sic proceditur: videtur quod in aliis Scripturis praedicti sensus distingui debeant.
AG1
Sensus enim spirituales in sacra Scriptura accipiuntur ex quibusdam similitudinibus.
Sed in aliis scientiis proceditur etiam ex quibusdam similitudinibus. Ergo in Scripturis aliarum scientiarum
possunt sensus plures inveniri.
AG2
Praeterea, poeticae artis est veritatem rerum aliquibus similitudinibus fictis designare.
Ergo videtur quod et in dictis poetarum sensus spirituales inveniantur, et non solum in sacra Scriptura.
AG3
Praeterea, Philosophus dicit, quod qui dicit unum quodammodo multa dicit. Ergo videtur quod in aliis scientiis in
uno sensu possunt designari plures; et sic non solum sacra Scriptura hos sensus spirituales habet.
SC
Sed contra, est, quod dicit Gregorius XII Moralium: sacra Scriptura omnes scientias atque doctrinas ipso etiam
locutionis suae more transcendit: quia uno eodemque sermone, dum narrat gestum, prodit mysterium.
CO
Respondeo. Dicendum, quod spiritualis sensus sacrae Scripturae accipitur ex hoc quod res cursum suum
peragentes significant aliquid aliud, quod per spiritualem sensum accipitur.
Sic autem ordinantur res in cursu suo, ut ex eis talis sensus possit accipi, quod eius solius est qui sua providentia
res gubernat, qui solus Deus est. Sicut enim homo potest adhibere ad aliquid significandum aliquas voces vel
aliquas similitudines fictas, ita Deus adhibet ad significationem aliquorum ipsum cursum rerum suae
providentiae subiectarum.
Significare autem aliquid per verba vel per similitudines fictas ad significandum tantum ordinatas, non facit nisi
sensum litteralem, ut ex dictis patet.
Unde in nulla scientia, humana industria inventa, proprie loquendo, potest inveniri nisi litteralis sensus; sed
solum in ista Scriptura, cuius spiritus sanctus est auctor, homo vero instrumentum; secundum illud psalm. XLIV,
V. 2: lingua mea calamus Scribae velociter scribentis.
RA1
Ad primum ergo dicendum, quod in aliis scientiis proceditur ex similibus argumentando; non quod ex verbis
quibus una res significatur, significetur et alia res.
RA2
Ad secundum dicendum, quod fictiones poeticae non sunt ad aliud ordinatae nisi ad significandum; unde talis
significatio non supergreditur modum litteralis sensus.
RA3
Ad tertium dicendum, quod qui dicit unum, quodammodo dicit multa, scilicet in potentia, secundum quod
conclusiones sunt potentia in principiis: ex uno enim principio multae conclusiones sequuntur; non quod in aliis
scientiis per modum significationis quod dicitur de una re, simul de aliis intelligatur ut significatum, licet inde
trahi possit per argumentationem, etc..
|q7 Quaestio 7
Prologus
PR
Quaestio est de opere manuali. Circa quod quaeruntur duo.
PR1
Primo utrum operari manibus sit in praecepto.
PR2
Secundo utrum ab hoc praecepto excusentur illi qui spiritualibus operibus vacant.
|a1 Articulus 1
TTA
Utrum operari manibus sit in praecepto.
TTB
Ad primum sic proceditur: videtur quod operari manibus sit in
AG1
II ad thessal. III, 10: si quis non vult operari non manducet. Audivimus enim, etc. Glossa: quod ideo praecipio,
quia audivimus.
Ergo, etc..
150

