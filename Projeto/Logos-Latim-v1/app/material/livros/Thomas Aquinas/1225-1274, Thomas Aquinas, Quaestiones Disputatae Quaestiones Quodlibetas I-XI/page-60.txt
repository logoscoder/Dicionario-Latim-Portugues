Respondeo. Dicendum, quod si materia dicatur omne illud quod est in potentia quocumque modo, et forma
dicatur omnis actus; necesse est ponere, quod anima humana, et quaelibet substantia creata, sit composita ex
materia et forma.
Omnis enim substantia creata est composita ex potentia et actu.
Manifestum est enim quod solus Deus est suum esse, quasi essentialiter existens, in quantum scilicet suum esse
est eius substantia.
Quod de nullo alio dici potest: esse enim subsistens non potest esse nisi unum, sicut nec albedo subsistens non
potest esse nisi unum.
Oportet ergo quod quaelibet alia res sit ens participative, ita quod aliud sit in eo substantia participans esse, et
aliud ipsum esse participatum.
Omne autem participans se habet ad participatum, sicut potentia ad actum; unde substantia cuiuslibet rei creatae
se habet ad suum esse, sicut potentia ad actum. Sic ergo omnis substantia creata est composita ex potentia et
actu, id est ex eo quod est et esse, ut boetius dicit in Lib. De hebd., sicut album componitur ex eo quod est
album, et albedine.
Si vero materia proprie accipiatur pro illo quod est potentia tantum; sic impossibile est quod anima humana sit
composita ex materia et forma. Et hoc potest manifestari dupliciter.
Primo quidem ex eo quod est intellectualis substantia.
Manifestum est enim quod intellectus in actu est intellectum in actu, intellectum autem in actu est aliquid in
quantum est immateriale: est enim aliquid perfecte cognoscibile in quantum est actu, non autem in quantum est
potentia, ut dicitur in IX metaphysic..
Unde, cum materia sit ens in potentia, forma in materia existens non potest esse perfecte cognita ut intellecta in
actu. Unde sequitur quod nulla substantia intellectiva cuius perfectio est ipsum intellectum in actu, sit materialis;
eo quod oportet perfectionem proportionari perfectibili.
Secundo apparet idem ex hoc quod anima est forma.
Cum enim forma sit actus, et id quod est in potentia, non possit esse actus; impossibile est quod aliquid
compositum ex materia et forma secundum se totum sit forma. Si ergo anima quae ponitur componi ex materia et
forma, sit forma secundum aliquam sui partem, quae est actus, cuius nulla pars est materia, sequitur quod animae
pars non sit materia: hoc enim dicimus animam quod est actus corporis animati.
RA
Ad illud ergo quod in contrarium obiicitur, dicendum, quod potentia et actus sunt prima principia in genere
substantiae; materia autem et forma sunt prima principia in genere substantiae mobilis. Unde non oportet omnem
compositionem in genere substantiae esse ex materia et forma; sed hoc solum necesse est in substantiis
mobilibus.
|q9 Quaestio 9
PR
Deinde quaesitum est de anima quantum ad eius cognitionem. Et circa hoc quaesita sunt duo.
PR1
Primo utrum anima separata a corpore cognoscat aliam animam separatam.
PR2
Secundo utrum liceat ab aliquo moriente exigere ut statum suum post mortem denunciet.
|a1 Articulus 1
TTA
Utrum anima separata a corpore cognoscat aliam animam separatam.
TTB
Circa primum sic proceditur: videtur quod anima separata a corpore non cognoscat aliam animam hominis quam
in hac vita cognovit.
AG1
Omnis enim cognitio per aliquam fit similitudinem. Sed in una anima non fuit expressa alterius animae
similitudo in hac vita, quae possit in ea post mortem remanere.
Ergo una anima separata non potest aliam cognoscere.
AG2
Praeterea, Philosophus dicit in III de anima, quod, corrupto corpore, anima non reminiscitur. Non ergo
recognoscit animam hominis quam in hac vita cognovit.
SC
Sed contra, est quod dicitur Luc. XVI, quod dives in inferno secundum animam positus recognovit Lazarum in
sinu Abrahae secundum animam existentem.
CO

60

