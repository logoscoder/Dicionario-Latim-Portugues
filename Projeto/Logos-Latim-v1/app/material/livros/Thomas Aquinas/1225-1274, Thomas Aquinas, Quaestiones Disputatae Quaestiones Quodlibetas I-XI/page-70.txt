Huiusmodi autem respectus non solum intelliguntur ab intellectu creato, sed etiam ab intellectu increato ipsius
Dei. Scit enim Deus, et ab aeterno scivit, quod diversae creaturae diversimode essent eius essentiam imitaturae;
et secundum hoc ab aeterno fuerunt in mente divina plures ideae sicut rationes propriae rerum intellectae in Deo.
Hoc enim significat nomen ideae, ut sit scilicet quaedam forma intellecta ab agente, ad cuius similitudinem
exterius opus producere intendit; sicut aedificator in mente sua praeconcipit formam domus, quae est quasi idea
domus in materia fiendae.
RA1
Ad primum ergo dicendum, quod Augustinus intelligit esse aliam et aliam rationem secundum diversitatem
respectuum, ut dictum est.
RA2
Ad secundum dicendum, quod cum dicitur: secundum hoc res sunt distinctae, prout Deus earum distinctionem
cognoscit; haec locutio est duplex. Quod enim dicitur: secundum quod Deus cognoscit, potest referri ad
cognitionem divinam ex parte cogniti, vel ex parte cognoscentis.
Si ex parte cogniti, sic vera est locutio: est enim sensus, quod hoc modo res sunt distinctae sicut Deus cognoscit
eas esse distinctas.
Si vero referatur ad cognitionem ex parte cognoscentis, sic locutio falsa est: erit enim sensus, quod res cognitae
illum modum distinctionis habent in intellectu divino quem habent in seipsis; quod falsum est; quia in seipsis res
sunt diversae essentialiter, non autem in intellectu divino; sicut etiam res in se ipsis sunt materialiter, in intellectu
autem divino immaterialiter. Et in hoc ultimo sensu procedebat obiectio.
RA3
Ad tertium dicendum, quod ratio illa procedit de pluralitate reali: talis enim pluralitas in nominibus essentialibus
non invenitur, sed solum pluralitas quae est secundum intelligentiae rationem.
|q2 Quaestio 2
PR
Deinde quaesitum est de pertinentibus ad potentiam Dei.
PR1
Primo utrum in Deo sit virtus.
PR2
Secundo de quodam effectu divinae virtutis, utrum scilicet aquae sint super caelos.
PR3
Tertio ad quod virtus divina se extendere possit.
|a1 Articulus 1
TTA
Utrum in Deo sit virtus.
TTB
Ad primum sic proceditur: videtur quod in Deo non sit virtus.
AG
Quia, ut Philosophus dicit, I de caelo virtus est ultimum potentiae. Sed divina potentia non habet ultimum, cum
sit infinita. Ergo in Deo non est virtus.
SC
Sed contra, omne immediatum operationis principium virtus est: operatio enim omnis a virtute aliqua procedit.
Sed in Deo est aliquod immediatum operationis principium, quia Deus immediate aliqua operatur. Ergo in Deo
est virtus.
CO
Respondeo. Dicendum, quod virtus, qualitercumque accipiatur, significat potentiae complementum; et inde est
quod virtus uniuscuiusque rei est quae bonum facit habentem, et opus eius bonum reddit, ut dicitur in II ethic..
Tunc enim ostenditur potentia esse completa, quando et agens est perfectum, et actio perfecta.
Cum ergo potentia Dei sit maxime completa, potissime in Deo virtus invenitur; unde dicitur Sap., XII, 17:
virtutem ostendis tu, qui non crederis... In virtute consummatus; et in Psal., CXLVI, 5: magnus Dominus... Et
magna virtus eius.
RA
Ad primum ergo dicendum, quod quandoque virtus notificatur non per aliquid quod de virtute essentialiter
praedicetur, sed per id ad quod virtus ordinatur: ab eo enim speciem habet. Sicut Augustinus dicit, quod fides est
credere quod non vides: credere enim non est ipsa fides; sed actus ad quem fides ordinatur.
Et hoc modo Philosophus definit virtutem, cum dicit, quod virtus est ultimum potentiae: quia scilicet virtus rei
attenditur in ordine ad hoc in quod ultimo potest; sicut virtus eius qui potest ferre centum libras, ut ipse ibidem
dicit, non consistit in hoc ut ferat decem, sed in hoc quod ferat illud ultimum in quod ultimo potest, scilicet
centum. Sic ergo virtus cuiuslibet rei non attenditur in uno eorum quae potest, sed respectu totius quod potest.
70

