SC
Sed contra, dionysius dicit, VIII cap. Cael.
Hier.: homines purgantur, illuminantur et perficiuntur ab Angelis. Sed hoc non fit nisi per quemdam influxum.
Ergo Angelus potest influere in animam humanam.
CO
Respondeo. Dicendum, quod unumquodque agens agit secundum modum suae naturae: et ideo ubi ignoratur
modus naturae rei, necesse est etiam ut modus actionis eius ignoretur.
Modus autem naturae angelicae est nobis ignotus secundum quod in se est: non enim in hac vita scire possumus
de eis quid sunt; sed aliqualem cognitionem de eis habere possumus per similitudinem sensibilium rerum, ut
dionysius dicit, I et II cap. Cael. Hie..
Unde et modum actionis ipsorum cognoscere non possumus nisi per similitudinem sensibilium agentium.
Invenimus autem in sensibilibus agentibus quod id quod est in actu, agit in id quod est in potentia; et quod
oportet quod agens coniungatur patienti secundum situm per corporalem contactum.
Quanto autem natura intellectualis est superior, tanto est magis actualis, utpote Deo similior, qui est actus purus;
unde superiores Angeli possunt agere in inferiores Angelos et in animas nostras, sicut id quod est in actu, agit in
id quod est in potentia; et huiusmodi actio dicitur influxus.
Quod autem est in corporalibus situs, est in spiritualibus ordo. Nam situs est quidam ordo partium corporalium
secundum locum.
Et ideo ipse ordo substantiarum spiritualium ad invicem sufficit ad hoc quod una influat in alteram; nec
requiritur ibi medium corporale vel locale, quia huiusmodi actiones sunt supra locum et tempus, quae in
corporalibus sunt.
RA
Et per hoc patet solutio ad obiecta.
|a3 Articulus 3
TTA
Utrum Angelus malus, idest diabolus, inhabitet substantialiter hominem in quolibet peccato mortali.
TTB
Ad tertium sic proceditur: videtur quod diabolus semper substantialiter inhabitet hominem quandocumque peccat
mortaliter.
AG
Culpa enim mortalis opponitur gratiae. Sed spiritus sanctus semper inhabitat hominem cum gratia, secundum
illud I ad corinth., III, V. 16: templum Dei estis; et spiritus Dei habitat in vobis. Ergo etiam spiritus immundus
semper inhabitat hominem cum culpa mortali.
SC
Sed contra est quod diabolus per peccatum inhabitat hominem sicut per suum effectum.
Sed non omne peccatum mortale est a diabolo, sed quandoque a carne et mundo.
Ergo diabolus non semper inhabitat hominem cum culpa mortali.
CO
Respondeo. Dicendum, quod diabolum inhabitare hominem, potest intelligi dupliciter: uno modo quantum ad
animam, alio modo quantum ad corpus.
Quantum ad animam quidem non potest diabolus inhabitare hominem substantialiter, quia solus Deus illabitur
menti; nec ita diabolus causat culpam sicut spiritus sanctus gratiam. Spiritus enim sanctus interius operatur; sed
diabolus exterius suggerit, vel quantum ad sensum, vel quantum ad imaginationem.
Dicitur tamen inhabitare affectum hominis per effectum malitiae, non solum quando ex eius suggestione
peccatum perpetratur; sed etiam per quodcumque peccatum mortale, quia ex quocumque peccato mortali homo
servituti diaboli addicitur.
Sed quantum ad corpus diabolus potest hominem substantialiter inhabitare, sicut patet in arreptitiis; sed hoc
magis pertinet ad rationem poenae quam ad rationem culpae.
Poenae autem corporales huius vitae non semper consequuntur culpam, sed quandoque peccantibus non
inferuntur, et quandoque non peccantibus inferuntur, ut dicitur Ioan. IX, de caeco nato; et hoc est secundum
altitudinem incomprehensibilium iudiciorum Dei.
Unde non cum qualibet culpa mortali diabolus inhabitat hominem substantialiter etiam quantum ad corpus.
RA
Et per hoc patet responsio ad obiecta.
|q4 Quaestio 4
Prologus
PR
Deinde quaesitum est de hominibus.
44

