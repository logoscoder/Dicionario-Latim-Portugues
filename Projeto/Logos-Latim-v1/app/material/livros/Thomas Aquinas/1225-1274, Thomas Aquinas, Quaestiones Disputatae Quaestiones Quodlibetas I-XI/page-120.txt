Sed contra, si non potest esse ibi Angelus aut corpus gloriosum: aut hoc est quia non potest ibi ascendere, aut
quia non potest penetrare profunditatem caeli empyrei, aut quia indiget loco continente, aut quia indiget
conservante.
Sed omnia haec sunt remota a perfectione corporis gloriosi, multo magis a conditione Angelorum. Ergo corpus
gloriosum et Angelus possunt esse in convexo caeli empyrei.
CO
Respondeo. Dicendum ad evidentiam huius quaestionis, quod apud antiquos de loco fuerunt duae opiniones
maxime probabiles.
Quarum una fuit, quod locus sit quoddam spatium, sive dimensiones per se existentes.
Quae quidem opinio si vera esset, corpori deberetur locus ex hoc ipso, quod corpus est dimensiones habens, ad
quas necesse est aliquas dimensiones occupare. Sed haec opinio de loco est a Philosopho in IV phys.
Reprobata.
Unde alia opinio est eius, quod locus sit superficies corporis continentis, non quidem in quantum est huiusmodi
corporis quod immediate continet: alioquin sequeretur quod corpus quiescens non semper esset in eodem loco:
puta si homo staret in fluvio, per cuius decursum semper renovarentur diversae superficies aquae circa ipsum;
sed superficies corporis immediate continentis habet quod sit locus ex ordine ad primum continens; unde
accipitur idem locus secundum eumdem situm ad primum continens, et propter hoc locus est immobilis.
Secundum ergo hanc opinionem, quae vera est, necessitas existendi in loco convenit corpori ex hoc quod
dependet a primo continente; et propter hoc, primum continens non est in loco nisi per accidens et secundum
partes, ut dicitur in IV physic..
Angelus autem non dependet a primo continente, nec etiam corpus gloriosum, quod perficitur per animam ex
divina fruitione beatificatam: et ideo nulla necessitas est quod corpus glorificatum aut Angelus ab aliquo locali
corpore ambiatur. Et propter hoc nihil prohibet corpus glorificatum, vel etiam Angelum, in convexo caeli
empyrei esse.
RA1
Ad primum ergo dicendum, quod verbum illud Anselmi intelligendum est in VI affirmationis.
Non enim possibile est quod aliquid sit in nihilo tamquam in continente; sed iste intellectus non facit ad
propositum.
RA2
Ad secundum dicendum, quod ratio ista procedit de corpore dependente a primo continente.
|q3 Quaestio 3
Prologus
PR
Deinde quaesitum est de his quae pertinent ad hominem. Et primo de spiritualibus.
Secundo de corporalibus.
Circa spiritualia quaesitum est:- primo de sacramentis. Secundo de virtutibus.
Tertio de peccatis.
Circa sacramenta quaesita sunt duo de baptismo.
PR1
Primo de necessitate baptismi; utrum scilicet puer qui nascitur in deserto ubi non potest aqua haberi, moriens
sine baptismo, salvari possit in fide matris fidelis.
PR2
Secundo de impedimento matrimonii quod provenit ex baptismo; utrum si christianus qui baptizat Iudaeam, cui
primo dederat fidem de contrahendo, si baptizaretur; cognoscens eam postea carnaliter, consummet
matrimonium.
|a1 Articulus 1
TTA
Utrum puer qui nascitur in deserto ubi non potest aqua haberi, moriens sine baptismo, salvari possit in fide
matris fidelis.
TTB
Circa primum sic procedebatur: videtur quod puer in deserto natus possit absque baptismo salvari in fide
parentum.
AG1
Non enim est minoris efficaciae fides tempore gratiae quam tempore legis naturae.
Sed tempore legis naturae salvabantur pueri in fide parentum, ut Gregorius dicit. Ergo etiam nunc tempore
gratiae.
AG2
Praeterea, per Christum non est arctata hominibus via salutis, cum ipse dicat, ioan.
120

