Ergo videtur quod talis non possit cum alia muliere habere matrimonium; et ita illa cum qua secundo contraxit
per verba de praesenti, non erit uxor sua.
SC
Sed contra, est quod error hominis non praeiudicat veritati matrimonii. Sed ex errore hominis praesumentis esse
consensum ubi fuit carnaliter copula, contingit quod per iudicium ecclesiae compellitur aliquis illam habere
quam cognovit carnaliter post contractum per verba de futuro. Ergo non praeiudicat veritati secundi matrimonii,
quod est rite contractum per verba de praesenti.
CO
Respondeo. Dicendum, quod sicut leo Papa dicit, causa matrimonii est consensus per verba de praesenti
expressus, sine quo cetera etiam cum coitu subsecuta frustrantur. Remota autem causa removetur effectus: unde,
cum in primo matrimonio ponatur non fuisse consensus, manifestum est quod non fuit matrimonium: et quia
posita causa ponitur effectus, consequens est ut secundum fuerit matrimonium, in quo ponitur fuisse mutuus
consensus per verba de praesenti expressus inter personas a matrimonio solutas.
RA
Ad primum ergo dicendum quod ecclesia in his quae ad matrimonium pertinent, tripliciter se habet.
Uno quidem modo per modum iudicantis: et quia homines vident ea quae apparent, secundum quod dicitur I
Reg. XVI, 7, oportet quod iudex ecclesiasticus iudicet secundum ea quae sibi apparent per confessiones partium,
et per idoneos testes, et per alia legitima documenta: quibus omnibus adhibitis contingit quandoque veritatem
latere; et praecipue in his quae pertinent ad interiora cordis, quae humano testimonio probari non possunt, etsi
per aliqua signa exteriora de his possit aliqua coniectura haberi.
Et ideo iudicium ecclesiae circa ea quae ad matrimonium pertinent, si veritas lateat, non impedit sequens
matrimonium contrahendum nec dirimit iam contractum.
Alio modo se habet per modum prohibentis vel punientis: et hoc quidem impedit matrimonium contrahendum,
sed non dirimit iam contractum; puta, uxoricidae poenam imponit ecclesia ut ulterius a matrimonio abstineat; si
tamen contraxerit, matrimonium non dirimitur.
Tertio modo se habet per modum statuentis, quod fit solum auctoritate summi pontificis: et secundum hoc
personae aliquae redduntur illegitimae ad contrahendum, ita quod si etiam contrahant, matrimonium dirimitur, ut
patet in quibusdam gradibus consanguinitatis et affinitatis; vel etiam de adultera, cum quis dedit ei fidem de
contrahendo, vel cum machinatus est in mortem uxoris.
|a2 Articulus 2
TTA
Si vir accuset uxorem de adulterio occulto, utrum mulier teneatur in iudicio suum peccatum confiteri.
TTB
Ad secundum sic proceditur: videtur quod mulier accusata de adulterio occulto, non teneatur suum peccatum in
iudicio confiteri.
AG
Nullus enim tenetur suum peccatum occultum publicare. Sed adulterium mulieris est occultum. Si autem in
iudicio confiteretur ipsum, veniret in publicum. Ergo non tenetur mulier accusata de adulterio suum peccatum in
iudicio confiteri.
SC
Sed contra, est quia debet praestare iuramentum de veritate dicenda. Sed nullo modo debet deierare. Ergo debet
veritatem confiteri de suo peccato.
CO
Respondeo. Dicendum, quod circa hoc est distinguendum.
Si enim adulterium sit omnino occultum, non debet peccatum suum in iudicio confiteri, nec debet ab ea exigi
iuramentum de veritate dicenda, quia occulta soli divino iudicio reservantur, secundum illud I ad cor.
C. IV, 5: nolite ante tempus iudicare, quoadusque veniat Dominus, qui... Illuminabit abscondita tenebrarum.
Sed quando ex adulterio procedit infamia, vel aliqua signa evidentia apparent, quae vehementem suspicionem
facere possunt, vel quando est semiplene probatum; tunc debet ab ea exigi iuramentum de veritate dicenda, et
ipsa tenetur confiteri veritatem.
RA
Et per hoc patet responsio ad obiecta.
|q9 Quaestio 9
Prologus
PR
Deinde circa virtutes quaesita sunt duo.
PR1

108

