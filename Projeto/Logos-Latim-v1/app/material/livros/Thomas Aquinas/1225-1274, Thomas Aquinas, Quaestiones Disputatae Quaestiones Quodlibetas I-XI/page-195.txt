Ad primum ergo dicendum, quod surreptio dupliciter accipitur. Uno modo secundum quod opponitur
deliberationi: et sic primi motus dicuntur esse surreptitii; et sic Petrus ex surreptione non peccavit. Alio modo
secundum quod opponitur electioni: et sic Petrus ex surreptione peccavit, quia non peccavit ex electione quasi ex
certa malitia, sed ex passione timoris. Talis autem surreptio non excusat a mortali; sicut patet in incontinente, qui
fornicatur motus concupiscentia, cum tamen haberet propositum continendi.
RA2
Ad secundum dicendum, quod bernardus improprie loquitur; et eius verbum, ut verificetur, est intelligendum de
quadam dilectione familiaritatis quam Petrus ad Christum conceperat, quae in eo mansit etiam post negationem.
Vel si intelligatur de caritate gratuita, intelligendum est, quod non fuit extincta secundum praedestinationem
divinam quae eius poenitentiam praeparabat, quamvis esset in se extincta secundum actum.
|a2 Articulus 2
TTA
Utrum habere plures praebendas sine cura animarum, absque dispensatione, sit peccatum mortale.
TTB
Ad secundum sic proceditur: videtur quod habere plures praebendas sine cura animarum, absque dispensatione,
sit peccatum mortale.
AG1
Quicumque enim facit contra statutum Concilii, peccat mortaliter. Sed qui habet plures praebendas, facit contra
statutum Concilii generalis. Ergo peccat mortaliter. Probatio mediae. Dist. 7 dicitur in quodam decreto urbani
Papae: omnino aliquem in duabus ecclesiis titulari non liceat; sed unusquisque in qua titulatus est, in ea tantum
canonicus habeatur.
Licet enim episcopus dispositione unus diversis praeesse possit ecclesiis, canonicus tamen praebendarius nisi
unius ecclesiae, in qua conscriptus est, esse non debet.
AG2
Praeterea, XIV, quaest. 1, dicit quoddam decretum septimae synodi: clericus ab instanti tempore in duabus non
connumeretur ecclesiis; negotiationis enim est hoc, et turpis lucri commodum, et ab ecclesiastica consuetudine
penitus alienum; et sic idem quod prius.
AG3
Praeterea, chrysostomus dicit: quod tenebra erubuit, lumen erubescat: quod figurae non fuit concessum, rei reor
esse illicitum. Figurae autem non fuit concessum, quod inter Levitas qui capiebat in bethlehem, caperet in
ierusalem. Ergo, cum perfectiores esse debeamus, qui capit in tyro, non capit in Damasco.
AG4
Praeterea, bernardus dicit: qui non unus sed plures est in beneficiis, non unus sed plures erit in suppliciis. Sed qui
habet plures praebendas, plures est in beneficiis. Ergo plures erit in suppliciis; et sic gravissime peccat.
AG5
Praeterea, quicumque committit se discrimini et periculo peccati mortalis, peccat mortaliter. Ipse est huiusmodi,
quia recipiendo plures praebendas iurat statuta utriusque ecclesiae, in quibus praebendatur, quae aliquando non
possunt simul servari; utpote si eodem tempore vocetur ad electionem in utraque ecclesia, vel ad aliqua ecclesiae
negotia peragenda; et praecipue si sit causa inter duas ecclesias, cum utrique teneatur. Ergo videtur quod peccet
mortaliter.
SC1
Sed contra. Est, quia illud quod vergit in commune periculum, non est ab ecclesia sustinendum. Sed ecclesia
sustinet ut aliqui communiter habeant duas praebendas. Ergo in hoc non est periculum peccati mortalis.
SC2
Praeterea, licitum est alicui patrimonium habenti praebendam accipere. Sed maior est convenientia inter
ecclesiastica beneficia quam inter patrimonium et praebendam. Ergo etiam licet habenti unam praebendam,
accipere aliam.
CO
Respondeo. Dicendum, quod omnis quaestio in qua de mortali peccato quaeritur, nisi expresse veritas habeatur,
periculose determinatur; quia error quo non creditur esse peccatum mortale, quod est peccatum mortale,
conscientiam non excusat a toto, licet forte a tanto. Error vero quo creditur esse mortale quod non est mortale, ex
conscientia ligat ad peccatum mortale. Praecipue autem periculosum est, ubi veritas ambigua est; quod in hac
quaestione accidit.
Cum enim haec quaestio ad theologos pertineat, inquantum dependet ex iure divino vel iure naturali; et ad
iuristas, inquantum dependet ex iure positivo; inveniuntur in ea theologi theologis et iuristae iuristis contrarie
sentire.
In iure namque divino non invenitur determinata expresse, cum in sacra Scriptura expressa mentio de ea non fiat,
quamvis ad eam argumenta ex aliquibus auctoritatibus Scripturae forte adduci possint, quae tamen non lucide
veritatem ostendunt.
195

