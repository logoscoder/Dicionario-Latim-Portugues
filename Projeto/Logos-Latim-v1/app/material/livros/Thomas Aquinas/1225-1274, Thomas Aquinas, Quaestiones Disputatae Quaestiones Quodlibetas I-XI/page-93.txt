Ad vicesimumtertium dicendum, quod in unoquoque statu maiora minoribus sunt attribuenda: et tamen qui ad
maiorem statum proficere vult, oportet quod dum minor est, primordia illius status accipiat, secundum illud
Eccli., XXV, 5: quae in iuventute tua non congregasti, in senectute quomodo metes? et ideo ad hoc quod aliquis
perveniat ad perfectionem religionis, oportet quod a principio aetatis suae ad huiusmodi assuescat.
|a2 Articulus 2
TTA
Utrum consilia ordinentur ad praecepta.
TTB
Et videtur quod non.
AG1
Illud enim ad quod ordinatur aliud, posterius est, quia finis est prior in intentione, et posterior in executione. Sed
observationem praeceptorum constat esse priorem in executione quam impletionem consiliorum; ut patet Matth.,
XIX, 17, ss., de adolescente qui dixerat se servasse legis praecepta a iuventute sua, cui datur consilium
perfectionis. Ergo videtur quod consilia non ordinentur ad praecepta sicut ad finem, sed potius e converso.
AG2
Praeterea, finis est perfectior his quae sunt ad finem. Sed consilia sunt perfectiora praeceptis, quia consilia
pertinent ad perfectionis statum, praecepta autem pertinent ad communem iustitiam; unde et consilia praeceptis
superadduntur, ut patet per hoc quod Matth., XIX, 21, Dominus dicit adolescenti, qui praecepta servaverat:
adhuc unum tibi deest. Si vis perfectus esse, vade, vende quae habes, et da pauperibus.
Ergo consilia non ordinantur ad praecepta, sed potius e converso.
AG3
Praeterea, secundum Philosophum in II physic., sicut se habent principia ad conclusiones, ita se habent fines ad
ea quae sunt ad finem. Sed talis est habitudo principiorum ad conclusiones, quod positis principiis ponuntur
conclusiones, non autem e converso; quia contingit ex falso syllogizare verum. Ergo talis est habitudo finium ad
ea quae sunt ad fines. Sed positis praeceptis non ponuntur consilia: multi enim observant praecepta qui non
observant consilia.
Ergo consilia non ordinantur ad praecepta sicut ad finem.
AG4
Praeterea, Augustinus dicit in Lib. De sancta virginitate: mirabiliter decipiuntur qui propter praesens saeculum
virginitatem esse solum observandam sentiunt. Sed observatio praeceptorum pertinet ad praesens saeculum.
Ergo consilium virginitatis non est implendum propter praecepta; et eadem ratio est de aliis consiliis.
AG5
Praeterea, praecepta pertinere videntur ad vitam activam; consilia autem ad vitam contemplativam.
Unde Matth., XIX, 18, ubi enumerantur praecepta legis, dicit Glossa: ecce vita activa. Ubi autem postea
subditur: si vis perfectus esse, etc. Dicit: ecce vita contemplativa. Sed vita activa ordinatur ad contemplativam, et
non e contrario. Ergo praecepta ordinantur ad consilia, et non e converso.
AG6
Praeterea, Dominus bis miraculose legitur turbas refecisse; primo quidem quando satiavit quinque milia
hominum ex quinque panibus et duobus piscibus, ut legitur Matth., cap. XIV, 15-21; secundo quando de septem
panibus et paucis pisciculis satiavit quatuor millia hominum, ut habetur Matth., XV, 32-38; et sic dicit Glossa,
Matth., XIV: quinque millia pro quinque sensibus corporis, ita sunt qui in saeculari habitu exterioribus recte uti
noverint: hi quinque panibus, id est legalibus praeceptis, adhuc necesse est ut instruantur.
Nam qui mundo integre renuntiant, quatuor millia sunt, et septem panibus.
Id est evangelicae perfectioni, sunt similes, et spirituali gratia reficiuntur. Sed primo pavit Dominus quinque
millia hominum ex quinque panibus quam quatuor millia ex septem.
Ergo praecepta sunt praevia consiliis, et non e converso.
AG7
Praeterea, dispositiones praecedunt perfectionem, et ordinantur ad ipsam; sed praecepta sunt dispositiones ad
consilia; dicit enim Glossa Hieronymi in principio marci: quatuor sunt qualitates, de quibus sancta evangelia
contexuntur: praecepta, mandata, testimonia, exempla: in praeceptis iustitia, in mandatis caritas, in testimoniis
fides, in exemplis perfectio; ad quam pertinent consilia, et non e converso.
AG8
Praeterea, primo non est aliquid prius.
Sed, sicut dicit quaedam Glossa super psalm., caritas primo movet pedem ad reditum vitae.
De actu autem caritatis dantur praecepta.
Ergo nihil est prius in vita spirituali quam praecepta; non ergo consilia ordinantur ad praecepta, sed potius e
converso.
AG9

93

