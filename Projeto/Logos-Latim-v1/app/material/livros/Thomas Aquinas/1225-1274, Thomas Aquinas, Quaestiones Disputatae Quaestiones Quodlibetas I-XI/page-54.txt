praetermissa. Est enim factus impotens ad reddendum debitum ministerium absque propria culpa. Debet tamen,
quantum potest, salva ordinis obedientia, satagere ut per se vel per alium suis parentibus subveniatur, si in
necessitate fuerint constituti.
RA
Ad illud vero quod in contrarium obiicitur, dicendum, quod religiosus tenetur ad implendum id quod ad
religionem pertinet, non solum ex traditione humana, sed etiam ex praecepto divino. Obligatur enim ex voto
emisso ad obedientiam praelatis suis: impletio autem voti cadit sub praecepto divino.
|a3 Articulus 3
TTA
Utrum status religionis sit perfectior quam status sacerdotum parochialium et archidiaconorum.
TTB
Ad tertium sic proceditur: videtur quod presbyteri parochiales et archidiaconi sint maioris perfectionis quam
religiosi.
AG1
Dicit enim chrysostomus in suo dialogo: si talem mihi aliquem adducas monachum, qualis, ut secundum
exaggerationem dicam, elias fuit: non tamen illi comparandus est qui traditus populis, et multorum peccata ferre
compulsus, immobilis perseveravit et fortis. Et parum post dicit: si quis mihi proponeret optionem ubi mallem
placere, in officio sacerdotali, an in solitudine monachorum, sine comparatione eligerem illud quod prius dixi:
nec cessabam laudans, et beatos pronuntians eos qui officium ecclesiae bene administrare potuissent: et quod
laudabam tanto studio et beatum pronuntiabam, non utique defugerem, si idoneum me ad huiusmodi
gubernationem viderem. Et in sequenti cap. Postmodum dicit: bene, inquam, admonuisti, dulcissime. Istorum
enim, scilicet saecularium, nec recordari oportet, cum de sacerdotio fit quaestio. Verum si quis in conversatione
multorum positus, potest imperturbatum illum nitorem plenae sanctitatis, et continentiae splendorem et alia
monachorum bona incorrupta ei inconcussa servare, omnibus est praeferendus. Ex quibus omnibus videtur quod
presbyteri parochiales et archidiaconi, si bene in ministerio ecclesiae vivant, sint omnibus, etiam religiosis,
praeferendi.
AG2
Praeterea, chrysostomus in eodem lib.
Dicit: si quis administrato sacerdotio illius propositi, scilicet monachalis, sudores conferat, tantum eos distare
reperiet, quantum inter privatum distat et regem. Sed multo maius est bene exercere regis officium quam
cuiuscumque personae privatae. Ergo multo maius est quod sacerdos parochialis vel archidiaconus bene se
habeat in suo officio quam religiosus in suo.
AG3
Praeterea, episcopi sunt in statu perfectiori quam religiosi; alioquin non liceret de religione ad episcopatum
transire. Sed presbyteri parochiales et archidiaconi similiores sunt episcopis quam religiosi: quia, sicut episcopus
habet curam animarum in suo episcopatu, ita presbyteri in sua parochia, et archidiaconus in suo archidiaconatu.
Ergo archidiaconi et plebani sunt magis in statu perfectionis quam religiosi.
AG4
Praeterea, bonum publicum praeferendum est bono privato, et vita activa est magis fructuosa quam
contemplativa; nullumque sacrificium est Deo acceptius quam zelus animarum.
Sed archidiaconi et plebani intendunt utilitati communi multitudinis, zelo salutis animarum in activa vita
fructificantes. Ergo praeferendi sunt religiosis, qui saluti propriae student in vita contemplativa Deo servientes.
AG5
Praeterea, cui amplius a Deo commissum est, magis meretur, si bene administret.
Sed sacerdoti vel archidiacono amplius commissum videtur, quia plus ab eo requiretur in iudicio. Ergo bene
administrando amplius meretur.
SC
Sed contra, est quod dicitur XIX, quaestio, 1, cap. Duae: si quis in ecclesia sua sub episcopo populum retinet, et
saeculariter vivit, si afflatus spiritu sancto in aliquo monasterio vel regulari canonia salvare se voluerit; qui enim
a lege privata ducitur, nulla ratio exigit ut publica constringatur. Sed lex privata, quae est lex spiritus sancti, ut
ibidem sumitur, nunquam ducit hominem de statu magis perfecto ad statum minus perfectum, sed facit hominem
ascensiones in corde suo disponere, ut in Psal. Lxxxiii, 6, dicitur.
Ergo status religiosorum est perfectior quam status plebanorum.
CO
Respondeo. Dicendum, quod perfectio spiritualis vitae ex caritate pensanda est, qua qui caret, spiritualiter nihil
est, ut dicitur I ad corinth., XIII, 2. Ab eius autem perfectione simpliciter aliquis dicitur esse perfectus; unde
dicitur ad Coloss., III, 14: super omnia... Caritatem habete, quae est vinculum perfectionis.
Amor autem vim transformativam habet: qua amans in amatum quodammodo transfertur; unde dionysius dicit,
IV cap. De divinis nominibus: est autem extasim faciens divinus amor, non sinens sui ipsorum amantes esse, sed
54

