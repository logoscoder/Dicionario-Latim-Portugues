AG1
Dicit enim bernardus, quod contra praecepta primae tabulae non potest dispensare nec Deus nec homo; contra
praecepta autem secundae tabulae potest dispensare Deus, sed non homo. Ex quo potest accipi quod gravius sit
peccare contra praecepta primae tabulae quam contra praecepta secundae. Sed periurium est contra praeceptum
primae tabulae, quod est: non assumes nomen Dei tui in vanum; homicidium autem est contra praeceptum
secundae tabulae: non occides.
Ergo gravius peccatum est periurium quam homicidium.
AG2
Praeterea, gravius est peccare in Deum quam in hominem. Sed periurium est peccatum in Deum, homicidium in
hominem. Ergo gravius peccatum est periurium quam homicidium.
SC
Sed contra, poena proportionatur culpae.
Sed gravius punitur homicidium quam periurium.
Ergo est gravius peccatum.
CO
Respondeo. Dicendum, quod, sicut apostolus dicit ad Hebr. VI, 16, homines per maiores se iurant, et omnis
controversiae eorum finis... Est iuramentum.
Frustra autem in causa homicidii controversiae finis esset iuramentum, si homicidium esset gravius peccatum
quam periurium; praesumeretur enim quod qui maiorem culpam homicidii commisisset, non vereretur minorem
periurii incurrere.
Unde ex hoc ipso quod in causa cuiuslibet peccati defertur iuramentum, manifeste ostenditur quod periurium pro
maximo peccato debet haberi. Nec immerito, quia periurare nomen Dei, videtur quaedam divini nominis
denegatio: unde secundum locum post idololatriam peccatum periurii tenet, ut ex ordine praeceptorum apparet.
Sed et apud gentiles iusiurandum erat honoratissimum, ut dicitur in I metaphys..
RA
Primas autem rationes concedimus.
RC
Ad illud vero quod in contrarium obiicitur, dicendum, quod in iudicio humano non semper quantitas poenae
respondet quantitati culpae: interdum enim infligitur maior poena pro minori culpa, quando gravius nocumentum
imminet hominibus ex minori culpa.
Sed secundum Dei iudicium gravior culpa graviori poena punitur; unde, ut ostendatur gravitas idololatriae et
periurii, postquam in primo praecepto dixerat: non adorabis ea neque coles, subditur, exodi cap. XX, 5: ego sum
Dominus Deus tuus... Visitans iniquitates patrum in filios; et postquam dixerat: non assumes nomen Domini Dei
tui in vanum, subditur: nec enim habebit insontem Dominus eum qui assumpsit nomen Domini frustra.
|a3 Articulus 3
TTA
Utrum peccet qui propter ignorantiam constitutionem Papae non servat.
TTB
Ad tertium sic proceditur: videtur quod qui facit contra constitutionem Papae per ignorantiam, non peccet.
AG1
Ut enim Augustinus dicit, peccatum adeo est voluntarium, quod si non est voluntarium, non est peccatum. Sed
ignorantia causat involuntarium, ut dicitur in III ethic.. Ergo quod fit per ignorantiam, non est peccatum.
AG2
Praeterea, secundum iura, Dominus potest repetere servum suum ordinatum post certum tempus. Hoc autem
debet computari a tempore ordinationis, non a tempore notitiae.
Ergo obligatio constitutionis Papae obligat a tempore notitiae.
SC
Sed contra, ignorantia iuris non excusat.
Sed constitutio Papae facit ius. Ergo qui facit contra constitutionem Papae per ignorantiam, non excusatur.
CO
Respondeo. Dicendum, quod ignorantia quae est causa actus, causat involuntarium; unde semper excusat, nisi
ipsa ignorantia sit peccatum.
Est autem ignorantia peccatum, quando ignorat quis quae potest scire et tenetur. Constitutionem enim Papae
omnes suo modo scire tenentur. Si ergo aliquis nesciat per negligentiam, non excusatur a culpa, si contra
constitutionem agat.
Si vero aliquis habeat sufficiens impedimentum, propter quod scire non potuerit; puta si fuit in carcere, vel in
terris extraneis, ad quas constitutio non pervenit, vel propter aliquid simile; talis ignorantia excusat, ut non peccet
contra constitutionem Papae agens.
RA
17

