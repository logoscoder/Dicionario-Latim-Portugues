SC
Sed contra, est quia ex tarditate eleemosynarum sequitur retardatio remedii, quo forte defunctus indiget. Ergo
videtur quod huiusmodi retardatione gravetur defunctus potius quam iuvetur.
CO
Respondeo. Dicendum: in mora modici temporis non videtur esse magnum periculum; unde si executor per
modicum tempus eleemosynas dare differat, ut rebus defuncti melius venditis ampliores eleemosynas dare possit,
laudabiliter hoc facit.
Si vero e converso per multum tempus differat eleemosynas distribuere, ut non multo ampliores eleemosynas
faciat, non videtur esse absque culpa; quia forte defunctus a Purgatorio liberaretur, in quo existenti remedium
suffragiorum maxime necessarium erat.
Hoc autem requirit prudentis executoris examen: ut scilicet, consideratis dilatione temporis et conditione
personae quae creditur citius vel tardius liberanda, et etiam quantitate augmenti eleemosynarum, faciat quod
videbitur expedire defuncto.
|q9 Quaestio 9
Prologus
PR
Deinde quaesitum est de peccatis. Et circa hoc quaesita sunt tria.
PR1
Primo de peccato originali; utrum scilicet ille qui baptizatus est, transmittat peccatum originale in prolem.
PR2
Secundo de peccato actuali in generali; quid scilicet sit prius, utrum aversio a Deo, vel conversio ad commutabile
bonum.
PR3
Tertio specialiter de mendacio; quod mendacium sit gravius: utrum illud quod fit verbo, vel illud quod fit facto.
|a1 Articulus 1
TTA
Utrum ille qui baptizatus est, transmittat peccatum originale in prolem.
TTB
Circa primum sic proceditur: videtur quod ille qui est baptizatus, non transmittat peccatum originale in prolem.
AG
In eo enim qui nascitur, tria possunt considerari: scilicet corpus, anima, et unio utriusque.
Sed non contrahit peccatum originale secundum corpus, quod contrahit a parentibus, quia parentes erant totaliter
a peccato originali mundati; similiter etiam nec secundum animam, quam habet ex creatione Dei, in quem
peccatum non cadit; et per consequens neque etiam secundum unionem utriusque.
Ergo ille qui nascitur ex baptizatis, nullo modo contrahit peccatum originale.
SC
Sed contra est, quia remedium non adhibetur nisi vulneri. Sed baptismus, qui est medicinale remedium contra
vulnus originalis peccati, adhibetur parvulis baptizatorum filiis secundum communem ecclesiae consuetudinem.
Ergo parvuli baptizatorum filii cum originali peccato nascuntur.
CO
Respondeo. Dicendum, quod peccatum, quod ex transgressione primorum parentum in omnes posteros
originaliter derivatur, non aboletur nisi per gratiam Christi, qui de peccato damnavit peccatum in carne, ut dicitur
ad Rom., VIII, 3: sed hoc quodam ordine peragitur.
Nam primo in statu praesentis vitae per sacramenta gratiae Christi removetur peccatum originale quantum ad
inquinationem animae, ut scilicet non imputetur homini ad culpam; remanet tamen interim quantum ad
corruptionem fomitis in carne; unde apostolus dicebat, ad Rom., VII, 25: ego ipse mente servio legi Dei, carne
autem legi peccati, in quantum scilicet concupiscit adversus spiritum.
Unde homo baptizatus, secundum mentem vivit in novitate spiritus, sed secundum carnem adhuc retinet
vetustatem Adae. Et ideo, sicut per spiritualem generationem, quae fit per evangelium, alios producit filios in
Christo absque peccato, ita etiam secundum generationem carnalem producit filios in vetustatem Adae cum
peccato originali.
RA
Et per hoc patet responsio ad obiecta.
|a2 Articulus 2
TTA
Quid in peccato actuali sit prius, utrum aversio a Deo, vel conversio ad commutabile bonum.
TTB
129

