spiritualem, et ita simoniam non committit, nec peccat. Sic enim acceptio distributionum non erit causa quare ad
ecclesiam vadat, sed proprie huiusmodi determinatio quare nunc vadat, et non alia vice.
RA
Et sic patet responsio ad primum, quia non ponit impretiabile sub pretio.
RC
Ad illud vero quod contra obiicitur, dicendum, quod tunc in vovente non evacuatur meritum voti, quando
intentio voventis fertur super licitum; ut cum aliquis vellet non facere illud quod vovit, si non vovisset. Si autem
feratur directe super illicitum, tunc evacuatur meritum voti; ut cum aliquis vult absolute illud non facere quod
vovit. Ille autem qui vult ire ad ecclesiam pro pecunia sicut pro fine principali, habet voluntatem delatam super
illicitum, et ideo peccat.
|a2 Articulus 2
TTA
Utrum aliquis habens de superfluo, peccet, si non det pauperi petenti.
TTB
Ad secundum sic proceditur: videtur quod ille qui non dat pauperi petenti, si habeat de superfluo, peccet.
AG1
Facere enim eleemosynam de superfluo est in praecepto, Lucae XI, 41: verumtamen, si quid superest date
eleemosynam. Ergo peccat, si petenti non tribuat.
AG2
Praeterea, aliquis tenetur inquirere de his quae sunt necessaria ad salutem, ut aliquis subveniat existenti in
extrema necessitate.
Ergo tenetur quilibet inquirere, utrum pauper sit in extrema necessitate, vel statim ei dare.
SC
In contrarium est, quia sic videtur quod omnes essent damnati.
CO
Respondeo. Dicendum, quod circa hoc distinguendum est.
Supposito enim quod aliquis habeat de superfluo et respectu individui et respectu personae, quod tenetur
pauperibus erogare; aut videt in paupere petente evidentia signa extremae necessitatis, aut non.
Si videt, certum est quod tenetur dare, et peccat non dando; in hoc enim casu loquitur Ambrosius: pasce fame
morientem: si non paveris, occidisti.
Si vero non appareant, tunc non tenetur dare pauperi petenti; quia quamvis teneatur dare superfluum pauperibus,
non tamen tenetur omnibus dare, nec huic dare; sed tenetur distribuere secundum quod sibi visum fuerit
opportunum. Nec tenetur inquirere, quia hoc esset nimis grave, quod de omnibus pauperibus inquireret; et
praecipue, cum ad eum qui necessitatem patitur, pertineat ut necessitatem suam exponat.
RA
Et per hoc patet responsio ad obiecta.
|a3 Articulus 3
TTA
Utrum quando sunt diversae opiniones de aliquo facto, ille qui sequitur minus tutam, peccet, sicut de pluralitate
praebendarum.
TTB
Circa tertium sic proceditur: videtur quod ille qui habet plures praebendas, peccet, ex hoc ipso quod opiniones
magistrorum sunt in contrarium.
AG
Quicumque enim committit se discrimini in his quae sunt ad salutem, peccat. Sed iste committit se discrimini, ut
videtur, cum faciat contra multorum peritorum sententiam.
Ergo videtur quod peccet.
SC
Sed contra, potest esse quod in tali casu aliquis adhibeat diligentiam, inquirens an habere plures praebendas sit
licitum, nec invenit aliquid quod eum moveat ad hoc quod sit illicitum. Ergo videtur quod sine peccato possit
plures praebendas habere.
CO
Respondeo. Dicendum, quod duobus modis aliquis ad peccatum obligatur: uno modo, faciendo contra legem, ut
cum aliquis fornicatur; alio modo, faciendo contra conscientiam, etsi non sit contra legem: ut si conscientia dictat
alicui, quod levare festucam de terra sit peccatum mortale.
Ex conscientia autem obligatur aliquis ad peccatum, sive habeat certam fidem de contrario eius quod agit, sive
etiam habeat opinionem cum aliqua dubitatione.

172

