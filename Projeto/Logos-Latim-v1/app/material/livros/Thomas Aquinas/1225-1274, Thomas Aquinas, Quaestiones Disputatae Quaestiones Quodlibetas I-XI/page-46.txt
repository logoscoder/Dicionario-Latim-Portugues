Et ideo semper est vitiosum pontificatum petere; non semper autem vitiosum est petere licentiam docendi;
quamvis honestius sit quod per alium petatur, nisi forte aliquando ex causa aliqua speciali.
RA1
Per hoc ergo patet responsio ad primas duas rationes.
RA3
Ad tertium dicendum, quod quicumque non cavet pericula, videtur contemnere id cuius detrimentum pericula
inducere possunt: et quia laudabile est quod homo contemnat bona corporalia propter bona spiritualia, laudabile
est quod aliquis periculis corporalibus se exponat propter spiritualia bona.
Sed contemnere bona spiritualia est valde vitiosum; et ideo quod aliquis periculis spiritualibus se exponat, est
valde vituperandum.
Imminent autem pericula spiritualia, his qui habent magisterii locum. Sed pericula magisterii cathedrae pastoralis
devitat scientia cum caritate, quam homo nescit se per certitudinem habere; pericula autem magisterii cathedrae
magistralis vitat homo per scientiam, quam potest homo scire se habere. Unde non est similis ratio de utroque.
|a2 Articulus 2
TTA
Utrum auditores diversorum magistrorum theologiae habentium contrarias opiniones, excusentur a peccato, si
sequantur falsas opiniones magistrorum suorum.
TTB
Ad secundum sic proceditur: videtur quod auditores diversorum magistrorum tenentium diversas opiniones,
excusentur a peccato erroris si opiniones magistrorum suorum sequantur.
AG
Dicit enim Dominus Matth., XXIII, 2: super cathedram Moysi sederunt Scribae et Pharisaei: omnia quae dicunt
vobis, servate et facite. Multo ergo magis servanda sunt illa quae traduntur a doctoribus sacrae Scripturae; ergo
non peccant qui eorum opiniones sequuntur.
SC
Sed contra, est quod dicitur Matth., XV, 14: si caecus ducatum caeco praestet, ambo in foveam cadunt. Sed
quicumque errat, caecus est, in quantum errat. Ergo quicumque sequitur opinionem errantis magistri, in foveam
peccati cadit.
CO
Respondeo. Dicendum, quod diversae opiniones doctorum sacrae Scripturae, si quidem non pertineant ad fidem
et bonos mores, absque periculo auditores utramque opinionem sequi possunt: tunc enim habet locum quod
apostolus dicit ad Rom., XIV, 5: unusquisque in suo sensu abundet.
In his vero quae pertinent ad fidem et bonos mores, nullus excusatur, si sequatur erroneam opinionem alicuius
magistri: in talibus enim ignorantia non excusat; alioquin immunes a peccato fuissent qui secuti sunt opiniones
Arii, Nestorii, et aliorum haeresiarcharum.
Nec potest excusationem habere propter simplicitatem auditorum, si in talibus erroneam opinionem sequatur. In
rebus enim dubiis non est de facili praestandus assensus; quinimmo, ut Augustinus dicit in Lib. III de doctrina
christiana, consulere debet quis regulam fidei, quam de Scripturarum planioribus locis et ecclesiae auctoritate
percipit.
Qui ergo assentit opinioni alicuius magistri contra manifestum Scripturae testimonium, sive contra id quod
publice tenetur secundum ecclesiae auctoritatem, non potest ab erroris vitio excusari.
RA
Ad illud ergo in contrarium obiicitur, dicendum, quod ideo praemisit: super cathedram Moysi sederunt Scribae et
Pharisaei, ut quod postea subdit: omnia quae dixerint vobis servate et facite, de illis intelligatur quae ad
cathedram pertinent, ad quam non pertinent ea quae sunt contra fidem vel bonos mores.
|q5 Quaestio 5
Prologus
PR
Deinde quaesitum est de his quae pertinent ad religiosos. Et primo quantum ad ingressum religionis. Secundo
quantum ad ea quae conveniunt iam in religione existentibus.
Circa primum quaesita sunt quatuor.
PR1
Primo utrum liceat iuvenes inducere ad religionis ingressum per obligationem voti vel iuramenti.
PR2
Secundo utrum sic obligati voto vel iuramento, possint absque peccato in saeculo remanere.
PR3
Tertio utrum liceat peccatores ad religionem inducere.
PR4
46

