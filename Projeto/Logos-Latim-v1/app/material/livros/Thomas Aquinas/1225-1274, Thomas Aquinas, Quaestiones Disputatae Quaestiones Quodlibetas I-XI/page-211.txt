Appetere ergo famam propter proximum, caritatis est; appetere vero propter seipsum, ad inanem gloriam
pertinet. E converso contemptus famae ratione sui ipsius, humilitas est, ratione vero proximi ignavia et
crudelitas.
Illi ergo quibus incumbit ex officio vel ex statu perfectionis aliorum saluti providere, peccant, nisi infamiam
propriam iuxta posse repellant. Alii vero quibus magis custodia suae propriae salutis imminet, possunt, suae
humilitati providentes, famam vel infamiam contemnere.
Sed cum infamia dupliciter repellatur, scilicet occasionem subtrahendo, et linguas detrahentium compescendo:
primo modo omnes tenentur infamiam vitare, alias sine scandalo activo transiri non posset, quod semper
peccatum est; sed secundo modo non tenentur, nisi quatenus debet aliquis saluti proximorum providere.
Et hoc est quod Gregorius dicit, IX homil.
Super Ezech.: linguas detrahentium sicut nostro studio non debemus excitare, ut ipsi pereant; ita per suam
malitiam excitatas debemus aequanimiter tolerare, ut nobis meritum crescat; aliquando etiam compescere, ne
dum de nobis mala disseminant, eorum qui nos ad bona audire poterant, corda innocentium corrumpant.
Et infra: hi etenim quorum vita in exemplum imitationis est posita, debent, si possunt, detrahentium sibi verba
compescere, ne eorum praedicationem non audiant qui audire poterant, et in pravis moribus remanentes, bene
vivere contemnant.
RA
Ex his patet solutio ad obiecta.
|a3 Articulus 3
TTA
Utrum uti pretiosis vestibus semper sit peccatum.
TTB
Ad tertium sic proceditur: videtur quod uti pretiosis vestibus semper sit peccatum.
AG1
Omne enim quod fit propter vanam gloriam, peccatum est. Sed pretiosa vestimenta non portantur nisi ad inanem
gloriam; unde Gregorius in homilia de divite epulone: nemo quippe vestimenta pretiosa nisi ad inanem gloriam
quaerit, videlicet ut honorabilior ceteris esse videatur. Nam quia pro sola inani gloria pretiosum vestimentum
quaeritur, ipsa res testatur, quod nemo vult ibi pretiosis vestibus indui, ubi ab aliis non possit videri.
Ergo usus pretiosarum vestium semper est peccatum.
AG2
Praeterea, I timoth., VI, 8: habentes...
Alimenta et quibus tegamur, his contenti simus.
Glossa: quod amplius est, a malo est. Sed pretiositas vestium est amplius. Ergo est peccatum.
SC1
Sed contra. Est quod Seneca dicit ad quamdam reginam: induere delicate, non propter te, sed ne dignitas regia
vilescat.
SC2
Praeterea, I ad timoth., II, 9: non in tortis crinibus, aut auro, aut margaritis, vel veste pretiosa. Glossa: ultra
modum suum.
Ita si aliquis pretiosis vestibus secundum modum suum utatur, non peccat.
CO
Respondeo. Dicendum, quod aliter est hic loquendum de persona publica et de persona privata.
Nam in persona publica consideratur et status dignitatis, et propriae personae conditio: circa quae duo ita se
debet habere, ne dignitatis auctoritas veniat in contemptum, et ne ipse in superbiam efferatur. Utrumque ergo
potest esse laudabile: et quod pretiosis utatur ad reverentiam auctoritatis inducendam, et quod vilibus utatur
ratione propriae humilitatis: ita dumtaxat ne quae ad auctoritatem conservandam fiunt, in superbiam degenerent;
et ne dum nimium servatur humilitas, regentis frangatur auctoritas, sicut Augustinus dicit.
Et hac ratione laudabiliter sacerdos in divino officio pretiosis utitur indumentis ad reverentiam divini cultus; et
laudabiliter ab huiusmodi propter humilitatem in quibusdam religionibus abstinetur.
In eo autem qui est privata persona, virtuosum est, si propter humilitatem abiectioribus indumentis utatur etiam
quam status proprius requirat; unde Gregorius dicit in homil. Praedicta: si abiectio pretiosi indumenti virtus non
esset, evangelista de ioanne vigilanter non diceret: erat indutus pilis camelorum. Licitum est autem ut secundum
modum propriae personae pretiosis utatur; sed peccatum est, si proprium modum excedat.
Et quia pretiosum dicitur relative, sicut et magnum, cum id quod est pretiosum uni, non sit alteri pretiosum;
pretiositas vestium semper sonat in excessum proprii modi, et secundum hoc semper est peccatum pretiosis
vestibus uti; et sic loquitur Gregorius.
RA1
Unde patet solutio ad primum.
RA2
211

