Utrum aliquis possit audire Missam sacerdotis fornicarii, quin peccet mortaliter.
TTB
Videtur quod non possit audire sine peccato mortali.
AG
Ecclesia enim praecepit sub anathemate quod nullus audiat Missam a fornicario sacerdote.
Sed facere contra huiusmodi mandatum, est peccatum mortale. Ergo, etc..
SC
Contra, est quod in multis locis per mundum sustinetur.
CO
Respondeo. Dicendum, quod circa hoc est considerandum, quod aliquid quantum ad ius naturale est per se
malum, et aliquid malum est quantum ad ius positivum.
Quicumque enim sacerdos in peccato mortali existens celebrat, peccat mortaliter; unde si constaret mihi eum
esse in peccato mortali, et inducerem eum ad celebrandum, peccarem mortaliter. Et hoc est secundum ipsum ius
naturale, quia hoc est provocare eum ad peccatum mortale.
Ius autem positivum addit plus, quod non solum non debeam inducere eum ad celebrandum, sed etiam si audiam
eius Missam, pecco mortaliter; quod quidem institutum est in poenam sacerdotis fornicarii.
Attendendum tamen est, quod hoc non intelligitur de quolibet sacerdote fornicario, sed de publicis fornicariis;
qui proprie dicuntur publici, quando iudicio et sententia ecclesiae vocantur publici. Unde quicumque a tali
fornicario publico audit Missam, peccat mortaliter.
RC
Ad illud quod obiicitur, dicendum, quod si sustinetur a praelatis, propter hoc non excusatur: quia hoc est vel
propter negligentiam; vel propter miseriam et defectum ipsorum praelatorum, qui non sunt ausi corrigere alios,
cum in se multa corrigenda cognoscant; vel etiam propter timorem aliquando: unde non excusantur propter hoc.
|a2 Articulus 2
TTA
Circa secundum quaesitum fuit utrum aliquis loquendo, comedendo, seu stando cum excommunicatis, peccet
mortaliter.
TTB
Et videtur quod sic.
AG1
Quia multi magistri decretorum et magni hoc dicunt.
AG2
Praeterea, facere contra praecepta ecclesiae est peccatum mortale. Sed ecclesia mandat quod nullus loquatur nec
comedat cum excommunicatis. Hoc ergo qui facit, peccat mortaliter.
AG3
Praeterea, quaedam decretalis dicit, ubi consulebatur summus pontifex, utrum posset participari excommunicatis,
quod hoc etiam pro vitando dispendio mortis non debet facere; et huius assignat causam, dicens: quia est
peccatum mortale. Videtur ergo quod quicumque in aliquo participat cum eis, peccet mortaliter.
SC
Contra, est quod nos videmus multos perfectos viros hoc facientes, qui nullo modo hoc facerent, si esset
peccatum mortale.
CO
Respondeo. Dicendum, quod aliquis per excommunicationem separatur a communione fidelium, non autem
hominum, nisi per accidens: quia in tantum separatur a communione hominum, inquantum convenit separari a
communione fidelium.
Dico ergo, quod aliquis potest communicare seu participare cum excommunicato directe et indirecte.
Directe quidem in his quae sunt fidelium; et sic ille qui hoc modo ei communicat, peccat mortaliter. Et hoc
contingit tripliciter.
Quia si communico secum in divinis: sicut si orem pro eo, vel audiam Missam cum eo, et in aliis spiritualibus.
Item si ex contemptu: et hoc in quocumque communicat quis cum eo quasi contemnens mandatum ecclesiae,
peccat mortaliter. Item quicumque participat secum in crimine et in causa.
Indirecte vero communicat quis cum eo in his quae sunt hominis, sicut in verbo, in cibo, et in his quae sunt
simpliciter humanae conversationis; et secundum hoc non peccat mortaliter, sed venialiter, nisi faciat ex
contemptu, ut dictum est.
RA1
Ad primum ergo dicendum, quod opinio decretistarum non est vera: quia ipsi plus assentiunt in his et sequuntur
ius humanum quam divinum, cum plus sit assentiendum divino quam humano: et ideo melior est opinio aliorum
qui dicunt contrarium.
RA2
222

