TTA
Si aliquid esset in nihilum redactum, utrum Deus possit illud reparare idem numero.
TTB
Circa secundum sic proceditur: videtur quod Deus non possit id quod in nihilum redactum est, idem numero
reparare.
AG1
Dicit enim Philosophus in II de generatione, quod ea quorum substantia corrumpitur, non reiterantur eadem
numero. Sed eorum quae in nihilum rediguntur, substantia corrumpitur. Ergo eadem numero iterari non possunt.
AG2
Sed contra, est quod Augustinus dicit, IV de Civit. Dei: si caro humana omnibus periisset modis, nec ulla eius
materies in ullis latebris remansisset, nonne si vellet, eam repararet omnipotens? sed nulla materia remanente de
re corrupta, quod corrumpitur, in nihilum redigitur. Ergo Deus id quod in nihilum est redactum, potest idem
numero reparare.
AG3
Praeterea, differentia est causa numeri, sicut Damascenus dicit. Sed nihilum non facit aliquam differentiam: quia
non entis non sunt species et differentiae, secundum Philosophum.
Ergo id quod reparatur a Deo potest esse unum et idem numero, quamvis in nihilum fuerit redactum.
CO
Respondeo. Dicendum, quod in his quae in nihilum redigi possunt, est quaedam differentia attendenda.
Quaedam enim sunt quorum unitas in sui ratione habet durationis continuitatem, sicut patet in motu et tempore;
et ideo interruptio talium indirecte contrariatur unitati eorum secundum numerum. Ea vero quae contradictionem
implicant, non continentur sub numero Deo possibilium, quia deficiunt a ratione entis: et ideo, si huiusmodi in
nihilum redigantur, Deus ea non potest eadem numero reparare. Hoc enim esset facere contradictoria simul esse
vera; puta si motus interruptus esset unus.
Alia vero sunt quorum unitas non habet in sui ratione continuitatem durationis, sicut unitas rerum permanentium,
nisi per accidens, in quantum eorum esse subiectum est motui: sic enim et mensurantur huiusmodi tempore, et
eorum esse est unum et continuum, secundum unitatem et continuitatem temporis. Et quia natura agens non
potest ista producere sine motu, inde est quod naturale agens non potest huiusmodi reparare eadem numero, si in
nihilum redacta fuerint, vel si fuerint secundum substantiam corrupta. Sed Deus potest reparare huiusmodi et
sine motu, quia in eius potestate est quod producat effectus sine causis mediis; et ideo potest eadem numero
reparare, etiamsi in nihilum elapsa fuerint.
RA1
Unde patet responsio ad primum et secundum.
RA3
Ad tertium dicendum, quod nihilum non est differentia alicuius entis, si per hoc quod aliquid reducatur in
nihilum, interrumpatur continuatio essendi, quae pertinet ad unitatem motus, et eorum quae consequuntur ad
motum.
|q4 Quaestio 4
Prologus
PR
Deinde quaesitum est de personalibus quae pertinent ad personam filii. Primo quantum ad naturam divinam.
Secundo quantum ad naturam assumptam.
Circa primum quaesita sunt duo.
PR1
Primo utrum pater eodem verbo dicat se et creaturam.
PR2
Secundo utrum filius sua filiatione distinguatur a spiritu sancto.
|a1 Articulus 1
TTA
Utrum pater eodem verbo dicat se et creaturam.
TTB
Ad primum sic proceditur. Videtur quod pater non eodem verbo dicat se et creaturam.
AG1
Dicere enim se, soli patri convenit, ut Augustinus dicit, VII de Trinit.. Sed dicere creaturam convenit toti
trinitati: ea enim quae important respectum ad creaturam, toti trinitati conveniunt, ut patet per dionysium, II cap.
De divin. Nomin.. Ergo pater non eodem verbo dicit se et creaturam.
AG2

73

