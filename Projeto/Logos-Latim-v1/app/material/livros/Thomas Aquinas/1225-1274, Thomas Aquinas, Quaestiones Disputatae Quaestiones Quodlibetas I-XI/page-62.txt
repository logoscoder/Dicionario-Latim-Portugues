mitteretur ad fratres suos viventes, est hoc denegatum, sicut dicitur Lucae XVI. Non ergo licet hoc a morientibus
requirere.
SC
Sed contra, est quod dicitur II Mach., cap. XII, 46: sancta et salubris est cogitatio pro defunctis exorare. Sed ad
hoc homo provocatur per hoc quod cognoscit necessitatem eorum quam habent post mortem. Ergo licitum est et
sanctum hoc a morientibus requirere.
CO
Respondeo. Dicendum, quod, cum peccatum sit contra naturam, ut patet per Damascenum in II Lib., requirere
impletionem naturalis desiderii non est peccatum, nisi aliqua inordinatio adiungatur; sicut patet in sumptione cibi
et potus.
Homo autem naturaliter scire desiderat; unde, si requirat alicuius rei notitiam, non est peccatum, nisi forte per
accidens, hoc est per aliquam inordinationem adiunctam: puta si per studium et inquisitionem alicuius scientiae
aliquis impediatur ab his quibus tenetur intendere; puta, si praedicator impediatur ab officio debitae
praedicationis propter studium geometriae; aut etiam si quis inquirat aliquid cognoscere, superbe et
praesumptuose de sua facultate confidens; vel si qua alia huiusmodi inordinatio circa hoc contingat.
Nulla autem inordinatio in hac inquisitione videtur, si aliquis requirat a moriente cognoscere statum suum post
mortem, submittendo tamen hoc divino iudicio. Unde nulla ratio videtur quare debeat dici hoc esse peccatum;
nisi forte ex dubitatione fidei de futuro statu quasi tentando inquirat.
RA
Ad illud vero quod in contrarium obiicitur, dicendum, quod Deus vult multa nobis sic esse abscondita, quorum
notitiam propriis viribus aut merito acquirere non possumus; quae tamen vult revelari humiliter et pie
quaerentibus, secundum illud Matth., XI, 25: abscondisti haec sapientibus et prudentibus, et revelasti ea parvulis.
Unde non est mirum, si superbis fratribus superbi divitis Deus aliqua noluit revelari, quae tamen vult revelari
fidelibus pie et humiliter requirentibus.
|q10 Quaestio 10
Prologus
PR
Deinde quaesitum est de anima quantum ad poenam. Et circa hoc quaesita sunt duo.
PR1
Primo utrum anima possit pati ab igne corporeo.
PR2
Secundo utrum damnati in inferno gaudeant de poenis inimicorum suorum, quos vident secum puniri.
|a1 Articulus 1
TTA
Utrum anima possit pati ab igne corporeo.
TTB
Circa primum sic proceditur: videtur quod anima separata non possit pati ab igne corporeo.
AG
Actio enim agentis est proportionata passioni patientis. Sed actio ignis, cum sit corpus physicum, est actio
naturalis, quae consistit in movere. Ergo nihil patitur ab igne corporeo nisi quod movetur. Sed anima non
movetur, cum sit impartibilis, nihil autem impartibile movetur, ut probatur in VI phys..
Ergo anima non patitur ab igne corporeo.
SC
Sed contra, est quod dives in inferno secundum animam existens dicit: crucior in hac flamma; ut dicitur Lucae
XVI, 24.
CO
Respondeo. Dicendum, quod anima patitur poenam ab igne corporeo, sicut fides catholica docet.
Quod autem ignis corporeus agat in animam separatam, hoc non habet ex natura sua, sed in quantum est
instrumentum divinae iustitiae, ut dicitur communiter.
Advertendum tamen est, quod nullum instrumentum agit in virtute superioris agentis nisi exercendo aliquam
actionem sibi connaturalem, alioquin frustra adhiberetur ad effectum; sicut serra in quantum est instrumentum
artis, facit arcam secando; et aqua baptismalis abluit animam ut instrumentum divinae misericordiae, corporaliter
abluendo.
Si ergo ignis corporeus agit in animam ut est instrumentum divinae iustitiae punientis, necesse est quod hoc fiat
per aliquam actionem igni corporeo connaturalem.
Non autem potest dici quod ignis alteret animam calefaciendo vel desiccando aut igniendo ipsam. Unde
relinquitur modus quem Augustinus ponit I de Civit. Dei, ut scilicet anima separata vel spiritus Daemonis
patiatur poenam per alligationem quamdam ab igne corporeo.
62

