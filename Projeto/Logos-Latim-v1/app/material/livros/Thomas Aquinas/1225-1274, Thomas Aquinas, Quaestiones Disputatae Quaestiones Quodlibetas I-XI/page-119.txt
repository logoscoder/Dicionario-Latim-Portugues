AG1
Voluntas enim aequaliter se habet ad propinqua et remota. Si ergo Angelus ageret per solum imperium
voluntatis, sequeretur quod non differret, ab hoc quod Angelus aliquid ageret, quod esset propinquum vel
remotum illud in quod agit; et sic nunquam oporteret quod de caelo ad terram descenderet ad aliquid hic
agendum: quod est contra traditionem sacrae Scripturae.
AG2
Praeterea, quantum ad voluntatem non differt unitas et multitudo: sicut enim aliquis potest velle movere unam
rem, ita potest velle movere plures res, vel etiam totum universum.
Si ergo Angelus ageret solum per imperium voluntatis, sequeretur quod posset movere totum universum: quod
est impossibile, cum ipse sit pars universi. Non ergo Angelus agit solo imperio voluntatis.
SC
Sed contra, omnis actio est ab aliqua virtute.
Sed in Angelo non est alia virtus quam intellectus et voluntas: intellectus autem non agit nisi per voluntatem.
Ergo omnis actio Angeli est per imperium voluntatis.
CO
Respondeo. Dicendum, quod omnis actio cuiuscumque rei est per formam naturae illius rei.
Nam etsi sint aliquae formae accidentales principia actionum alicuius rei, oportet quod huiusmodi actiones
reducantur, sicut in primum principium, in formam specificam illius rei agentis; sicut actio caloris ignis reducitur
sicut ad primum principium in formam substantialem ipsius, quae est etiam principium omnium accidentium
propriorum ignis.
Et ideo oportet se aliter habere in actionibus alicuius rei habentis naturam simplicem, quam in actionibus alicuius
rei habentis naturam compositam.
Si enim fuerit aliquid habens naturam simplicem, omnis actio eius erit secundum proprietatem et modum illius
naturae; quod non contingit, si habeat naturam compositam.
Omnis enim actio ignis est secundum proprietatem naturae ignis: in cultello autem ignito est quaedam actio non
pertinens ad proprietatem ignis, scilicet incisio.
Et hoc etiam considerandum est in substantiis spiritualibus.
Anima enim humana non est totaliter intellectus, sed participat intellectualitatem; unde est in ea aliqua virtus et
actio quae non pertinet ad intellectualem naturam, sicut praecipue patet in his quae pertinent ad animam
vegetabilem.
Sed Angelus est totaliter intellectualis naturae; et ideo oportet quod omnis eius actio sit secundum intellectum;
unde beatus dionysius dicit, IV capit. De divin. Nomin., quod Angeli habent substantias et virtutes et operationes
intellectuales. Intellectus autem non agit nisi mediante voluntate: quia motus voluntatis est inclinatio sequens
formam intellectam; unde oportet quod quidquid Angelus agit, agat per imperium voluntatis.
Sed tamen considerandum est, quod cum virtus sit media inter essentiam et operationem, oportet quod virtus et
operatio cuiuslibet rei proportionetur essentiae eius. Unde superioris Angeli, cuius est essentia nobilior, est etiam
virtus efficacior sicut ad intelligendum, ita etiam ad agendum in res exteriores.
Et secundum hoc actio Angeli limitatur ad aliquem effectum, quia nec virtutem nec essentiam habet infinitam.
RA1
Ad primum ergo dicendum, quod actio voluntatis angelicae radicatur in essentia eius, a qua procedit eius virtus
et operatio: oportet autem movens esse simul cum mobili quod ab eo movetur, ut habetur in VII physic.; et ideo
oportet substantiam Angeli aliqualiter coniungi rebus quas movet.
RA2
Ad secundum dicendum, quod quia actio voluntatis limitatur secundum modum essentiae, non oportet quod
Angelus possit agere omnia quae potest velle.
|a2 Articulus 2
TTA
Utrum Angeli possint esse in convexo caeli empyrei: quod etiam quaerebatur circa corpora gloriosa.
TTB
Ad primum sic proceditur: videtur quod Angelus non possit esse in convexo caeli empyrei.
AG1
Dicit enim Anselmus: in nihilo nihil esse potest. Sed extra caelum empyreum nihil est. Ergo Angelus non potest
esse in convexo caeli empyrei: sic enim esset extra caelum empyreum.
AG2
Item, videtur quod nec corpus gloriosum ibi possit esse. Omne enim corpus necesse est in loco esse. Sed extra
caelum empyreum non est aliquis locus. Ergo non potest esse corpus gloriosum extra caelum empyreum.
SC

119

