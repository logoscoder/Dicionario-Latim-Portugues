Illud autem quod agitur contra legem, semper est malum; nec excusatur per hoc quod est secundum
conscientiam. Et similiter quod est contra conscientiam, est malum, quamvis non sit contra legem. Quod autem
nec contra conscientiam nec contra legem est, non potest esse peccatum.
Dicendum est ergo, quod quando duae sunt opiniones contrariae de eodem, oportet esse alteram veram et alteram
falsam.
Aut ergo ille qui facit contra opinionem magistrorum, utpote habendo plures praebendas, facit contra veram
opinionem; et sic, cum faciat contra legem Dei, non excusatur a peccato, quamvis non faciat contra
conscientiam.
Sic enim contra legem Dei facit.
Aut illa opinio non est vera, sed magis contraria, quam iste sequitur, ita quod vere licet habere plures praebendas:
et tunc distinguendum est: quia aut talis habet conscientiam de contrario, et sic iterum peccat contra
conscientiam faciens, quamvis non contra legem; aut non habet conscientiam de contrario secundum
certitudinem, sed tamen in quamdam dubitationem inducitur ex contrarietate opinionum: et sic si manente tali
dubitatione plures praebendas habet, periculo se committit, et sic proculdubio peccat, utpote magis amans
beneficium temporale quam propriam salutem; aut ex contrariis opinionibus in nullam dubitationem adducitur, et
sic non committit se discrimini, nec peccat.
RA
Unde patet solutio ad obiecta.
|a4 Articulus 4
TTA
Utrum mendacium semper sit peccatum.
TTB
Ad quartum sic proceditur: videtur quod non omne mendacium sit peccatum.
AG1
Maius enim peccatum est homicidium quam mendacium. Sed homicidium potest licite fieri, ut cum iudex occidit
latronem. Ergo et mendacium.
AG2
Praeterea, in sacra Scriptura quidam laudantur, qui tamen mentiti esse intelliguntur, ut obstetrices, Iacob et
Iudith. Ergo mendacium non semper est peccatum.
SC
Sed contra, est quod Augustinus determinat in Lib. De mendacio.
CO
Respondeo. Dicendum, quod quandocumque aliquis actus habet aliquam inordinationem inseparabiliter
annexam, nunquam potest bene fieri; quia ipsa inordinatio est aliquid superfluum, vel diminutum, et ita non
potest in tali actu medium accipi, in quo virtus consistit, ut patet per Philosophum in VI ethic.. Huiusmodi autem
actus est mendacium.
Ad hoc enim inventa sunt verba vel voces, ut sint signa intellectuum, ut dicitur in I periher.: et ideo quando
aliquis voce enuntiat quod non habet in mente, quod importatur in nomine mendacii, est ibi inordinatio per
abusum vocis. Et ideo concedimus quod mendacium semper est peccatum.
RA1
Ad primum ergo dicendum, quod homicidium semper est peccatum, quia inordinationem habet inseparabiliter
annexam. Homicidium enim plus importat quam occisio hominis; composita enim nomina frequenter plus
important quam componentia: importat enim homicidium occisionem hominis indebitam.
Et ideo homicidium nunquam est licitum, quamvis occidere hominem aliquando liceat.
RA2
Ad secundum dicendum, quod, sicut Augustinus dicit in Lib. De mendacio, et habetur in Glossa super illud
psalm. V, 7: perdes omnes qui loquuntur mendacium, dupliciter aliquis laudatur in Scriptura.
Quidam propter perfectum statum virtutis; et horum facta proponuntur omnibus in exemplum; et de talibus non
legitur quod mentiti sint; vel si aliqua dixerunt quae mendacia videntur, secundum intentionem quam ex instinctu
spiritus sancti conceperunt, mendacia non sunt.
Quidam vero laudantur propter virtutis indolem; et sic in aliquibus mendacium fuisse legitur, maxime
officiosum, sicut patet de obstetricibus. Non enim commendantur quia mentitae sunt, sed propter misericordiam
ex qua in mendacium inciderunt; et sic apparet in eis quaedam indoles, idest profectus virtutis, non autem
perfectio.
|a5 Articulus 5
TTA
Utrum quantum aliquis intendit peccare, tantum peccet.
TTB
173

