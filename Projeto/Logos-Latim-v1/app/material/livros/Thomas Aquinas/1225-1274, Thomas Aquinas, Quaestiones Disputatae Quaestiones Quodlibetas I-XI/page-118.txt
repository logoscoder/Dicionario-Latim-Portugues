in aliis horis canonicis tempus praevenire, sicut etiam hoc in solemnibus ecclesiis fit: quia melius est Deo
utrumque reddere, scilicet et debitas laudes, et alia honesta officia, quam quod per unum aliud impediatur.
RA
Ad primum ergo dicendum, quod quantum ad contractus et alia huiusmodi, dies incipit a media nocte; sed
quantum ad ecclesiasticum officium et solemnitatum celebritates incipit dies a vesperis: unde, si aliquis post
dictas vesperas et completorium, dicat matutinas, iam hoc pertinet ad diem sequentem.
|*QUODL_6
|q1 Quaestio 1
PR
Quaesitum est de Deo, de Angelo, de homine et de creaturis pure corporalibus.
Circa Deum quaesitum est unum.
TTA
Utrum scilicet unitas essentiae ponat in numerum cum unitate personae.
TTB
Et videtur quod non.
AG1
Sunt enim tres personae divinae. Si ergo unitas essentiae poneret in numerum cum unitate personae, sequeretur
quod in Deo esset quaternitas, quod est haereticum. Non ergo unitas essentiae ponit in numerum cum unitate
personae.
AG2
Sed contra, si unitas essentiae sit penitus idem cum unitate personae, non ponens cum ea in numerum,
sequeretur, quod de quocumque praedicatur unum, praedicaretur et reliquum.
Sed unitas essentiae praedicatur de tribus personis; dicimus enim, quod pater et filius et spiritus sanctus sunt
unum. Ergo unitas personalis praedicabitur de eis, ut dicatur, quod pater et filius et spiritus sanctus sunt unus;
quod patet esse falsum.
CO
Respondeo. Dicendum, quod unumquodque in quantum est unum, in tantum est ens; unde ens et unum
convertuntur. Est autem unumquodque ens per suam formam, unde et unumquodque per suam formam habet
unitatem: et inde est quod quae est comparatio formae ad formam, eadem est comparatio unitatis ad unitatem.
Deus autem est formaliter Deus per suam essentiam. Proprietas autem personalis est quasi forma constituens
personam: quae quidem realiter distinguitur ab alia persona propter oppositionem relativam: sed proprietas
personalis non distinguitur realiter ab essentia, alioquin sequeretur quod in Deo esset compositio, et quod aliquid
adveniret ei per modum accidentis: nam omne quod est extra essentiam rei, accidentaliter advenit.
Differt tamen proprietas personalis ab essentia, secundum modum intelligendi et significandi.
Nam essentia dicitur absolute; proprietas vero personalis importat relationem.
Unde patet quod unitas personae non ponit in numerum cum unitate essentiae quasi realiter ab ea differens, sed
solum secundum modum intelligendi.
RA
Et per hoc patet responsio ad obiecta.
Nam primum procedebat secundum differentiam rei: quae quia non est in divinis inter unitatem essentiae et
personae, ideo non potest poni quaternitas in Deo. Secundum vero procedebat secundum differentiam quae est ex
modo intelligendi et significandi, ex quo provenit quod dicimus, quod pater et filius et spiritus sanctus dicuntur
unum, sed non unus.
|q2 Quaestio 2
PR
Deinde circa Angelos quaerebantur duo.
PR1
Primo de actione ipsorum: utrum scilicet quidquid agunt, agant per imperium voluntatis.
PR2
Secundo de loco ipsorum: utrum scilicet possint esse in convexo caeli empyrei, quod etiam quaerebatur circa
corpora gloriosa.
|a1 Articulus 1
TTA
Utrum quidquid agunt Angeli, agant per imperium voluntatis.
TTB
Circa secundum sic proceditur: videtur quod non quidquid agit Angelus, agat per imperium voluntatis.
118

