Tertio utrum status religionis sit perfectior quam status sacerdotum parochialium et archidiaconorum.
|a1 Articulus 1
TTA
Utrum religiosus qui nihil debet habere in proprio vel communi, possit eleemosynam facere de his quae sibi ab
aliis in eleemosynam dantur.
TTB
Circa primum sic proceditur: videtur quod religiosi qui nihil habent in proprio vel communi, non possunt
eleemosynam facere quae eis proficiat.
AG
Non enim proficit eleemosyna facienti, nisi debito modo fiat. Sed tales religiosi non possunt eleemosynam
debito modo facere; debet enim eleemosyna de proprio fieri, secundum illud tobiae, IV, 9: si multum tibi fuerit,
abundanter tribue; si autem modicum, idipsum libenter impertiri stude. Ergo tales religiosi qui nihil suum habent
nec in proprio nec in communi, non possunt eleemosynam facere quae eis proficiat; sed si quam eleemosynam
de eleemosynis sibi factis faciunt, eis proficit a quibus eleemosynam perceperunt.
SC
Sed contra, inter alia opera, eleemosynarum largitio plurimum invenitur esse fructuosa: dicitur enim Dan. IV, 24:
peccata tua eleemosynis redime. Si ergo religiosi eleemosynas facere non possunt quae eis proficiant, videntur
esse peioris conditionis quam alii etiam in spiritualibus bonis.
CO
Respondeo. Dicendum, quod religiosi quamvis proprium habere non possint, possunt tamen aliquarum rerum
dispensationem habere; sive de fructibus possessionum communium sive etiam de eleemosynis particulariter eis
collatis: nec refert, quantum ad propositum pertinet, utrum huiusmodi dispensationem habeant auctoritate sui
ordinis vel auctoritate alicuius superioris praelati.
Hi ergo quibus dispensatio commissa est, possunt meritorie eleemosynam facere de bonis quae eorum
dispensationi committuntur, secundum quod eis committitur: et huiusmodi eleemosyna meritoria est et eis qui
minime ministerium exequuntur, et illis quorum ministerio huiusmodi res deputatae noscuntur.
Si vero aliquis religiosus sit cui non sit huiusmodi rerum dispensatio commissa, ei non licet eleemosynam facere.
RA
Et per hoc patet responsio ad obiecta.
|a2 Articulus 2
TTA
Utrum aliquis in religione existens, sciens patrem suum gravi necessitate opprimi, possit exire absque licentia
praelati sui, ut subveniat patri.
TTB
Ad secundum sic proceditur: videtur quod religiosus, si videat patrem suum esse in necessitate, etiam absque
praelati sui licentia possit claustrum exire ad subveniendum patri.
AG
Non enim praetermittendum est mandatum Dei propter hominum traditiones; unde Dominus Matth., XV, 6,
contra quosdam dicit: irritum fecistis mandatum Dei propter traditiones vestras. Sed ad subveniendum parentibus
homo adstringitur per praeceptum divinum: honora patrem tuum et matrem tuam; in quo quidem honore
intelligitur necessariorum subventio. Ergo videtur quod non obstantibus religionis observantiis, quae sunt
hominum statuta, debeat aliquis religiosus exire claustrum ad subveniendum parentibus secundum praeceptum
Dei.
SC
Sed contra, spiritualia semper praeferenda sunt carnalibus. Sed religiosi se obligaverunt ad obsequium spiritualis
patris, scilicet Dei, cui magis tenemur, secundum illud ad Hebr., cap. XII, 9: quanto magis obtemperabimus patri
spirituum et vivemus? non ergo debent dimittere sui ordinis observantias, ut parentibus carnalibus ministrent.
CO
Respondeo. Dicendum, quod aliter est dicendum de illo qui nondum religionem intravit, et aliter de illo qui iam
in religione est professus. Ille enim qui nondum religionem intravit, si videat patrem suum in magna necessitate,
cui per alium subveniri non possit, non debet religionem intrare, sed tenetur ministrare parentibus, maxime si
absque periculo peccati possit in saeculo remanere. Si vero per alium possit eius parentibus ministrari; potest, si
vult, religionem intrare. Unde chrysostomus exponens illud Matth., VIII, 22: dimitte mortuos sepelire mortuos
suos, dicit quod malum est abducere hominem a spiritualibus, et maxime cum fuerint qui ministerium parentum
compleant. Erant enim alii qui complere possent illius funeris sepulturam.
Postquam vero aliquis est iam in religione professus, est mortuus mundo; unde per spiritualem mortem
deobligatur a cura impendenda parentibus, sicut etiam deobligaretur per mortem corporalem; et ideo non peccat,
nec contra praeceptum Dei agit, si in claustro remaneat sub praecepto praelati sui, parentum ministratione
53

