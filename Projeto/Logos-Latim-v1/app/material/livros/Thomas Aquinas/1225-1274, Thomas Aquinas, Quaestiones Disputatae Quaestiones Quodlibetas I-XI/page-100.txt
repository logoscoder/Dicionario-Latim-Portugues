Ad primum ergo dicendum, quod cum dicitur: si homo vult currere, potest currere; antecedens est possibile, et
ideo consequens est simpliciter possibile; sed cum dicitur sic: si Deus vult peccare, potest peccare; antecedens
est impossibile; unde nihil prohibet conditionalem esse veram, consequente existente impossibili.
|q3 Quaestio 3
Prologus
PR
Deinde quantum ad naturam assumptam quaesita sunt duo.
PR1
Primo utrum totus sanguis quem Christus in sua passione effudit, in resurrectione ad corpus eius redierit.
PR2
Secundo in quo Christus nobis maius signum dilectionis exhibuerit; utrum in hoc quod Christus passus est pro
nobis, vel in hoc quod corpus suum dedit nobis sub sacramento in cibum.
|a1 Articulus 1
TTA
Utrum totus sanguis quem Christus in sua passione effudit, in resurrectione ad corpus eius redierit.
TTB
Circa primum sic proceditur: videtur quod totus sanguis Christi, qui est in passione eius effusus, ad corpus eius
in resurrectione redierit.
AG1
Resurrectio enim nostra conformis erit resurrectioni Christi, secundum illud ad philipp.
Cap. III, 21: reformabit corpus humilitatis nostrae configuratum corpori claritatis suae.
Sed ad corpus nostrum in resurrectione redibit totum quod fuit de veritate humanae naturae.
Sanguis autem Christi in passione effusus, fuit de veritate humanae naturae, et sacer dicitur, secundum illud,
quem sacer cruor perunxit fusus agni corpore. Ergo videtur quod ille sanguis Christi in passione effusus, in
resurrectione ad corpus eius redierit.
AG2
Praeterea, verbum Dei nunquam deposuit quod in nostra natura assumpsit, partibus humanae naturae ab invicem
in passione separatis.
Sed verbum Dei assumpsit in natura nostra non solum corpus, sed etiam sanguinem.
Ergo sanguis ille nunquam fuit a verbo depositus: rediit ergo ad ipsum in resurrectione.
SC
Sed contra, est quod in aliquibus ecclesiis sanguis Christi usque hodie dicitur servari.
CO
Respondeo. Dicendum, quod in resurrectione tam Christi quam nostra, totum quod fuit de veritate humanae
naturae, reparabitur; non autem illa quae de veritate humanae naturae non fuerunt.
Et quamvis circa ea quae sunt de veritate humanae naturae, sit diversa diversorum opinio; secundum quamlibet
opinionem non totus sanguis nutrimentalis, id est qui ex cibis generatur, pertinet ad veritatem humanae naturae.
Cum ergo Christus ante passionem comederit et biberit, nihil prohibet in eo fuisse aliquem sanguinem
nutrimentalem, qui ad veritatem humanae naturae non pertinet et quem oporteret ad corpus eius in resurrectione
redire.
Sed quia specialiter fit quaestio de sanguine in passione effuso pro redemptione humani generis; de hoc magis
dicendum videtur quod totus in resurrectione ad corpus Christi redierit, triplici ratione.
Quarum prima accipi potest ex aetate Christi patientis. Passus est enim in perfectissima aetate, in qua maxime ea
quae in homine inveniuntur, ad veritatem humanae naturae pertinere videntur tamquam ad maximam
perfectionem adducta.
Secunda sumitur ex merito passionis. Si enim sanctorum martyrum illae partes in quibus passionem pro Christo
sustinuerunt, quemdam privilegiatum fulgorem in resurrectione habent, ut Augustinus dicit, XXI de civitate Dei;
ergo multo magis sanguis Christi, quem pro salute humani generis effudit, ad gloriosam resurrectionem reparatus
est.
Tertia ratio potest sumi ex ipsa virtute passionis.
Sanguis enim ille in passione effusus humanum genus sanctificavit, secundum illud ad Hebr. XIII, 12: Iesus, ut
sanctificaret per suum sanguinem populum, extra portam passus est. Humanitas autem Christi salutiferam
virtutem habuit ex virtute verbi sibi uniti, ut Damascenus dicit in III Lib.. Unde manifestum est quod sanguis in
passione effusus, qui maxime fuit salubris, fuit divinitati unitus; et ideo oportuit quod in resurrectione iungeretur
aliis humanitatis partibus.
Sanguis autem Christi qui in quibusdam ecclesiis ostenditur, dicitur ex quadam imagine Christi percussa
miraculose fluxisse, vel etiam alias ex corpore Christi.
RA
100

