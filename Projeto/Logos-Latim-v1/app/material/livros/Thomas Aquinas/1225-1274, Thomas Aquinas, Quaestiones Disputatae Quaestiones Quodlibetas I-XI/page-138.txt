Sicut autem per unam speciem concreatam potest cognoscere diversa individua, ita etiam multo amplius potest
per unam cognoscere quidquid est in uno individuo, ut non oporteat eum aliam speciem habere, non qua
cognoscit colorem, et odorem unius pomi, sed simul cognoscendo hoc pomum, cognoscit quidquid est in pomo
illo et essentialiter et accidentaliter.
Effectus autem non est in causa sua ut in ea possit cognosci, nisi sit causa determinata ad effectum illum; sicut
patet in causis necessariis, quibus cognoscuntur effectus earum.
Sed causa contingens non determinatur ad effectum suum nisi quando iam actu producit ipsum. Unde in causa
contingente non est effectus eius ut in ea possit cognosci, nisi quando iam actu productus est.
Et ideo Angelus per species concreatas cognoscens causas universales omnium singularium contingentium, non
cognoscit naturali cognitione effectus earum antequam sint in actu, sed statim cum actu sunt.
RA2
Ad secundum dicendum, quod, quando aliquid incipit esse praesens, Angelus de novo cognoscit illud non facta
aliqua innovatione in ipso Angelo, sed in re cognoscibili, in qua est aliquid quod prius non fuit, quod sine ea
cognita non cognoscitur.
RA3
Ad tertium dicendum, quod applicatio illa est intelligenda per modum illum quo Deus ideas ad res cognoscendas
applicat, non sicut medium cognoscibile ad aliud, sed sicut modus cognoscendi ad rem cognitam; alias nihil
valeret ad propositum, sicut ostensum est in obiiciendo.
RA4
Ad quartum dicendum, quod intellectus Angeli neque una specie cognoscit omnia, neque tot species habet quot
sunt individua, ut ex dictis patet.
RA5
Ad quintum dicendum, quod illa una species efficitur ratio cognoscendi quodlibet individuum, secundum
respectum ad ipsum, ut
|a4 Articulus 4
TTA
Utrum notitia, quam Augustinus dicit prolem mentis, sit accidens, vel non.
TTB
Circa quartum sic proceditur: videtur quod notitia, quae ab Augustino dicitur proles mentis, non sit in mente
sicut accidens in subiecto.
AG1
Nullum enim accidens excedit suum subiectum.
Sed notitia excedit mentem, quia mens non solum seipsam, sed et alia per notitiam novit. Ergo notitia non est
accidens mentis.
AG2
Praeterea, nullum accidens est aequale suo subiecto. Sed notitia est aequalis menti; alias in notitia, mente et
amore non consisteret imago trinitatis, quod Augustinus ponit.
Ergo notitia non est accidens mentis.
AG3
Praeterea, hoc idem videtur ex verbis Augustini, qui in IX Lib. De Trinit. Dicit, quod notitia et amor in anima
existunt substantialiter, vel, ut ita dicam, essentialiter, non tamquam accidens in subiecto, ut color aut figura in
corpore.
SC
Sed contra, notitia mentis nihil aliud esse videtur quam scientia. Sed scientia est accidens, cum sit in prima
specie qualitatis. Ergo et notitia.
CO
Respondeo. Dicendum, quod notitia quatuor modis accipi potest. Primo pro ipsa natura cognoscitiva; secundo
pro potentia cognitiva; tertio pro habitu cognoscitivo; quarto pro ipso cognitionis actu. Sicut etiam hoc nomen
sensus, quandoque nominat naturam sensitivam, prout scilicet est principium huius naturae, quod est sensibile;
quandoque vero nominat ipsam potentiam; quandoque vero actum.
Loquendo ergo de notitia primo modo accepta, constat quod non est in substantia mentis sicut accidens in
subiecto, sed substantialiter et essentialiter; sicut dicitur, quod rationale est in vivo, et vivum in ente.
Si autem loquamur de notitia tribus aliis modis accepta, sic dupliciter potest considerari.
Vel secundum quod comparatur ad cognoscentem: et sic inest cognoscenti sicut accidens in subiecto, et sic non
excedit subiectum, quia nunquam invenitur inesse alicui nisi menti.
Vel secundum quod comparatur ad cognoscibile: et ex hac parte non habet quod insit, sed quod ad aliud sit. Illud
autem quod ad aliquid dicitur, non habet rationem accidentis ex hoc quod est ad aliquid, sed solum ex hoc quod
inest; et inde est quod sola relatio secundum rationem sui generis cum substantia remanet in divinis, nec tamen

138

