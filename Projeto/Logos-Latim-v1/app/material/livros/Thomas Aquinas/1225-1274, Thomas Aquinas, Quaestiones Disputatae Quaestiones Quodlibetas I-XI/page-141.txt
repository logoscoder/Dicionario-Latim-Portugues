Quidam enim dicunt, quod sunt ex materia et forma compositi. Alii dicunt, quod sunt compositi ex esse et quod
est, ut boetius dicit.
Et utroque modo oportet ponere potentialitatem in Angelo.
De primo enim modo patet. Similiter patere potest de secundo, quia omne quod non est suum esse, oportet quod
habeat esse receptum ab alio, quod est sibi causa essendi.
Et ita, in se consideratum, est in potentia respectu illius esse, quod recipit ab alio. Et hoc modo ad minus
potentialitatem ponere oportet in Angelo, quia Angelus non est suum esse, hoc enim solius Dei est. Et ita
relinquitur quod Angelus possit esse subiectum accidentalis formae.
RA1
Ad primum ergo dicendum, quod substantialis simplicitas in Angelis excludit compositionem materiae et
formae, non autem compositionem ex esse et quod est; quam compositionem ad minus accidentalis compositio
in Angelis praesupponit. Et iterum non oportet quod, si esse accidentale causatur a substantiali, compositio
accidentalis a compositione substantiali causetur; quia substantia aliquo modo simplex potest esse subiectum
accidentis, ut dictum est.
RA2
Ad secundum dicendum, quod boetius loquitur de illa forma simplici quae est actus purus, cui nihil
potentialitatis admiscetur; et talis est solus Deus.
|q4 Quaestio 4
Prologus
PR
Deinde quaeritur de sacramento altaris. Et circa hoc quaeruntur tria.
PR1
Primo utrum corpus Christi secundum totam suam quantitatem contineatur sub speciebus panis.
PR2
Secundo utrum in eodem instanti sit panis et corpus Christi.
PR3
Tertio utrum Deus possit facere quod albedo et aliae qualitates sint sine quantitate, sicut facit quod quantitas in
sacramento altaris sit sine subiecto.
|a1 Articulus 1
TTA
Utrum corpus Christi secundum totam suam quantitatem contineatur sub speciebus panis.
TTB
Circa primum sic proceditur: videtur quod non possit totum corpus Christi sub illis speciebus panis contineri.
AG
Non enim potest etiam per miraculum fieri ut duo contradictoria sint simul vera, ut Augustinus dicit contra
faustum. Hoc autem sequeretur, si totum corpus Christi subesset illis speciebus. Si enim est sub illis speciebus
totum, non est maius illis speciebus, cum non excedat eas; et tamen secundum rei veritatem est maius, cum sit
bicubitum vel amplius; et sic erit eodem maius et non maius.
Ergo non potest, etiam per miraculum, fieri quod sub illis speciebus contineatur totum.
SC
Sed contra, ubicumque est pars alicuius corporis, est totum corpus, nisi corpus sit divisum. Sed corpus Christi
non est divisum, cum sit impassibile. Ergo, cum aliquid corporis Christi sit sub illis speciebus, ut dicitur Matth.
XXVI, 26: hoc est corpus meum; oportet quod sub illis speciebus totum corpus Christi contineatur.
CO
Respondeo. Dicendum, quod sub illis speciebus absque dubio continetur totum corpus Christi, et tota quantitas
eius.
Ad cuius evidentiam sciendum est, quod in sacramento altaris dupliciter aliquid continetur: uno modo ex VI
sacramenti; alio modo ex naturali concomitantia. Verbi gratia, sub speciebus panis continetur et corpus et
sanguis Christi: sed corpus ex VI sacramenti, sanguis ex concomitantia naturali, quia corpus Christi non est sine
sanguine; sub speciebus autem vini est e converso.
Illud autem continetur sub sacramento ex VI sacramenti quod est transubstantiationis terminus; et propter hoc
anima et divinitas non continetur in sacramento ex VI sacramenti, cum panis et vinum in ea non convertantur,
sed ex naturali concomitantia, qua anima inseparabiliter unitur illi corpori, et divinitas humanitati.
Cum autem ex parte panis substantia transeat, et quantitas maneat cum reliquis accidentibus, patet quod directe
transubstantiationis terminus est substantia corporis Christi; et sic ipsa substantia corporis Christi est ibi ex VI
sacramenti, sed quantitas ex naturali concomitantia.
Unde patet quod substantia corporis Christi immediate habet ordinem ad dimensiones panis remanentes;
quantitas autem corporis Christi quasi ex consequenti.
141

