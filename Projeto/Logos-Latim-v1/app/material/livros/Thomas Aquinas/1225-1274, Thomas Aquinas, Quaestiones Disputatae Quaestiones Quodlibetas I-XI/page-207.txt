|q5 Quaestio 5
Prologus
PR
Deinde quaeritur de his quae pertinent ad gratiam. Et circa hoc quaeruntur tria.
PR1
Primo de praecepto honorationis parentum.
PR2
Secundo de consilio quantum ad votum obedientiae.
PR3
Tertio de voto continentiae.
|a1 Articulus 1
TTA
Utrum aliquis teneatur contrahere ut dote sustentet patrem, si aliter non possit.
TTB
Ad primum sic proceditur: videtur quod ille cuius pater non potest sustentari a filio nisi contrahendo accipiat
dotem, unde patrem nutrire possit, non teneatur contrahere ut patrem sustentet.
AG1
Cum enim caritas sit ordinata, plus aliquis tenetur sibi quam patri. Sed laudabile esset, si aliquis propter
virginitatem servandam se morti exponeret. Ergo non tenetur aliquis pro servanda patris vita matrimonium
contrahere.
AG2
Praeterea, praeceptum non contrariatur consilio. Sed de virginitate servanda est consilium, ut patet I ad Cor., VII,
25. Ergo per praeceptum de honoratione parentum non obligatur aliquis ad hoc unde virginitatem perdat.
SC
Sed contra, praeceptum affirmativum obligat pro loco et tempore. Sed tempus de honoratione parentum est
quando parentes indigent.
Ergo tunc obligatur aliquis ex tali praecepto. Et ita videtur quod teneatur matrimonium contrahere, si alias patri
subvenire non possit.
CO
Respondeo. Dicendum, quod casus propositus non videtur esse de facili possibilis. Vix enim contingere potest
quod aliquis parentes sustentare non possit absque matrimonii contractu, saltem manibus operando, vel
mendicando.
Si tamen hoc contingeret, esset idem iudicium de virginitate servanda in isto articulo, et de aliis perfectionis
operibus, sicut est introitus in religionem, de quo quidam varie opinantur.
Dicunt enim aliqui, quod si aliquis habet patrem indigentem, debet ei dimittere, si quid habet, ad eius
sustentationem; et sic potest licite religionem intrare, parentum curam patri caelesti committens, qui etiam aves
pascit.
Sed quia haec opinio nimis videtur aspera, ideo melius videtur dicendum, quod aut iste qui habet propositum
intrandi religionem, videt se in saeculo non posse vivere sine peccato mortali, vel non de facili.
Si timet sibi periculum peccati mortalis, cum magis teneatur saluti animae suae providere quam corporali
necessitati parentum, non tenetur in saeculo remanere. Si autem videt se posse in saeculo conversari absque
peccato, distinguendum videtur: quia si sine eius obsequio parentes nullo modo vivere possunt, sic tenetur eis
servire et alia opera perfectionis praetermittere, et peccaret eos dimittens; si vero sine eius obsequio possunt
aliqualiter sustentari, non autem honorifice, non propter hoc tenetur opera perfectionis dimittere.
Secus autem est de illo qui iam religionem intravit; quia cum iam sit mortuus mundo per professionem, solutus
est a lege qua in mundanis obsequiis parentibus tenebatur, secundum doctrinam apostoli ad Rom. VII, 6.
In aliis autem spiritualibus, puta orationibus et huiusmodi, eis tenetur servire.
Et hoc quod dictum est de introitu religionis, potest etiam de observantia virginitatis et de aliis operibus
perfectionis dici.
RA1
Ad primum ergo dicendum, quod si aliquis non esset virginitatem professus, non deberet mori fame antequam
matrimonium contraheret.
RA2
Ad secundum dicendum, quod praeceptum contrariari consilio, nihil prohibet in casu.
|a2 Articulus 2
TTA
Utrum religiosus qui emisit votum obedientiae, teneatur in omnibus praelato obedire, etiam in indifferentibus.
TTB
207

