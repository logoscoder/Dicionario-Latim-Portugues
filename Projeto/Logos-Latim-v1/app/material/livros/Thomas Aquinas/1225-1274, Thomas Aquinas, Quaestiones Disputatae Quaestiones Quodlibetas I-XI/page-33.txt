AG1
Non enim videtur quod possit appeti sine peccato id quod non fuit in statu naturae integrae, sed solum in statu
naturae corruptae.
Sed praelatio non fuit in statu naturae integrae, sed incepit esse post peccatum, quando dictum est mulieri, Gen.,
III, 16: sub viri potestate eris. Ergo peccatum est praelationem appetere.
AG2
Praeterea, appetitus videtur esse de his quae pertinent ad statum futurae gloriae. Sed in futuro cessabit omnis
praelatio, ut dicit quaedam Glossa, I Cor., cap. XV. Ergo peccatum est appetere praelationem.
SC
Sed contra, est quod dicitur I ad timoth., cap. V, 17: qui bene praesunt presbyteri, duplici honore digni habeantur.
Sed non est peccatum appetere illud cui debetur honor, qui non debetur nisi virtuti. Ergo non est peccatum
appetere praelationem.
CO
Respondeo. Dicendum, quod hanc quaestionem solvit Augustinus, XIX de Civit. Dei, ubi dicit, quod locus
superior sine quo populus regi non potest, etsi administretur ut decet, tamen indecenter appetitur: cuius ratio est,
quia qui appetit praelationem, aut est superbus, aut iniustus.
Iniustitia enim est quod aliquis velit sibi plus de honore accipere, aut de potestate, aut de aliis bonis, nisi sit
maioribus dignus, ut dicitur in V ethic., cap. III. Quod autem aliquis aestimet se esse magis dignum praelatione
omnibus illis super quos praelationem accipit, superbiae et praesumptionis est.
Unde patet quod quicumque praelationem appetit, aut est iniustus aut superbus. Et ideo nullus suo appetitu debet
ad praelationem pervenire, sed solum Dei iudicio, secundum illud apostoli ad Hebr., V, 4: nemo sibi assumit
honorem sed qui vocatur a Deo tamquam Aaron.
Potest tamen aliquis licite appetere se esse dignum praelatione, vel opera boni praelati, pro quibus debetur honor.
RC
Unde patet responsio ad ultimum.
RA
Primae vero duae rationes non recte concludunt; quia etiam ea quae non fuerunt in statu innocentiae nec erunt in
statu gloriae, possunt licite appeti, sicut subiici, poenitere, et alia huiusmodi; quamvis praelatio quantum ad
aliquid fuisset in statu innocentiae, et futura sit in statu gloriae: scilicet quantum ad superioritatem gradus, et
quantum ad gubernationem vel regimen, non autem quantum ad coactam servitutem.
|a2 Articulus 2
TTA
Utrum peccatum sit praedicatori habere oculum ad rem temporalem.
TTB
Ad secundum sic procedebatur: videtur quod peccatum sit praedicatori habere oculum ad temporalia.
AG
Dicitur enim Luc., XII, 31: quaerite primo regnum Dei: Glossa, id est bona aeterna; et haec omnia adiicientur
vobis: Glossa, etiam non quaerentibus. Ergo non licet praedicatori habere oculum ad terrena.
SC
Sed contra, est quod dicitur I ad corinth., cap. IX, 10: debet qui arat, in spe arare; Glossa: stipendiorum
temporalium. Ergo licet praedicatori, de quo ibi loquitur, habere oculum ad terrena.
CO
Respondeo. Dicendum, quod habere oculum ad terrena contingit dupliciter.
Uno modo sicut ad mercedem vel praemium; et sic praedicatori non licet habere oculum ad terrena, quia sic
faceret evangelium venale.
Alio modo sicut ad stipendia pro necessitate sustentationis vitae; et sic licet habere praedicatori oculum ad
terrena; unde I ad tim.
Cap. V, super illud, qui bene praesunt presbyteri, etc. Dicit Glossa Augustini: necessitatis est accipere unde
vivitur, caritatis est praebere; non tamen venale est evangelium pro his. Si enim sic vendunt, magnam rem vili
vendunt. Accipiant ergo sustentationem necessitatis a populo, mercedem dispensationis a Domino.
RA
Et per hoc patet responsio ad obiecta.
|q7 Quaestio 7
Prologus
PR
Deinde quaesitum fuit de poenis peccatorum.
Et primo de ipsis poenis.
Secundo de remissione poenarum.
33

