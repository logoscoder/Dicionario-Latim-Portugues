diaphaneitatem ad modum aquae: ut sic supremum caelum, secundum quod empyreum dicitur, sit totum
splendidum; secundum autem, quod dicitur aqueum, sit totum diaphanum; tertium autem caelum, quod dicitur
sidereum, sit partim lucidum, partim diaphanum.
Sic ergo secundum quamcumque opinionem potest veritas sacrae Scripturae salvari diversimode.
Unde non est coarctandus sensus sacrae Scripturae ad aliquid horum.
RA
Ad primum ergo dicendum, quod homo assimilatur maiori mundo quantum ad aliquid in quantum constat ex
corporali et spirituali natura, sicut et totum universum; non tamen quantum ad omnia assimilatur universo.
Ordo enim partium in homine non est secundum quod exigit eorum natura, sed prout exigit ratio finis. Ponitur
enim cor in medio, ut ex eo diffundantur operationes vitae de facili per totum corpus. Cerebrum autem ponitur in
supremo, ut operationes animales, quae ibi quodammodo perficiuntur, non impediantur per diversas corporis
transmutationes; sicut etiam ordo cognitionis humanae non est secundum ordinem naturalem cognoscibilium,
sed quoad nos. Augustinus autem non inducit hoc asserendo, sed obviando his qui Scripturam prave
interpretantur.
|q3 Quaestio 3
Prologus
PR
Deinde considerandum est de his ad quae divina potentia se extendere potest. Et circa hoc quaeruntur duo.
PR1
Primo utrum Deus possit aliquid in nihilum redigere.
PR2
Secundo si aliquid esset in nihilum redactum, utrum Deus possit illud reparare idem numero.
|a1 Articulus 1
TTA
Utrum Deus possit aliquid in nihilum redigere.
TTB
Ad primum sic proceditur: videtur quod Deus possit aliquid in nihilum redigere.
AG1
Aequalis enim est distantia non entis ad ens, et entis ad non ens. Sed Deus potest ex nihilo aliquid facere. Ergo
Deus potest ex aliquo facere nihil.
AG2
Sed contra, Deus non potest esse causa defectiva. Sed causa quae facit tendere in non esse, est causa defectiva.
Ergo Deus non potest redigere aliquid in nihilum.
CO
Respondeo. Dicendum, quod de potentia Dei dupliciter loqui possumus: uno modo absolute, considerando eius
potentiam; alio modo, considerando ipsam in ordine ad sapientiam vel praescientiam suam.
Loquendo ergo absolute de Dei potentia, sic Deus potest universam creaturam redigere in nihilum. Cuius ratio
est, quia creatura non solum producitur in esse Deo agente, sed etiam per actionem Dei conservatur in esse,
secundum illud ad Hebr., I, 3: portans omnia verbo virtutis suae. Unde Augustinus dicit, IV super Gen. Ad
litteram, quod virtus Dei si aliquando ab eis quae creata sunt, regendis cessaret, simul et illorum cessaret species,
omnisque natura concideret. Sicut autem Deus propria voluntate agit, et non ex necessitate naturae ad rerum
productionem, ita etiam ad earum conservationem. Et ideo potest subtrahere suam actionem a rebus
conservandis, et hoc ipso omnia in nihilum deciderent.
Si vero loquamur de potentia Dei in ordine ad eius sapientiam et praescientiam, sic non potest fieri quod res in
nihilum redigatur, quia non habet hoc divina sapientia: creavit enim (Deus), ut essent omnia, ut dicitur Sap., I,
14, non ut in nihilum cederent.
RA1
Primum ergo concedimus, secundum quod procedit de potentia absoluta.
RA2
Ad secundum dicendum, quod causa defectus alicuius potest esse aliquid dupliciter.
Uno modo ex propria intentione, sicut cum aliquid subtrahendo lumen causat tenebras; et hoc modo non oportet
quod sit causa defectiva illud quod causat defectum. Sic autem Deus potest esse alicuius defectus causa, vel
excaecationis, vel obdurationis, vel etiam annihilationis, si vellet.
Alio modo aliquid potest esse causa defectus praeter intentionem; et sic semper oportet quod causa defectus sit
defectiva, quia ex defectu agentis contingit quod non inducat perfectionem in suo effectu. Et sic Deus nullo
modo potest esse causa defectus, vel tendendi in non esse.
|a2 Articulus 2
72

