In via ergo denuntiationis intenditur correctio delinquentis; et ideo secundum praeceptum Domini, Matth. XVIII,
debet praecedere fraterna correctio, ut scilicet corripias eum inter te et ipsum solum; quod si non audierit, coram
duobus vel tribus; et ultimo dicatur ecclesiae. Caritatis enim est ut aliquis parcat fratri quantum potest. Unde
prius debet niti ut corrigat conscientiam fratris servata fama, solitarie admonendo, et postmodum coram duobus
vel tribus; tandem negligenda est fama ut emendetur conscientia, et dicendum est ecclesiae. In quo etiam
processu consulitur conscientiae. Nam peccator si a principio videret se publicatum, amitteret verecundiam, et
obstinatior fieret ad peccandum.
In inquisitione vero debet praecedere infamia.
In accusatione vero debet praecedere inscriptio, per quam ipse obligat se ad talionem.
In inquisitione autem et accusatione intenditur poena peccantis propter multitudinis bonum.
Si ergo appareat accusator in capitulo qui se obliget ad talionem, potest praelatus praecepto veritatis
confessionem exigere, sicut et iudex ecclesiasticus iuramentum. Et similiter si praecedat infamia, potest praelatus
praecepto veritatem exquirere, et subditi tenentur obedire.
Si autem procedatur per viam simplicis denuntiationis, non tenetur religiosus praelato praecipienti culpam fratris
revelare, nisi praecedente monitione eum videat incorrectum; immo magis peccaret, si ad praeceptum praelati
revelaret: quia plus tenetur obedire evangelio quam praelato; et multo magis praelatus peccaret, si subditum
induceret ad pervertendum ordinem evangelii.
RA
Ad primum ergo dicendum, quod de peccato praeterito, de quo iam aliquis correctus est ad secretam
admonitionem, vel de quo potest sperari corrigendus, nisi contrarium inveniatur, non potest imminere periculum
multitudinis; sed de peccato futuro; quod est periculosum multitudini vel spiritualiter vel corporaliter, procedit
obiectum. Tunc enim non oportet admonitionem secretam expectare, sed statim periculo occurrere; unde et
Dominus non dicit: si peccare intendat in futuro, sed si peccaverit in praeterito.
|q9 Quaestio 9
Prologus
PR
Deinde quaeruntur quatuor ad culpam pertinentia.
PR1
Primo utrum peccatum sit natura aliqua.
PR2
Secundo utrum periurium sit gravius peccatum quam homicidium.
PR3
Tertio utrum peccet qui propter ignorantiam constitutionem Papae non servat.
PR4
Quarto utrum monachus peccet mortaliter comedendo carnes.
|a1 Articulus 1
TTA
Utrum peccatum sit natura aliqua.
TTB
Ad primum sic procedebatur: videtur quod peccatum non sit aliqua natura.
AG
Dicitur enim Ioan. I, 3: sine ipso factum est nihil, id est peccatum. Sed quod est natura aliqua, non potest dici
nihil. Ergo peccatum non est natura aliqua.
SC
Sed contra, si peccatum non est natura aliqua, oportet quod sit privatio pura. Sed privatio pura non dicitur
secundum magis et minus, ut mors et tenebrae. Ergo unum non esset gravius altero; quod est inconveniens.
CO
Respondeo. Dicendum, quod peccatum, maxime transgressionis, est actus inordinatus.
Ex parte ergo actus, peccatum est natura aliqua; sed inordinatio est privatio, et secundum hanc peccatum dicitur
nihil.
RA
Et per hoc patet solutio ad obiecta.
|a2 Articulus 2
TTA
Utrum periurium sit gravius peccatum quam homicidium.
TTB
Circa secundum sic procedebatur: videtur quod periurium sit gravius peccatum quam homicidium.
16

