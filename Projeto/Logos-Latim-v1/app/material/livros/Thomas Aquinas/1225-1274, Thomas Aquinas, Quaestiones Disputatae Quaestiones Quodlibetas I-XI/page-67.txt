Unde laudabiliter consuevit hoc a multis sacerdotibus dici, licet non habeant maiorem vim ad praebendum
remedium contra culpam futuram; et quantum ad hoc talis satisfactio est sacramentalis, in quantum virtute
clavium est culpae commissae expiativa.
RA
Et per hoc patet responsio ad obiecta.
|a2 Articulus 2
TTA
Utrum ei qui praetermisit divinum officium dicere, cum tenetur ad ipsum, possit imponi alia poenitentia pro tali
omissione, vel sit ei imponendum quod iteret quod omisit.
TTB
Ad secundum sic proceditur: videtur quod ei qui omisit dicere divinum officium, sit iniungendum quod iterato
dicat.
AG
Qui enim tenetur ad aliquod debitum speciale implendum, non potest liberari nisi debitum solvat. Si ergo aliquis
tenebatur ad hoc debitum, ut scilicet divinum officium diceret, videtur quod non possit absolvi, nisi hoc debitum
solvat.
SC
Sed contra, est quod poenitentiae sunt arbitrariae.
Ergo pro peccato talis omissionis, quaecumque poena secundum arbitrium sacerdotis potest imponi.
CO
Respondeo. Dicendum, quod in omni divino officio est hoc commune, quod pertinet ad laudem Dei et ad
suffragium fidelium; sed distinguitur unum officium ab alio secundum diversitatem temporum et locorum.
Rationabiliter enim institutum est ut diversimode Deus laudetur secundum congruentiam temporum et locorum.
Et ideo, sicut in officiis divinis exsolvendis observanda est congruitas loci, ita etiam congruitas temporis; quae
quidem observari non posset, si oporteret iniungere omittenti quod horas diceret quas omisit: forte enim in
completorio diceret: iam lucis orto sidere, et in tempore paschali diceret officium dominicae passionis; quod
esset absurdum.
Et ideo non videtur esse iniungendum ei qui omisit dicere divinum officium, quod horas easdem repetat, sed
aliquid ad divinam laudem pertinens: puta ut dicat septem Psalmos, vel unum Psalterium, vel aliquid amplius,
secundum quantitatem delicti.
RA
Ad illud vero quod in contrarium obiicitur, dicendum, quod tempore debito officii praetereunte, iam est impotens
ad solvendum debitum; et ideo, quia hoc non potest facere, iniungenda est ei alia poenitentia.
|q14 Quaestio 14
Prologus
PR
Deinde quaesitum est de creatura pure corporali.
Et circa hoc quaesita sunt duo.
PR1
Primo de arcu nubium qui dicitur iris, utrum sit signum diluvii non futuri.
PR2
Secundo utrum possit demonstrative probari quod mundus non sit aeternus.
|a1 Articulus 1
TTA
Utrum arcus caelestis sit signum diluvii non futuri.
TTB
Circa primum sic proceditur: videtur quod arcus nubium non sit signum diluvii non futuri.
AG1
Illud enim quod fit ex necessitate naturae, non videtur esse institutum ad aliud significandum.
Sed arcus nubium provenit ex necessitate naturae propter oppositionem solis ad nubem roridam. Ergo non
videtur esse significativum diluvii non futuri.
AG2
Praeterea, huiusmodi apparitiones aeris, sicut iris et halo, id est circulus continens solem et lunam, et alia
huiusmodi, causantur praecipue ex vaporibus humidis in aere existentibus, ex quibus sequuntur pluviae, quae
diluvium faciunt. Ergo apparitio iridis magis est signum diluvii futuri, quam diluvii non futuri.
AG3

67

