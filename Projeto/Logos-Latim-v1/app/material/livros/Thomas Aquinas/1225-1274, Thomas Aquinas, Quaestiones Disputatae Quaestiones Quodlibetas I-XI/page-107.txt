talis administratio esset subdito periculosa in posterum; quamvis etiam et in hoc casu melius esset quod eum
induceret ad cessionem petendam.
Si vero periculum in posterum non timeretur, non oportet quod pro peccato praeterito per poenitentiam deleto
eum ab administratione removeret; sicut etiam Augustinus dicit in Lib. De adulterinis coniugiis: cur adhuc
deputamus adulteros quos credimus poenitentia esse sanatos? quandoque enim poenitentes innocentibus meliores
sunt.
RA
Et per hoc patet responsio ad obiecta.
|a2 Articulus 2
TTA
Utrum in meliori statu moriatur ille crucesignatus qui moritur in via eundi ultra mare, quam ille qui moritur in
redeundo.
TTB
Ad secundum sic proceditur: videtur quod melius moriatur crucesignatus qui in via eundi ultra mare moritur,
quam ille qui moritur in redeundo.
AG
Qui enim moritur in eundo, moritur quasi prosequendo votum suum, ut se exponat morti pro Christo, et ita
moritur tamquam martyr; qui autem moritur in redeundo, non moritur in proposito se exponendi pro Christo, et
ita moritur quasi confessor. Sed maior est status martyrum quam confessorum. Ergo in meliori statu moritur qui
moritur in eundo, quam qui moritur in redeundo.
SC
Sed contra, qui moritur in redeundo, iam consummavit votum suum; qui autem moritur in eundo, nondum
consummavit, sed est quasi in principio. Perfectum autem melius est imperfecto, et finis principio. Ergo melius
moritur qui moritur in redeundo, quam qui moritur in eundo.
CO
Respondeo. Dicendum, quod quanto aliquis cum pluribus meritis moritur, tanto melius moritur. Merita autem
manent homini, non solum illa quae actu agit, sed etiam illa quae iam fecit, quasi apud Deum deposita,
secundum illud II ad timoth. I, 12: scio... Cui credidi; et certus sum quia potens est depositum meum servare.
Manifestum est autem, quod ille qui moritur in redeundo de ultra mare, ceteris paribus, cum pluribus meritis
moritur quam ille qui moritur in eundo: habet enim meritum ex assumptione itineris, et ulterius ex prosecutione,
in qua forte multa gravia est passus.
Et ideo, ceteris paribus, melius moritur ille qui moritur redeundo; quamvis ire sit magis meritorium quam redire,
genus operis considerando.
RA
Ad primum ergo dicendum, quod illud propositum exponendi se morti propter Christum, habuit etiam iste in
eundo; nec hoc meritum perdidit, si se a peccato immunem custodivit.
|q8 Quaestio 8
Prologus
PR
Deinde circa matrimonium quaesita sunt duo.
PR1
Primo si aliquis despondeat aliquam per verba de futuro, et postea carnaliter cognoscat, non quidem quasi
consentiens in matrimonium, sed solummodo volens fraudulenter surripere copulam carnalem, si postmodum
contrahat cum alia per verba de praesenti, utrum secunda sit uxor eius.
PR2
Secundo si vir accuset uxorem de adulterio occulto, utrum mulier teneatur in iudicio suum peccatum confiteri.
|a1 Articulus 1
TTA
Si aliquis despondeat aliquam per verba de futuro, et postea carnaliter cognoscat... Si postmodum contrahat cum
alia per verba de praesenti, utrum secunda sit uxor eius.
TTB
Circa primum sic procedebatur: videtur quod ille qui cognovit carnaliter quam desponderat per verba de futuro,
non possit habere uxorem illam cum qua postea contrahit per verba de praesenti.
AG
Iudicio enim ecclesiae compellitur stare cum prima quam carnaliter cognovit. Sed ecclesia potest facere personas
illegitimas ad contrahendum.

107

