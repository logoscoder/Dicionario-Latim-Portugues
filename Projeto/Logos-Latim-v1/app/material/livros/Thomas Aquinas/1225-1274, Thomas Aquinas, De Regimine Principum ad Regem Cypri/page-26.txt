Ethic. numisma constitutum propter commutationis necessitatem, quia per ipsum expeditius fit commercium, ac
tollitur in commutando materia litis. Quam quidem habemus ab Abraham patre nostro, qui per multa tempora
fuit ante Lycurgum et omnes Philosophos. Unde de ipso scribitur in Gen., quod agrum emit pro sepultura suorum
pretio quadringentorum siclorum publicae ac probatae monetae. Sed quamvis ex se numisma sit necessarium,
proprio tamen in omni regimine, sed praecipue regis. cuius duae sunt causae. Unam accipimus ex parte regis,
aliam vero ex parte populi subiecti. Quantum in primum, numisma, sive moneta propria, ornamentum est regis et
regni, et cuiuslibet regiminis, quia in ea repraesentatur imago regis, ut Caesaris, sicut dictum est supra; unde in
nulla re tanta potest esse claritas memoriae eius, eo quod nihil sic per manus hominum frequentatur, quod ad
regem, vel quemcumque dominum pertineat, quantum numisma. Amplius autem: in quantum moneta regula est
mensura rerum venalium, in tantum monstratur sua excellentia, ut videlicet imago ipsius sit in nummo regula
hominum in ipsorum commerciis. Unde moneta dicitur, quia monet mentem, ne fraus inter homines, cum sit
mensura debita, committatur; ut imago Caesaris sit in homine quasi imago divina, sicut Augustinus exponit
pertractans dictam materiam. Numisma vero dicitur, quia nominibus principum effigieque designatur, ut tradit
Isidorus. Per quod manifeste apparet, quod ex numismate maiestas dominorum relucet: et ideo civitates, sive
principes, sive praelati, hoc pro sua gloria singulariter ab imperatoribus impetrant, ut habeant speciale numisma.
Rursus: numisma proprium cedit in commodum principis, ut dictum est supra quia per ipsum mensurantur
tributa, et quaecumque exactiones quae fiunt in populo, ut in lege mandabatur divina, circa oblationes videlicet,
et redemptiones quascumque sacrificii loco. Amplius autem, ipsius factura propter auctoritatem principis
causatur commodum regi: quia nulli alii licet sub eadem figura et superscriptione cudere, et iura gentium
mandant. In qua quidem, etsi liceat suum ius exigere in cudendo numisma, moderatus tamen debet esse princeps
quicumque vel rex sive in mutando, sive in diminuendo pondus, vel metallum, quia hoc cedit in detrimentum
populi, cum sit rerum mensura, sicut supra dictum est: unde tantum est mutare monetam sive numisma, quantum
stateram sive quodcumque pondus.
Hoc autem quomodo Deo displiceat, in Prov. XX, 10, scribitur: Pondus inquit, et pondus, statera et statera
ut;umque abonlinabile est apud Deum; de quo et graviter rex Aragonum reprehenditur ab Innocente Papa, quia
numisma mutaverat diminuendo in populi detrimentum. Propter quod et filium obligantem se per iuramentum
dictam servare monetam, a dicto absolvit iuramento, eidem mandans ut ipsam ad pristinum statum reformaret.
Jura etiam in numismatibus favent mutuis et pactionibus quibuscumque. Mandant enim solvi mutua, et pacta
servari iuxta illius temporis numisma in omni mensura qualitatis et quantitatis. Concluditur ergo qualiter
unicuique regi numisma proprium est necessarium.
Sed etiam ex parte populi adhuc numisma regis proprium est necessarium, ut etiam ex iam dictis apparet. Primo,
quia expeditior est in commutationibus mensura: rursus, quia certior inter populares est. Multi enim sunt qui
alias monetas ignorant, et de facili possunt simplices praeveniri fraude quod est contra formam regalis regiminis:
circa quod Romani principes providerunt. Unde tradunt historiae, quod tempore Domini nostri Jesu Christi, in
signum subiectionis Romanorum, unum erat numisma in toto orbe terrarum, in quo era Caesaris imago, quia
statim cognoverunt Pharisaei suscitati a Domino Jesu Christo ad discooperiendum eorum fraudem: et istud
numisma decem usuales valebat denarios, quod solvebat quilibet.teloneariis praedictorum principum, sive eorum
gerentibus vicem in provinciis vel civitatibus seu castris.
Rursus: proprium numisma fructuosius est. Cum enim extraneae monetae communicantur in permutationibus,
oportet recurrere ad artem campsoriam, cum talia numismata non tantum valeant in regionibus extraneis,
quantum in propriis: et hoc sine damno esse non potest. Et praecipue accidit in partibus Theutoniae et regionibus
circumstantibus propter quod coguntur, cum de loco ad locum transeunt, massam auri vel argenti secum deferre,
et quantum commutationibus rerum venalium indigent, tantum vendunt. Unde Philosophus in libro IV Polit.
species pecuniarum distinguens sive artis pecuniariae. sive numismaticam, sive campsoriam obolostaticam, et
cathos, primam solam dicit esse naturalem, quia ad commutationem rerum naturalium ordinatur: quod facit
proprium numisma, et non aliud, ut ex iam dictis apparet. Propter hoc ipsam solam commendat aliis supradictis
spretis, et de quibus infra dicetur.
Concludendum est igitur in omni regimine pro conservatione dominii, et praecipue regalis, necessarium esse
numisma proprium, sive ex parte populi, sive ex parte regis vel regiminis cuiuscumque.
|#14 Capitulus 14: Id bonum regimen regni, et cuiuscumque dominii sive politiae, pondera et mensurae sunt
necessariae, exemplis et rationibus persuadetur.
Post haec autem agendum est et de ponderibus et mensuris, quae necessaria sunt ad dominii cuiuscumque
regimen conservandum, sicut et numisma: quia cum eis solvuntur tributa, seu etiam quia per ipsa lites
diminuuntur et in emptionibus et venditionibus fidelitas servatur: vel quia, sicut et numismata, vitae sunt
humanae instrumenta, immo plus imitantur naturalem actionem, quam numisma, quia scriptum est in libro
Sapientiae XI, quod omnia disposuit Deus in numero, pondere et mensura. Si ergo omnes creaturae his tribus
limitibus terminantur, magis videtur, quod pondus et mensura a natura trahant originem, quam numisma, et ideo
magis necessaria in republica sive in regno.
26

