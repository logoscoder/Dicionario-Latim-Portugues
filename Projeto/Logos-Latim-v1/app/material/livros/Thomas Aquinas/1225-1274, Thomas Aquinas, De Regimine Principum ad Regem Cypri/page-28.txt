Babylonis Nabuchodonosor, qui in toto oriente generalis erat monarcha (Dan. IV, 24): Peccata tua eleemosynis
redime, et iniquitates tuas in misericordiis pauperum converte Sunt ergo ipsae eleemosynae, quas faciunt
principes indigentibus, quasi quidam fideiussor coram Deo pro ipsis ad solvendum debita peccatorum, ut
Philosophus dicit de numismate respectu rerum venalium. Et sicut numisma est mensura in permutationibus pro
vita corporali, ita eleemosyna in vita spirituali, propter quod in Ecclesiastico, XVII, 18, dicitur: Eleemosyna viri
quasi sacculus cum ipso, et gratiam hominis quasi pupillam oculi conservabit.
Ex his igitur satis est manifestum qualiter opportunum est regibus et cuicumque domino in ipsorum dominio, de
communi aerario reipublicae, sive regali, pauperibus providere. Hinc est quod in singulis provinciis, civitatibus
et castris, ad talia ministeria exercenda sunt hospitalia instituta, sive per reges, sive per principes et cives ad
pauperum inopiam sublevandam: et non solum apud fideles sed etiam infideles. Domos enim instituebant
hospitalitatis ad pauperum subventionem quas Iovis hospitalia nominabant, ut patet in libro II Machabeorum,
propter effectum benevolentiae et pietatis, qui eidem attribuitur planetae secundum astrologos. De Aristotele
etiam tradunt historiae, quod Alexandro exhortatorias litteras destinavit, quod pauperum inopiae memor esset ad
prosperitatem sui regiminis augmentandam.
|#16 Capitulus 16: Qualiter oportet regem, et quemcumque dominantem, ad cultum divinum intendere, et quis
fructus ex hoc sequatur.
His habitis agendum est de cultu divino, ad quem reges et principes studere debent toto conatu et solicitudine,
sicut ad finem debitum. Et ideo hic in hoc ultimo capitulo traditur, de quo rex ille magnificus Salomon in
Ecclesiastes, XII, 13 scribit: Finem loquendi omnes pariter audiamus. Deum time, et mandata eius observa: hoc
est enim omnis homo. Et quamvis iste finis omnibus sit necessarius, divinus videlicet cultus et reverentia per
observantiam mandatorum, utiam dictum est, regi tamen magis competit, et huius rei est magis debitor propter
tria, quae sunt in ipso, quia videlicet homo, et quia dominus, et quia rex.
Quia homo singulariter a Deo creatus; caeteras enim creaturas Deus dicendo fecit, cum vero hominem creavit,
dixit (Genes. 1, 26): Faciamus hominem ad imaginem et similitudinem nostram. Unde Apostolus in Actis
Apostolorum, XVII, 28, refert verba Arati poetae dicentis: Ipsius enim genus Dei sumus. Ex hac ergo parte
debitores sumus omnes Deo in generali ad divinam reverentiam, quod est primum praeceptum primae tabulae;
unde dicitur populo Israelitico in Deuteronomii cap. VI, 4, per Moysen, et per consequens nobis: Audi, Israel,
Dominus Deus tuus, Deus unus est. Quasi ipse solus sit, cui debetur reverentia et honor, in quantum ab ipso solo
creati sumus, et singulari quadam praerogativa producti. Et propter hoc, habita consideratione tanti beneficii,
subdit Moyses in eodem statim loco, dicens: Diliges Dominum Deum tuum ex toto corde tuo, et in tota anima
tua, et in tota fortitudine tua: in hoc volens ostendere, quod totum Deo debeamus quod sumus. Et in
recognitionem eius praeceptum de decimis fuit institutum, ad quod quilibet obligatur non in quantitate numeri,
sed cuiuscumque rei ex dicta iam causa.
Sed quamvis quilibet ad hoc sit obligatus, plus tamen princeps etiam sicut privata persona, in quantum plus
participat de nobilitate humanae naturae ratione sui generis unde trahit originem et inde nobilitatem, ut
Philosophus probat in sua Rhetorica. Qua consideratione motus Caesar Augustus, qui et Octavianus, ut historiae
tradunt, divinos honores non sustinens, qui eidem exhibebantur a Romano populo propter corporis eius
pulchritudinem, et animi probitatem, suum creatorem et factorem quaesivit a Sybilla Tyburtina, quem et invenit
et adoravit prohibuitque edicto publico, ne ipsum ulterius aliquis de dicto populo adoraret, vel Deum aut
Dominum vocaret. Amplius autem, in quantum Dominus, quia non est potestas nisi a Deo, ut Apostolus dicit ad
Rom. XIII. Unde et vices Dei gerit in terris, ut dictum est supra. Propter quod tota virtus domini ex Deo
dependet, sicut eius ministri. Ubi autem est dependentia in dominio, necessaria est superioris reverentia, quia per
se nihil est, ut in ministris regalium curiarum contingit. Propter quod in Apocalypsi quotiescumque agitur de
coelestium spirituum ministerio, qui per seniores tamquam maturiores in actionibus, et animalia quae potius
aguntur, quam agant, ex vehementi irradiatione divina, et in ministerio designantur, semper de eisdem
subiungitur, quod ceciderunt in facies suas, et adoraverunt Deum. Qui quidem duo actus sunt latriae, seu divini
cultus. Unde et ille Nabuchodonosor monarcha in oriente, ut scribitur in Daniele, IV, 22, quia suum dominium
non recognoscebat a Deo, secundum suam imaginationem in bestiam est translatus, et dictum est ei: Septem
tempora mutabuntur super te, donec scias quod dominetur Excelsus in regno hominum, et cuicumque voluerit,
det illud.
Circa quod etiam monitus Alexander, ut historiae tradunt, cum proposito vadens in Iudaeam destruendi
re≈ì:.onem, cum appropinquanti Hierusalem ei irato in albis Summus Pontifex occurrisset cum ministris templi,
mansuefactus, et de equo descendens, ipse eum vice Dei reveritus est, et ingressus templum, maximis honoravit
donis, et gentem totam pro divina reverentia libertate donavit.
Non solum autem sicut homo et dominus ad divinum obligatur cultum, sedetiam sicut et rex, quia inunguntur
oleo consecrato, ut patet de regibus Israelitici populi, qui oleo sancto inungebantur manibus Prophetarum: unde
et Christi Domini vocabantur propter excellentiam virtutis et gratiae in coniunctione ad Deum, quibus praediti
esse debebant; secundum quam unctionem consequebantur quamdam reverentiam et delationem honoris. Propter
28

