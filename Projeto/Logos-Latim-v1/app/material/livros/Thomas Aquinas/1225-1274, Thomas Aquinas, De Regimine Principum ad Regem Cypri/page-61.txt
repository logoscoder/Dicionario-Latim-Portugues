competeret, quod in Prov., XXIX, 21, dicitur: Qui delicate a pueritia nutrit servum suum, postea illum sentiet
contumacem. Item, ibidem 19, dicitur: Servus verbis non potest emendari, quia quod dicis intelligit, et
respondere contemnit.
Sed forte hoc non sine ratione contingit interdum, quando imminent pugnae cum hostibus, quia tunc servi
manumittuntur, eo quod audaciores sunt ad aggrediendum. Unde in III lib. Reg. scribitur, quod rex Achab per
pedissequos civitatis ex mandato Dei Syriam percussit et fugavit. Propter quod historiae romanae tradunt, quod
post conflictum ipsorum apud Cannas tanta fuit ipsorum strages, quod coacti sunt relegatos et proscriptos
revocare, ac servos libertate donare, ex quibus aciem fecerunt ad defensionem Urbis. Quia ergo Lacedaemonii
infestos habebant confines, ideo servos levius tolerabant. Lacedaemonii enim confines erant, ut ipse Aristoteles
dicit, duabus regionibus, Arcadiae videlicet et Mesenae, item Thessalonicae; ab alia autem parte Achaiae et
Thebaeis, qui antiquitus multum viriles fuerunt. Reprehenduntur ergo Lacedaemonii, si populares, quos servos
vocant, sustinent non refraenando eorum stultitias ex iam dicta causa; sed tolerari possunt, si confines sunt nimis
infesti, ut dictum est supra: quia praedictis servis datur audacia ad invadendum et refraenandum malitiam
hostium, et ex eadem causa dabatur libertas mulieribus, unde efficiebantur lascivae. De hoc enim a Philosopho
reprehenduntur, quod suas mulieres non restringebant a discursibus, quod mulieri est laqueus libidinis, ut de
Dina accidit filia Iacob, sicut in Genesi, XXXIV, scribitur, quae oppressa fuit a Sichem, filio regis Emor, quia
sine custodia discurrebat per regiones. Unde in Eccli., XXVI, 13, dicitur: In filia non avertente se firma
custodiam, ne, inventa occasione, abutatur se. Ita et de Lacedaemoniis contingebat, quod vivebant voluptuose
propter nimiam libertatem. Sed eos excusat Aristoteles propter ipsorum nimia bellorum exercitia, quae habebant
Lacedaemonii: unde uxores eorum cogebantur discurrere ad gubernationem familiae. sed si alias sustinuissent
ipsorum viri, mala erat politia.
Tertium autem, quod Aristoteles disputat de Lacedaemoniorum politia, est circa milites, utrum deberent uxores
habere, vel mulieribus coniungi: quia, si hoc est, distrahuntur a pugna. Ex actu enim carnalis delectationis
mollescit animus et minus vilis redditur, ut dictum est supra: et sententia est Platonis, ut Theophrastus refert,
quod militaribus rebus intentis non expedit nubere. Sed Aristoteles istud reprobat dicto II libro, quia bellatores
naturaliter sunt proni ad luxuriam. Causa autem assignatur in quodam libello, De Problematibus, translato de
graeco in latinum Frederico Imperatori. Sed Philosophus ibidem introduxit Hesiodi poetae fabulam, quae
Martem cum Venere iunxit: unde si abstineant a mulieribus, prolabuntur in masculos. Et ideo Aristoteles in hoc
reprobat Platonis sententiam, quia minus malum est mulieribus carnaliter commisceri, quam in vilia declinare
flagitia. Unde Augustinus dicit, quod hoc facit meretrix in mundo, quod sentina in mari, vel cloaca in palatio:
"Tolle cloacam, et replebis foetore palatium": et similiter de sentina: "Tolle meretrices de mundo, et replebis
ipsum sodomia". Propter quam causam idem Augustinus ait in XIII De Civit. Dei, quod "terrena civitas usum
scortorum licitam turpitudinem fecit". Hoc etiam vitium sodomiticum ipse Philosophus, in VII Ethicor., dicit
accidere propter vitiosam naturam et perversam consuetudinem: et horum etiam non est convenientiam vel
inconvenientiam assignare, cum non sint per se delectabilia humanae naturae: unde medium virtutis ibi esse non
potest. Et hoc concordat cum Apostolo, ad Rom. I, qui tales actus ignominiae passiones appellat.
Quartum autem, quod Aristoteles reprehendit in Lacedaemoniorum politia, est de inaequali divisione
successionum: quia unus civis quasi totam occupabat regionem, ex re videlicet pecuniaria, sicut saepius accidit
de foeneratoribus; alii vero cives expoliati fugiunt, et sic remanet politia nuda.
Item circa uxores, quia in bonis defuncti uxor ratione dotis duas occupabat partes, sicut accidit in Francia de
medietate bonorum; residuum vero distinguebatur, seu distribuebatur haeredibus, et pro suis legatis. Sed
quantumcumque toleretur apud Lacedaemonios de aliis civibus diminutio possessionum, quantum tamen ad
bellatores sustineri non debet, quia per eos civitas conservatur in sua virtute. Hoc autem Aristoteles accidisse
Spartiatis, hoc est Lacedaemoniis, dicit, quia ad nihilum sunt redacti propter dictam causam; cum tamen soliti
essent habere decem millia bellatorum, quod non erat modicum apud veteres. Isti autem sunt illi Spartiatae, de
quibus agitur in II Machab. qui propter virilitatem animi cum Iudaeis et Romanis specialem habebant amicitiam.
|#15
Capitulus 15: Reprehendit etiam dictam politiam quantum ad Leges filiorum et iudicum, movens
quaestionem, utrum pauperes sunt eligendi ad regimen politicum.
Est et aliud, quod reprehendit Aristoteles in dicta politia, de generatione videlicet filiorum. Statuerunt enim in
sua politia ad provocandum cives, quod zelarent multiplicationem prolis, quod qui tres haberet filios,
assumeretur ad dignitatem publicorum negotiortlm; et qui quatuor, esset sine vectigali. Hoc autem erat causa
depauperandi cives: unde fiebant impotentes ad invadendum hostes, et hoc fuit in eis causa dissensionis, unde
regio diminuta est in virtute. Istud autem reprehensibile esse, in ratione fundatur, quia quod quis generet plures,
non est virtutis, ex qua quis meretur praeeminentiam, puta ut in bellando pro republica, quod est virtutis
fortitudinis, vel in consulendo civitati, quod pertinet ad prudentiam, vel in regendo cives, quod pertinet ad
justitiam, vel in conversando oneste cum eis, quod pertinet ad temperantiam. Sed quod in generando quis
mereatur praemium in republica, hoc non est virtutis, quia etiam vilis homo potest habere virtutem generativam
meliorem: unde quod in hoe honoretur, non est dignum, quia honor non debetur nisi propter virtutem, ut
61

