propter foecunditatem gentis. Rursus videmus civitates, quod quanto magis abundant in gente, tanto maioris
potentiae et famosiores iudicantur: nec propter hoc impediuntur in regimine, si per officiales bene disponantur et
rectores: quia poenae in legibus institutae hominum arcent malitiam, et sunt in politia medicinae quaedam, ut
tradit Philosophus in II Ethic.
Nec iterum distingui sic debet quin cum opportunitas hoc requirit, illa tria genera sint admixta: quia artifices et
agricolae aliquando sunt bellatores, cum de istis duobus generibus hominum praecipue eligantur tirones ut
dictum est supra ex verbis Vegetii~ et e converso dicimus de bellatoribus ad artifices et agricolas, cum de eis
saepius assumantur. Sed et sua divisio de solum tribus generibus hominum non est sufficiens: quia relinquit
consiliarios et sapientes, qui sunt principalis pars politiae, sine quibus convenienter politia ipsa non regitur: ut
enim historiae tradunt, Demosthenes Atheniensis praefatos viros peritos, vel quoscumque senes expertos sic se
habere ad politiam definit, ut canes ad gregem, quorum custodia arcentur lupi: sic et se habent sapientes et
advocati in civitatibus, quia canes sunt populi. Unde Tullius scribit in libro De offic., quod Solon plus profuit
reipublicae civitatis Atheniensis, quae legibus et institutis eius erudita fuit, quam victoria Themistoclis, quod
bellum gestum fuerat consilio magistratus, sive senatus instituti ab eodem sapiente, qui fuit unus de septem.
Unde et in Eccle., IX, 18, scribitur: Melior est sapientia quam arma bellica. Vegetius etiam De art. milit., et
Valerius Maximus de Aristotele referunt, quod cum esset vitae supremae, reliquias senilibus atque rugiosis
membris in summo litterarum otio vix custodiens, adeo valenter pro salute patriae incubuit, ut eam hostilibus
armis quasi solo aequatam, in lectulo Athenis iacens eriperet: et quantum ad hoc simile in eodem libro Eccle.,
IX, 14, scribitur de sapiente: Civitas parva et pauci in ea viri: venit contra eam rex magnus, et vallavit eam,
extruxitque munitiones per gyrum, et perfecta est obsidio, sicut accidit de Athenis per Philippum regem
Macedonum, ut historiae tradunt. Inventus est in ea vir pauper et sapiens, ut dicti Philosophi, quorum fuit
proprium mundum spernere, et quasi vitam religiosam eligere, sicut Hieronymus scribit, et postea subditur in
eodem libro, quod liberavit urbem per sapientiam suam. Concluditur ergo ex praemissis, consiliarios non debere
excludi a politia. Eodem etiam modo nec rectores, cum sint caput universitatis civilis, ex quo totum corpus
dependet.
|#12 Capitulus 12: Refert etiam opinionem eiusdem quantum ad possessiones, quas in tres partes dividit; et in
quo salvatur sua positio.
Sunt autem et alia, quae dictus Hyppodomus posuit in sua politica, ut est de distinctione possessionum: quia in
tres partes distinguebat possessiones totius }egionis civitatis. Quasdam enim deputabat ad rem sacram, quae
scilicet divino cultui dedicabantur, ut sunt hodie bona ecclesiastica; quasdam autem assignabat communes, quae
bellatoribus dispensabantur; quasdam vero proprias, quae agricolis debebantur. Artificibus vero nihil
assignabatur, eo quod ex arte sufficienter vivere possent. Sed haec divisio, etsi insufficiens videbatur in multis,
in quantum tamen ad aliquid laudabilis erat, in eo videlicet quod divinae reverentiae deferebat. Quam quidem et
iure naturae et iure divino debemus: sic enim mos fuit apud antiquos Romanos, ubi viguit disciplina. Unde Gen.,
XLVII, scribitur, quod tota terra Aegypti, imminente fame, tempore Ioseph, in servitute redacta est regis, praeter
terram sacerdotum, quae videlicet sic erat dedicata Deo, quod alienari non poterat, sicut nec hodie possessiones
~cclesiae, nisi multum legitimis casibus. Philosophus etiam refert in sua Metaph., quod Aegyptii fuerunt de
primis philosophiae vacantibus, et praecipue in mathematicis artibus: cuius rationem assignat, quia gens illa
sacerdotalis plus vacare permissa est, ex abundantia videlicet eorum quae habebant ex possessionibus eis
concessis, per quae tollitur sollicitudo in quaerendo victum. Et quamvis lex Mosaica prohibeat sacerdotibus inter
fratres suos possessiones habere, plus tamen eisdem concessit, dum omnium civium possessiones in partem
fructuum percipiunt, videlicet decimarum. Unde Malach., III, 10, scribitur: Afferte, inquit, omnem
decimationem, ut sit cibus in domo mea: et de hoc, quasi de opere perfectae iustitiae, se ille Pharisaeus extollit in
Luca: Decimas, inquit, do, videlicet sacerdotibus et Levitis, omnium quae possideo. Rationabile etiam erat, quod
Hippodomus de bellatoribus seu militibus ordinaverat, ut stipendia perciperent de bonis communitatis, sicut
communitati deserviunt. Sic etiam romana respublica statuit, ut de publico aerario viverent. Quo quidem titulo
dicit Ioannes Baptista militibus, ut in Luca, III, 14, scribitur: Estote inquit, contenti stipendiis vestris. Et
Apostolus in I epist. ad Cor., IX, 7: Quis, inquit, militat stipendiis suis umquam?
Sed in hoc sua deficiebat politia, in quantum solis agricolis proprias assignabat possessiones, nisi forte hoc
dicatur ratione agriculturae, quia hic est proprius eorum actus: unde agricolae proprias dicuntur possessiones
habere quantum ad culturam, caeteri vero cives, quantum ad usum. Alias esse imperfecta politia et defectiva.
Constat enim possessiones, ut dictum est supra in secundo libro, inter naturales divitias computari: quae sic
vocantur, quia homo ipsis naturaliter indiget ut necessariis humanae vitae, et propter ipsarum amoenitatem, ad
refocillationem animae: unde primus homo primo usus est eis divino mandato, quia collocatus est in paradiso,
quem Dominus plantaverat diversis arborum generibus, ut operaretur et custodiret illum operatione quidem
delectabili sine fatigatione, ut Augustinus exponit, VIII Super Gen. ad litt. De primis etiam filiis Adae, videlicet
Cain et Abel, historia Genesis narrat, quod prima ars, quam didicerunt, fuit gubernare divitias naturales, quia
Cain factus est homo agricola, Abel autem custos ovium: in hoc volens ostendere, ipsas esse institutas ad
59

