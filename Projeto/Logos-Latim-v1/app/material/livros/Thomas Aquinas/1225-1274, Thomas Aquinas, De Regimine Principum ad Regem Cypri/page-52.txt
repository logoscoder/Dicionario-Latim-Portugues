videlicet, infimis et mediis ordinibus, quibus moderatur. Propter quod Propheta dicit, Psalm. CXXXII, 1: Ecce
quam bonum et quam iucundum habitare fratres in unum!
Idem etiam Augustinus duas constituit civitates in dicto libro secundum duos amores.
Praeter haec vero est alia ratio ad ostendendum communitatem multitudinis hominum esse necessariam,
appetitus videlicet humanus ad communicandum opera sua multitudini, ut molestum sit eidem aliquid virtutis
agere absque hominum societate: unde Tullius dicit in libro De Amicit., quod "natura nihil solitarium amat".
Verum est enim quod ab Archyta Tarentino, ut opinor, dicere solitum esse, a senibus nostris audivi: "Si quis in
coelum ascendisset, naturamque mundi ac siderum aspexisset, pulchritudinem insuavem illi sine amico, vel socio
admirationem fore". Ipsae etiam divitiae nisi effusae in multitudine non clarescunt, ut Boetius dicit.
Patet igitur hominem sive ex parte corporis, sive partis sensitivae, sive considerata sua rationali natura, necesse
habere vivere in multitudine. Ex qua parte necessaria est secundum naturam constructio civitatis: unde
Philosophus dicit in I Polit., quod natura quidem omnibus inest ad talem communitatem, qualis est civitatis
communitas. Et quamvis primos institutores civitatum malos homines Scriptura referat, ut Cain fratricidam,
Nembroth oppressorem hominum, qui aedificavit Babylonem, Assur, qui aedificavit Ninivem, ut in Genesi
scribitur, a Nembroth fugatus; moti tamen fuerunt ad constituendum civitates propter hominum commoditates
iam dictas, retorquendo tamen in suum dominium, pro quo conservando necessaria erat in unum multitudinis
congregatio.
Cepitulus 4: De communitate civitatis, in quo consistat, ubi Aristoteles refert opinionem Socratis et Platonis,
quam hic auctor declarat.
Habita igitur necessitate constituendae civitatis propter communitatem hominum, nunc quaerendum videtur in
quo consistat ista communitas. Circa quod diversi philosophi et sapientes diversas constituerunt politias respectu
communitatis, ut Philosophus refert in sua Politica: ubi primo narrat opinionem Socratis et Platonis, in II Polit.,
quod communitatem ponerent in sua politia quantum ad omnia, ut videlicet omnia essent communia, tam
divitiae, quam uxores et filii, moti quidem ex bono unionis in communitate, per quam respublica commendatur
et crescit.
Amplius autem: cum bonum sit diffusivum et sui communicativum, quanto res communior est, tanto plus de
bonitate habere videtur. Ergo omnia communicare plus habet de ratione virtutis et bonitatis.
Praeterea: amor est virtus unitiva, ut Dionysius tradit. Ubi est ergo unionis maior ratio, ibi plus vigebit virtus
amoris, qui civitatem constituit et conservat ut Augustinus dicit, et dictum est supra. Ergo omnia habere
communia, tam divitias, quam uxores et filios, habet rationem maioris bonitatis.
Hae autem rationes sunt, et multae aliae, quas Philosophus refert iuxta opinionem Socratis et Platonis, licet non
per eadem verba, sed a sententia non discordat. Et si attendimus ad qualitatem dictorum Philosophorum, quia
fuerunt homines virtutibus dediti super omnes Philosophos, eo quod solas virtutes bonum hominis ponebant, non
videtur credibile, talem communitatem eos posuisse eo modo quo Aristoteles videtur eis imponere in praedicto
libro, quia hoc videtur magis bestiale quam humanum, feminas scilicet esse communes quantum ad mixtionem
carnis: unde et sacra Scriptura matrem separat a filiis, et filiam a patre, et virum uxori coniungit, ac solum cum
sola distinguit in coniugio in primo hominis praecepto: propter quod in Genesi, II, 24, dicitur: Quamobrem
relinquet homo patrem et matrem, et adhaerebit uxori suae, et erunt duo in carne una. Non autem dicit plures.
Sed et de filiis est impossibile, quia in actu generationis duo semina non conveniunt, sed unum solum ex parte
viri. Propter quod ipsa etiam animalia suos natos cognoscunt quanto tempore est necessarium ad nutrimentum
filiorum, ut in pullis avium maxime contingit, antequam advolare possunt. Quod ergo dicamus dictos
Philosophos minus compositos animalibus, videtur absurdum, qui ad componendos mores corrigendosque totam
suam struxerunt philosophiam, ut Augustinus tradit de Socrate, VIII De Civit. Dei: cuius doctrinam Plato eius
discipulus fertilissime sortitus est, ut Valerius Maximus scribit: qui, cum sapientissimus omnium esset sui
temporis, et a iuvenibus studiosis certatim quaereretur Athenis, in Aegyptum desdendens a sacerdotibus illius
gentis geometriae multiplices numeros caelestium rationum observare percepit, et in Italiam peragrans ab
Archita et Arione Pythagorae praeceptis instructus est. Talibus ergo, et tantis viris talem politiam attribuere, unde
ordo destrueretur naturae, non est sine admiratione. Sed et ipsi commentatores Aristotelis hoc eidem attribuunt,
quod non plene retulerit aliorum opiniones, et praecipue Socratis et Platonis, sicut Eustratius dicit super I Ethic.,
circa ideam bonitatis, et Simplicius in fine I De coelo de generatione mundi. Augustinus autem, in IX De Civit.
Dei, hoc idem refert de opinione Stoicorum circa passiones animi, quod aliqui attribuebant Stoicis, quorum
princeps Socrates fuit, quod in sapientem non caderent, ut idem Aristoteles in II Ethic. praefato imponit
Philosopho. Et tamen Augustinus idem dicit esse falsum, ex sententia A. Gellii in lib. Noctium Atticarum.
Sed haec omnia referenda sunt ad effectum amoris. Quia ergo dicti philosophi virtutibus erant praediti, et ad hoc
sollicitabatur eorum conatus; virtus autem amoris ad paria nobis cum proximo praecipitur (Diliges, inquit
Salvator, proximum tuum sicut te ipsum) cum ipsi sub quibusdam meta,phoris soliti essent loqui, volentes
persuadere ad concives amorem, per quem civitas proficit, communitatem posuerunt in uxoribus, et filiis in
dilectione mutua: sed in possessionibus in communicatione necessaria. Quia si quis viderit fratrem suum
52

