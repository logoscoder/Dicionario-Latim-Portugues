Sed regalis regiminis alii sunt ministri perpetuis officiis deputati ad ministrandum regi pro suo suique populi
fructu, ut sunt comites, barones, et milites simplices, feudatarii, qui ex suo feudo et ipsi et sui successores ad
regni gubernacula sunt obligati perpetuo. Unde patet et ministros esse necessarios cuicumque dominio, ut
secundum ipsius dominantis conditionem ministros debere constitui. Propter quod et in Eccli. X, 2, dicitur:
Secundum iudicem populi, sic et ministri eius; et qualis rector est civitatis, tales et inhabitantes in ea.
Distinguuntur autem et alia quatuor genera ministrorum a Philosopho in Polifica, qui haberi possunt regimini
magis coniuncti. Quidam enim sunt, quos habet civilitas, sive regimen omnino necessarios ad vilia officia
exercenda dominorum, de quibus natura providit, ut sint gradus in hominibus, sicut et in aliis rebus. Videmus
enim in elementis esse infimum et supremum; videmus etiam in mixto semper esse aliquod praedominans
elementum. In plantis etiam quaedam deputata sunt ad humanum cibum, quaedam ad fimum, et eodem modo in
animalibus; sed et in homine inter membra corporis similiter erit. Hoc idem consideramus in relatione corporis
ad animam, et in ipsis etiam potentiis animae in alterutrum comparatis; quia quaedam ordinatae sunt ad
imperandum et movendum, ut intellectus et voluntas; quaedam ad serviendum eisdem secundum gradum
ipsarum: ita inter homines erit, et inde probatur esse aliquos omnino servos secundum naturam. Amplius autem:
contingit aliquos deficere a ratione propter defectum naturae: tales autem oportet ad opus inducere per modum
servile, quia ratione uti non possunt, et hoc iustum naturale vocatur. Haec autem omnia Philosophus tangit in I
Polit.
Sunt autem et alii ministri ad idem deputati officium alia ratione, ut in bello devicti; quod lex humana non sine
ratione sic statuit ad acuendum bellatores pro republica fortiter pugnandum, ut videlicet victi subiiciantur
victoribus iure quodam, quod Philosophus in praedicto loco iustum legale appellat. Unde isti, quamvis vigeant
ratione, ad statum tamen rediguntur servorum quadam militari lege ad acuendum corda bellantium, et hunc
modum observaverunt Romani. Unde tradunt historiae, Titum Livium tantae eloquentiae virum a Romanis
captum, in servitutem redactum. sed propter suam probitatem a Livio nobilissimo Romano, sub cuius ditione
traditus erat, manumissus, ab ipso cognomen accipiens, Titus Livius est vocatus: quem libertati tradidit pro filiis
instituendis liberalibus artibus, cui ante non licuisset secundum principum instituta. Hoc etiam et lex divina
praecepit, ut in Deut. patet.
Sunt autem et alia duo genera mini strorum in familia assistentium: videlicet vel mercede conductorum, seu
servientium quadam benevolentia et amore ad sui honoris cumulum, vel virtutis profectum, ut sunt ministrantes
principi in domestica domo, sive de re militari, sive aucupii, sive venationis, sive in aliis rebus familiaribus
domus: de quibus non est modo dicendum per singula, et pro quibus quis captat vel amicitiam, vel gratiam
dominorum, vel mercedem reportat, vel virtutis laudem acquirit; unde in Prov. cap. XIV, 35, dicitur, quod
acceptus est regi minister intelligens. Et in Eccli. XXXIII, 31: Si est tibi servus fidelis, sit tibi sicut anima tua.
Concludendum est igitur, quod ad complementum regni et fulcimentum regiminis, quae dicta sunt supra de
divitiis et ministris, princeps debet esse munitus; propter quod Philosophus dicit in VIII Ethic. quod non est rex
qui per se non est sufficiens, et omnibus bonis superexcellens, quibus omnibus superabundavit rex Salomon, ut
patet in III lib. Reg. X, 7, sed praecipue in ornatu et ordine ministrorum: de quo admirata regina Saba: Maior est,
inquit, sapientia tua quam rumor quem audivi. Beati viri tui, et servi tui, hi qui astant coram te semper et audiunt
sapientiam tuam.
|#11 Capitulus 11: Quod necessarium est regi et cuilibet domino in sua iurisdictione munitiones habere
fortissimas, et rationes quare ibi multae ponuntur.
Post haec autem ad robur dominii, sive regalis, sive politici, necessariae sunt munitiones, ad quas se conferant
domestici regis, vel ipse rex; cuius rei documentum accipimus a rege David, qui postquam cepit Hierusalem,
accepit montem Sion pro suo munimine, ibique arcem suam vocavit civitatem. Hoc auducebantur usque ad
Mello, ipsamque arcem suam vocavit civitatem. Hoc autem ubique reges observant, quod in singulis civitatibus
et castris speciale habent praesidium, sive arcem, ubi degit regis familia et officiales eiusdem; cuius quidem rei
multae sunt causae. Una sumitur ex parte principum, quia expedit eis esse in loco tuto, ut in regendo,
corrigendo et gubernando sint magis securi, et in exequendo iustitiam efficiantur audaces. Unde et Romani
consules et senatores tutiorem elegerunt locum, videlicet Capitolium, de quo narrant historiae, quod tota
occupata ab hostibus urbe Roma, in ipso permanserunt illaesi. Amplius autem, et regis suaeque familiae maior
honestas hoc exigit, ne vel eorum commercio cum subditis vilificetur in conspectu populi ipsorum maiestas, vel
ex incauto aspectu, ubi maxima requiritur pudicitia (sicut senes populi Troiani se habebant ad Helenam, ut
Philosophus dicit in Ethic.) populus regis indignationem incurrat, vel ipse et sui se dehonestandi in subditis
occasionem assumant; in quem casum lapsus est rex David circa uxorem Uriae, scutiferi Joab, quam lavantem
vidit de solario domus regiae, ut scribitur
in II libro Regum.
Secunda ratio sumitur ex parte populi qui magis sensibilibus movetur, quam ratione ducatur. Cum enim vident
magnificos sumptus regum in munitionibus, facilius ex admiratione inclinantur ad obedientiam et ad suis
parendum mandatis ut Philosophus dicit in VI Polit. Amplius autem minorem causam habent rebellandi, seu
24

