quod etiam David, quia praecidit clamidem regis Saulis, percussit pectus suum in poenitudinis signum, ut
scribitur in libro I Reg. Rex etiam David cum lamentabiliter deplorat mortem Saulis et Ionathae, ita querelam
proponit de Allophylorum irreverentia, quod sic occiderant regem Saul, quasi non esset unctus oleo, ut in fine
scribitur II libri Regum. Cuius sanctitatis etiam argumentum assumimus ex gestis Francorum, et beati Remigii
super Clodoveum, regem primum Christianum inter reges Francorum, et delatione olei desuper per columbam,
quo rex praefatus fuit inunctus, et inunguntur posteri signis et portentis, ac variis curis apparentibus in eis ex
unctione praedicta.
Amplius autem et in dicta unctione, ut Augustinus De Civitate Dei, figurabatur rex verus et sacerdos, iuxta
Danielem Prophetam, IX: Cum venerit, inquit, Sanctus sanctorum, cessabit unctio vestra. In quantum igitur
figuram gerunt in hac unctione illius qui est Rex regum, et Dominus dominantium , ut dicitur in Apocalyp. XIX:
Qui est Christus Dominus noster, debitores sunt reges ad ipsum imitandum, ut sit debita proportio figurae ad
figuratum, umbrae ad corpus: in quo verus ac perfectus cultus divinus includitur.
Patet igitur quam necessarium sit cuilibet domino ut sit Deo devotus et reverens, sed praecipue regi ad
conservationem sui regiminis: cuius exemplum trahimus quidem a primo Urbis rege, videlicet Romulo, ut
historiae tradunt. In primordio enim sui regiminis in urbe Romana fabricavit asylum, quod templum pacis
nominabat, multis amplians gratiis: pro cuius nomine et reverentia omnem sceleratum, qui ad ipsum confugeret,
cuiuscumque status esset, reddebat immunem. Qualem autem habuerint exitum posteri eius, qui in divino cultu
fuerunt negligentes, et qui fuerunt ferventes scribit Valerius Maximus in principio libri sui.
Quid vero dicam de deicolis regibus sive veteris sive novi testamenti? omnes enim, qui ad divinam reverentiam
fuerunt soliciti, feliciter suum consummaverunt cursum; qui vero e contra, infelicem consecuti sunt exitum.
Tradunt etiam historiae, quod in qualibet monarchia ab initio saeculi tria se invicem per ordinem comitata sunt,
divinus cultus, sapientia scholastica et saecularis potentia. Quae quidem tria se invicem per ordinem
consequuntur, et in rege Salomone ex suis meritis conservata sunt, quia per divinam reverentiam cum descendit
in Hebron locum orationis, assumptus in regem consecutus est sapientiam, et ex utroque ulterius in regali virtute
super reges sui temporis excellentiam. Cum vero a vero cultu Dei recessit, infelicem exitum habuit, ut patet in III
lib. Reg.
Haec igitur de pertinentibus ad regimen cuiuscumque dominii, sed praecipue regalis, in hoc libro in tantum sint
dicta.

|+LIBER_3
|#1 Capitulus 1: Consideratur et probatur omne dominium esse a Deo, considerata natura entis.
Et quia cor regis in manu Dei, quocumque voluerit inclinabit illud: ut in Prov., XXI, 1, scribhur: quod et ille
magnus monarcha in oriente. Cyrus videlicet, rex Persarum, per publicum confitetur edictum: (post victoriam
enim de Babylonia consecutam, quam usque ad solum destruxit, ac occiso Balthassar rege ibidem, sicut historiae
tradunt, sic ait, ut in principio libri Esdrae (1. 1, 2) patet: Haec dicit Cyrus rex Persarum: omnia regna mundi
dedit mihi Dominus Deus caeli): inde manifeste apparet a Deo omne provenire dominium sicut a primo
dominante: quod quidem ostendi potest triplici via, quam Philosophus tangit, quia vel in quantum ens, vel in
quantum motor, vel in quantum finis.
Ratione quidem entis: quia oportet omne ens ad ens primum reducere, sicut ad principium omnis entis, ut et
omne calidum ad calidum ignis, ut patet per Philosophum in II Metaph. Qua ergo ratione omne ens ex ente
primo dependet eadem et dominium: quia ipsum super ens fundatur: et tanto super nobilius ens, quanto ad
dominandum super homines in natura coaequales eisdem praeponitur. Unde et causam habet non superbiendi,
sed humane suum populum gubernandi, ut Seneca dicit in epistola ad Lucillum. Propter quod in Eccli. dicitur,
XXXII, 1: Rectorem te posuerunt? Noli extolli, sed esto in illis quasi unus ex illis. Sicut ergo omne ens ab ente
primo dependet, quod est prima causa, ita et omne dominium creaturae a Deo sicut a primo dominante et primo
ente.
Amplius autem: omnis multitudo ab uno procedit, et per unum mensuratur, ut patet per Philosophum in X prim.
Philos.; ergo eodem modo et multitudo dominantium ab uno dominante trahit originem, quod est Deus. Sicut
videmus in regalibus curiis, quod in diversis officiis multi sunt dominantes, sed omnes ex uno dependent,
videlicet rege. Propter quod Philosophus in XII prim. Philos. dicit quod "sic se habet Deus, sive prima causa, ad
totum universum, sicut dux ad totum exerCitum, a quo tota multitudo castrorum dependet". Unde et ipse Moyses
in Exod. XV, 13, Deum ducem populi vocat: Dux, inquit, fuisti in misericordia tua populo, quem redemisti. A
Deo igitur omne dominium habet initium.
Rursus ad idem. Virtus est proportionata enti cuius est virtus, et adaequatur ei: quia virtus fluit ab essentia rei, ut
patet per Philosophum in I et II lib. De coelo. Sicut ergo se habet ens creatum ad increatum, quod est Deus, ita
virtus cuiuslibet entis creati ad virtutem increatam, quae etiam est Deus: quia quidquid est in Deo, Deus est. Sed
omne ens creatum ab ente increato trahit originem; ergo virtus creata ab increata. Hoc autem in dominio
29

