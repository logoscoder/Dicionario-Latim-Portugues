secundum Danielem, sui dominii, cessante regno et sacerdotio in Judaea, nascitur Christus, qui fuit verus Rex et
Sacerdos, et verus Monarcha: unde post resurrectionem suam apparens discipulis suis dixit: Data est mihi omnis
potestas in coelo et in terra: quod quidem ad humanitatem oportet referre secundum Augustinum et
Hieronymum, quia de divinitate nulli est dubium, quin semper habuerit.
|#13 Capitulus 13: De monarchia Christi, quomodo in tribus excellit, et de Octaviano Augusto, quomodo gessit
vices Christi.
Et haec quinta monarehia, quae successit Romanis, secundum veritatem omnibus praecellit ex triplici parte.
Primo quidem ex annorum quantitate, quia plus duravit et adhuc durat, et durabit usque ad mundi renovationem,
ut patet in visione Danielis, ut dictum est supra, et adhuc nunc magis declarabitur. Secundo: apparet eius
excellentia ex dominii universitate, quia in omnem terram exivit sonus eorum, et in fines orbis terrae verba
eorum. Nullus enim angulus mundi est, nulla plaga, in qua nomen Christi non adoretur. omnia enim subiecit sub
pedibus eius, ut introducit Apostolus in fine I Epist. ad Cor. In principio etiam Malachiae prophetae (cap. 1, 11)
ostenditur istud dominium: Ab ortu, inquit, solis usque ad occasum magnum est nomen meum in gentibus, et in
omni loco sacrificatur et offertur nomini meo oblatio munda, quia magnum est nomen meum in gentibus, dicit
Dominus exercituum. In quo verbo satis apparet, quod dominium Christi ordinatur ad salutem animae et ad
spiritualia bona, ut iam videbitur, licet a temporalibus non excludatur, eo modo quo ad spiritualia ordinantur: et
inde est, quod quamvis Christus adoraretur a Magis, glorificaretur ab Angelis in signum universalis sui dominii,
humili tamen loco iacuit, vilibus involutus pannis. Qua quidem via homines melius ad virtutem trahuntur quam
armorum virtute. Et hoc quidem intendebat, licet saepius sua uteretur potentia, ut verus Dominus. In humilitate
ergo vixit, et demum in Augusto substituit, ut describeretur universus orbis in ortu Domini, ut Lucas Evangelista
testatur. Et in hac descriptione solvebatur census, sive tributum, ut historiae tradunt, in recognitionem debitae
servitutis, non sine mysterio, quia ille natus erat, qui verus erat mundi Dominus et Monarcha, cuius vices gerebat
Augustus, licet non intelligens, sed nutu Dei, sicut Caiphas prophetavit. Unde hoc instinctu dictus Caesar
mandavit tunc temporis, ut narrant historiae, ne quis de Romano populo Dominum ipsum vocaret. Quas quidem
vices monarchiae post Christi veri Domini nativitatem gessit Augustus, quatuordecim annos toto orbe terrarum
subacto: quia, ut acta principum Romanorum describunt, dictus Caesar Augustus quinquaginta sex annos et
menses sex tenuit principatum. Tiberius etiam, qui eidem Augusto successit, ut narrant historiae, Christum
tamquam verum Dominum inter deos transferri voluit, licet impeditus fuerit a superbo et fastuoso senatu
impatiente alicuius dominii.
Tertio autem apparet excellentia monarchiae Christi super alias quatuor praecedentes, ex dominantis dignitate,
quia Deus et homo. Secundum quam considerationem humana natura in Christo participat infinitam virtutem, ex
qua maioris fortitudinis est et virtutis, supra humanam fortitudinem et virtutem. Quam quidem describit Isaias
(cap. IX, 6) quantum ad virtutem temporalem Christi, unde ipsum Monarcham appellamus: Parvulus, inquit,
natus est nobis, et filius datus est nobis. Et factus est principatus super humerum eius. Et vocabitur nomen eius,
admirahilis, consiliarius, Deus fortis, Pater futuri saeculi, princeps pacis. Multiplicabitur eius imperium, et pacis
non erit finis. In quibus verbis omnia tanguntur, quae requiruntur ad verum principem. Immo transcendit metas
omnium dominorum, ut in sequenti capite declarabitur, et aspicienti patet. Hic ergo principatus, sive dominium
omnes monarchias, sive dominia transcendit, annihilat et confringit, quia omnia regna subiiciuntur eidem: quod
per eumdem prophetam (cap. XLV, 23) praenuntiatum est: Vivo ego, dicit Dominus, quia mihi curvabitur omne
genu. Et Apostolus Paulus, ad Philipp. II, 10: In nomine Jesu omne genu flectatur, coelestium, terrestrium et
infernorum. De hac monarchia concludit Daniel II, 44, exposita Nabuchodonosor sui somnii visione: In diebus,
inquit, illis (hoc est post illas quatuor monarchias Assiriorum, Persarum et Medorum, Graecorum et
Romanorum), suscitabit Dominus regnum coeli, quod in aeternum non dissipabitur, et regnum eius alteri non
tradetur, et comminuet universa regna haec, et ipsum stabit in aeternum. Cuius quidem ratio aeternitatis satis est
in promptu, quia iste principatus aeterno coniungitur, cum iste Dominus, Deus et homo sit.
Et sic completus est circulus a puncto ad punctum, quia probatum est supra, a Deo omne dominium originem
trahere. In isto vero principatu percursis hominum motibus, terminatur principatus sicut in re immobili, ultra
quam non est motus. Et sic oportet ex dictis concludere, quod istud dominium non potest deficere.
|#14 Capitulus 14: Movetur quaestio de monarchia Christi, quo tempore incepit et quomodo latuit, et quare: et
duplex assignatur causa suae occultationis, et primo ponitur una.
Sed tunc oritur quaestio de isto Domini principatu, quando incepit, quia constat multos postea imperasse, ipse
vero abiectam vitam elegit. Unde in Matth. VIII, 20, dicitur: Vulpes foveas habent, et volucres caeli nidos; Filius
autem hominis non habet ubi caput suum reclinet. Item, in Joann. scribitur, quod cum pavisset multitudinem,
abscondit se, quia volebant eum populi rapere, ac regem facere. Item, in eodem ipse dicit: Regnum meum non
est de hoc mundo.

41

