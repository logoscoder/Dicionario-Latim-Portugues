SC
Sed contra, nullus punit iuste eos qui non sunt de suo regimine. Sed Deus iuste punit malos pro his in quibus
peccant. Ergo eius ipsi regimini subduntur.
CO
Responsio. Dicendum, quod providentia divina se extendit ad homines dupliciter: uno modo inquantum ipsi
providentur; alio modo inquantum providentes fiunt.
Ex hoc autem quod in providendo deficiunt, vel rectitudinem servant, boni vel mali dicuntur; ex hoc autem quod
providentur eis a Deo, bona vel mala praestantur; et secundum quod ipsi diversimode se habent in providendo,
diversimode providetur eis.
Si enim rectum ordinem in providendo servent; et in eis divina providentia ordinem servat congruum humanae
dignitati, ut, scilicet, nihil eis eveniat quod in eorum bonum non cedat; et quod omnia quae eis proveniunt eos in
bonum promoveant; secundum id quod dicitur Rom. VIII, 28: diligentibus Deum omnia cooperantur in bonum.
Si autem in providendo ordinem non servent, qui congruit rationali creaturae, sed provideant secundum modum
animalium brutorum, et divina providentia de eis ordinabit secundum ordinem qui brutis competit; ut scilicet ea
quae in eis bona vel mala sunt, non ordinentur in eorum bonum proprium, sed in bonum aliorum, secundum id
quod in psalm. XLVIII, 13, dicitur: homo, cum in honore esset, non intellexit: comparatus etc.. Ex hoc patet
quod altiori modo divina providentia gubernat bonos quam malos: mali enim dum ab uno ordine providentiae
exeunt, ut scilicet Dei voluntatem faciant, in alium ordinem dilabuntur, ut scilicet de eis voluntas divina fiat; sed
boni quantum ad utrumque sunt in recto ordine providentiae.
RA1
Ad primum ergo dicendum, quod secundum hoc dicitur Deus derelinquere malos, non quod omnino sint ab eius
providentia alieni, sed quia eorum actus non ordinat in eorum promotionem; et praecipue quantum ad reprobos.
RA2
Ad secundum dicendum, quod Angeli qui sunt deputati hominibus ad custodiam, nunquam totaliter hominem
dimittunt; sed dicuntur eum dimittere, inquantum ex iusto Dei iudicio permittunt eum cadere in culpam vel
poenam.
RA3
Ad tertium dicendum, quod specialis modus providentiae repromittitur bonis in praemium; et hic non competit
malis, ut dictum est.
|a8 Articulus 8
TTA
Octavo quaeritur utrum tota corporalis creatura gubernetur divina providentia, mediante creatura angelica.
TTB
Et videtur quod non.
AG1
Quia dicitur iob XXXIV, 13,: quem constituit alium super terram, aut quem posuit super orbem quem fabricatus
est? super quo dicit Gregorius: mundum quippe per se ipsum regit, qui per se ipsum condidit. Ergo Deus non
gubernat corporalem creaturam mediante spirituali.
AG2
Praeterea, Damascenus dicit, II libro, quod non est conveniens alium esse factorem, et gubernatorem. Sed solus
Deus est factor corporalium creaturarum immediate.
Ergo et ipse corporales creaturas sine medio gubernat.
AG3
Praeterea, Hugo de sancto victore dicit in Lib. De sacram., quod divina providentia est eius praedestinatio, quae
est summa sapientia et summa bonitas.
Sed summum bonum, sive summa sapientia, nulli creaturae communicatur. Ergo nec providentia; non ergo
mediantibus creaturis spiritualibus providet corporalibus.
AG4
Praeterea, secundum hoc corporales creaturae reguntur providentia, quod ordinantur in finem; sed corpora
ordinantur in finem per suas operationes naturales, quae consequuntur naturas determinatas ipsorum.
Cum igitur a spiritualibus creaturis non sint naturae determinatae naturalium corporum, sed immediate a Deo;
videtur quod non regantur mediantibus substantiis spiritualibus.
AG5
Praeterea, Augustinus, VIII super genes.
Ad litteram, distinguit duplicem operationem providentiae: quarum una est naturalis, alia voluntaria: et dicit,
quod naturalis est quae lignis et herbis dat incrementum, voluntaria vero quae est per Angelorum opera et
hominum; et sic patet quod omnia corporalia naturali providentiae operatione reguntur. Non ergo gubernantur
mediantibus Angelis, quia sic esset operatio voluntaria.
AG6
110

