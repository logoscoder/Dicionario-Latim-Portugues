Ad primum ergo dicendum, quod hoc est ex defectu naturae creatae quod in malum flecti potest; et hunc
defectum aufert percipiendo naturam gratia confirmans in bono, sicut lux superveniens aeri aufert obscuritatem
eius, quam naturaliter sine luce habet.
RA2
Ad secundum dicendum, quod in potestate liberi arbitrii est non uti habitu; tamen potest hoc ipsum quod est non
uti habitu, sibi proponi sub specie boni; quod de gratia in beatis accidere non potest, ut dictum est, in corp. Art..
RA3
Et per hoc patet solutio ad tertium.
RA4
Ad quartum dicendum, quod ex hoc quod liberum arbitrium est ex nihilo, convenit ei quod non sit naturaliter
confirmatum in bono; nec hoc ei per gratiam concedi potest ut in bono naturaliter per gratiam confirmatum sit.
Non autem libero arbitrio, secundum quod est ex nihilo, convenit quod nullo modo possit confirmari in bono;
sicut nec aeri ex natura sua inest quod nullo modo possit illuminari, sed quod non sit naturaliter lucidus actu.
RA5
Ad quintum dicendum, quod bernardus loquitur de libero arbitrio quantum ad libertatem a coactione, quae nec
intensionem nec remissionem recipit.
RA6
Ad sextum dicendum, quod eius quod recipitur in aliquo, potest considerari et esse et ratio.
Secundum quidem esse suum est in eo in quo recipitur, per modum recipientis, sed tamen ipsum recipiens
trahitur ad suam rationem; sicut calor receptus in aqua habet esse in aqua per modum aquae, in quantum scilicet
inest aquae ut accidens subiecto: tamen aquam trahit a naturali sua dispositione ad hoc quod fiat calida, et faciat
actum caloris; et similiter lux aerem, licet non contra naturam aeris.
Ita et gratia secundum esse suum est in libero arbitrio per modum eius sicut accidens in subiecto; sed tamen ad
rationem suae immutabilitatis liberum arbitrium pertrahit, ipsum Deo coniungens.
RA7
Ad septimum dicendum, quod bonum perfectum, quod est Deus, potest esse unitum menti humanae per gratiam,
non autem per naturam; et ideo per gratiam liberum arbitrium potest confirmari in bono, non autem per naturam.
|a9 Articulus 9
TTA
Nono quaeritur utrum liberum arbitrium hominis in statu viae possit confirmari in bono.
TTB
Et videtur quod non.
AG1
Principium enim in appetibilibus est finis, ut Philosophus dicit in VII ethic., sicut principium in speculativis sunt
dignitates. Sed in speculativis intellectus non confirmatur in veritate, certitudinem scientiae accipiens, nisi facta
resolutione ad primas dignitates. Ergo nec liberum arbitrium potest confirmari in bono, nisi postquam pervenerit
ad ultimum finem. Sed hoc non est in statu viae. Ergo liberum arbitrium in statu viae non potest confirmari in
bono.
AG2
Praeterea, natura humana non est potior quam angelica. Sed Angelis non est collata confirmatio liberi arbitrii
ante statum gloriae. Ergo nec hominibus conferri debet.
AG3
Praeterea, motus non quietatur nisi in fine. Sed liberum arbitrium non pervenit ad finem suum, quamdiu est in
statu viae. Ergo nec eius mutabilitas quietatur, quin possit in bonum et malum ferri.
AG4
Praeterea, quamdiu aliquid est imperfectum, potest deficere. Sed imperfectio ab hominibus non tollitur quamdiu
sunt in statu viae: videmus enim nunc per speculum in aenigmate, ut dicitur I corinth. XIII, 12. Ergo quamdiu
homo est in statu viae, potest deficere per peccatum.
AG5
Praeterea, quamdiu aliquis est in statu merendi, non debet sibi subtrahi quod meritum auget. Sed posse peccare
ad meritum proficit; unde in laudem iusti viri dicitur Eccli. XXXI, 10: qui potuit transgredi, et non est
transgressus; facere malum, et non fecit. Ergo quamdiu homo est in statu viae, in qua potest mereri, non debet
liberum arbitrium eius confirmari in bono.
AG6
Praeterea, sicut defectus liberi arbitrii est peccatum, ita defectus corporis est corruptio.
Sed corpus hominis non fit incorruptibile in statu viae. Ergo nec in statu viae liberum arbitrium hominis potest
confirmari in bono.
SC1

502

