TTB
Et videtur quod non.
AG1
Liberum enim arbitrium, secundum Augustinum, facultas est voluntatis et rationis.
Facultas autem dicitur quasi facilis potestas.
Cum ergo potentiae facilitas ex habitu proveniat quia, secundum Augustinum, habitus est quo facile quis agere
potest, videtur quod liberum arbitrium sit habitus.
AG2
Praeterea, operationum quaedam sunt morales, quaedam naturales. Sed facultas quae est ad operationes morales,
est habitus, non potentia, sicut patet de virtutibus moralibus.
Ergo et liberum arbitrium, quod importat facilitatem ad operationes naturales, est habitus, non potentia.
AG3
Praeterea, secundum Philosophum in II phys., si natura faceret navim, faceret eam sicut ars. Ergo facilitas
naturalis est eiusdem conditionis cuius est facilitas quae fit per artem.
Sed facilitas quae fit per artem, est habitus quidam ex operibus acquisitus, sicut patet in virtutibus moralibus; ut
arte fieri dicamus omne id quod ratione agitur. Ergo et facultas, sive facilitas naturalis, quae est liberum
arbitrium, erit habitus quidam.
AG4
Ethic., habitus sunt secundum quos nos aliqualiter agimus, potentiae vero secundum quas simpliciter agimus.
Sed liberum arbitrium nominat non solum id quo agimus, sed id quo aliqualiter agimus, scilicet libere.
Ergo liberum arbitrium nominat habitum.
AG5
Sed dicendum, quod cum dicitur: habitus est quo aliqualiter agimus; intelligendum est bene vel male. Sed contra:
illud quod est de ratione habitus, omni habitui est commune.
Sed bene et male agere non est commune omni habitui; nam habitus speculativi non se habent ad bene vel male,
ut dicitur.
Ergo bene vel male agere non est de ratione habitus.
AG6
Praeterea, id quod tollitur per peccatum, non potest esse potentia, sed habitus. Liberum autem arbitrium tollitur
per peccatum, quia, ut Augustinus dicit, homo utens male libero arbitrio, et se perdidit et ipsum. Ergo liberum
arbitrium est habitus, et non potentia.
AG7
Sed dicendum, quod verbum Augustini intelligitur de libertate gratiae, quae est per habitum. Sed contra: habitu
gratiae, secundum Augustinum, nullus male utitur.
Ergo liberum arbitrium, quo aliquis male utitur, non potest libertas gratiae intelligi.
AG8
Praeterea, bernardus dicit in Lib. De libero arbitrio quod liberum arbitrium est habitus animi liber sui; et sic idem
quod prius.
AG9
Praeterea, facilius est exire in actum cognitionis quam operationis. Sed potentiae cognitivae datus est aliquis
habitus naturalis, scilicet intellectus principiorum, qui est in summo cognitionis. Ergo et potentiae operativae,
sive motivae, datus est aliquis habitus naturalis. Cum ergo supremum locum in motivis liberum arbitrium tenere
videatur, videtur quod sit habitus, vel potentia per habitum perfecta.
AG10
Praeterea, potentia non restringitur nisi per habitum. Sed voluntas et ratio restringitur in libero arbitrio: voluntas
enim est possibilium et impossibilium, cum tamen liberum arbitrium non sit impossibilium; similiter ratio est
eorum quae sunt in nobis, et eorum quae non sunt in nobis: liberum autem arbitrium solum eorum quae sunt in
nobis. Ergo liberum arbitrium habitum nominat.
AG11
Praeterea, sicut potentia nominat aliquid superadditum essentiae, ita facultas dicit aliquid superadditum
potentiae. Quod autem superadditur potentiae, est habitus. Cum ergo liberum arbitrium sit facultas, videtur quod
sit habitus.
AG12
Praeterea, Augustinus dicit, quod liberum arbitrium est vitalis et rationalis animae motus. Sed motus actum
nominat.
Ergo liberum arbitrium est actus, et non potentia.
AG13
Praeterea, iudicium, secundum boetium, est actus iudicantis. Arbitrium autem idem est quod iudicium. Ergo et
arbitrium est actus.

492

