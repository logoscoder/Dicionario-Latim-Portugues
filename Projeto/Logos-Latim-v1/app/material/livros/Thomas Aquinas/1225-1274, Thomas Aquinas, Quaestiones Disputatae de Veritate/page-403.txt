Nec tamen oportet quod tunc etiam ei species infinitae infundantur ad singularia cognoscenda: tum quia
singularia quae ab ea sunt cognoscenda, non sunt actu infinita; tum quia per unam similitudinem speciei possunt
a substantia separata omnia individua illius speciei cognosci, in quantum illa similitudo speciei efficitur
uniuscuiusque singularium propria similitudo secundum proprium respectum ad hoc vel illud individuum, sicut
et de Angelis dictum est in quaestione de Angelis; et sicut patet de essentia divina, quae non solum individuorum
unius speciei, sed omnium entium est propria similitudo secundum diversos respectus ad diversas res.
RA2
Ad secundum dicendum, quod species illae quibus anima separata cognoscit singularia, quamvis sint in se
immateriales et sic universales, tamen sunt similitudines rei et quantum ad naturam universalem, et quantum ad
naturam singularem; et ideo nihil prohibet per eas singularia cognosci.
RA3
Alia concedimus.
|q20 Quaestio 20
Prologus
PR1
Primo utrum in Christo sit ponere scientiam creatam.
PR2
Secundo utrum anima Christi videat verbum per aliquem habitum.
PR3
Tertio utrum Christus scientiam aliam habeat de rebus quam illam qua cognoscit res in verbo.
PR4
Quarto utrum anima Christi sciat in verbo omnia quae scit verbum.
PR5
Quinto utrum anima Christi sciat omnia illa quae Deus potest facere.
PR6
Sexto utrum cognitione illa qua anima Christi scit res in propria natura, sciat omnia.
|a1 Articulus 1
TTA
Quaestio est de scientia animae Christi.
Et primo quaeritur utrum in Christo sit ponere scientiam creatam.
TTB
Et videtur quod non.
AG1
Scientia enim est perfectio scientis.
Omnis autem perfectio est nobilior perfectibili.
Si ergo Christus est sciens secundum aliquam scientiam creatam, aliquid creatum erit anima Christi nobilius;
quod videtur inconveniens.
AG2
Praeterea, operatio non attribuitur naturae, sed hypostasi; sunt enim operationes suppositorum et particularium.
Sed personae Christi sufficit ad intelligendum scientia increata.
Ergo superfluum est in ipso ponere scientiam creatam.
AG3
Praeterea, quanto aliquid est nobilius, tanto est Deo similius. Sed anima Christi est nobilior quam calor
corporalis. Cum igitur calor corporalis agat sine medio, et in hoc sit Deo similis, qui sine medio operatur, videtur
quod multo fortius anima Christi intelligat non mediante aliqua scientia creata.
AG4
Sed dicebat, quod operatio caloris ab intra procedit, operatio autem scientiae ab extra, cum sit secundum motum
a rebus ad animam; unde non est simile. Sed contra: in operatione cognoscitiva non solum est receptio, sed
iudicium de receptis. Quamvis autem receptio sit ab exteriori, iudicium tamen ab interiori procedit. Ergo operatio
scientiae non omnino est ab exteriori.
AG5
Praeterea, Christus filius Dei non assumpsit aliquam imperfectionem nisi quae ad nostram redemptionem
valebat. Sed imperfectio scientiae non valet ad nostram redemptionem.
Ergo imperfectionem scientiae non assumpsit. Omnis autem creata scientia, ex hoc ipso quod creata est, aliquid
imperfectionis habet. Ergo creatam scientiam non assumpsit.
AG6

403

