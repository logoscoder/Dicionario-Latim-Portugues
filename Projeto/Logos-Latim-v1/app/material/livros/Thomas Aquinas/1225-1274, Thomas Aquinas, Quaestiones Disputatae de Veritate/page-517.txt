RA21
Ad vigesimumprimum dicendum, quod verbum magistri non est intelligendum sic quod necesse sit hominem
existentem in peccato mortali cuilibet tentationi succumbere; sed quia, nisi per gratiam a peccato liberetur, in
aliquod peccatum mortale quandoque incidet.
RA22
Ad vigesimumsecundum dicendum, quod ideo necesse habemus in oratione dominica petere non solum ut
peccata praeterita nobis dimittantur, sed ut a futuris liberemur; quia, nisi homo per gratiam liberetur necesse
habet quandoque incidere in peccatum per modum praedictum; quamvis hoc vel illud contra nitendo vitare
possit.
RA23
Ad vigesimumtertium dicendum, quod desertus a luce gratiae necesse est ut aliquando cadat; non tamen necesse
est ut in qualibet tentatione succumbat.
RC1
Ad primum vero quod in contrarium obiicitur, dicendum, quod libertati arbitrii praeiudicaret, si peccatum vitare
non posset in contrarium conando: non autem praeiudicat libertati arbitrii, si hoc homo facere non potest, ut sit in
continua sollicitudine resistendi peccato; homine autem circa hoc non sollicito pertrahit eum habitualis inclinatio
in id quod est habitui conveniens.
RC2
Ad secundum dicendum, quod liberum arbitrium, propter hoc quod habet dominium sui actus, potest quandoque
ad hoc curam apponere, et non uti proprio defectu. Sed quia impossibile est eum semper curam apponere,
aliquando sequitur ut in actu deficiat.
RC3
Ad tertium dicendum, quod sine consensu liberi arbitrii peccatum non agitur: sed consensus sequitur habitualem
inclinationem, nisi multa deliberatione praehabita, ut dictum est.
RC4
Ad quartum dicendum, quod homo dicitur remediabiliter cecidisse, quia potest auxilio gratiae remedium habere,
quamvis ad hoc potestas liberi arbitrii non sufficiat.
RC5
Ad quintum dicendum, quod non posse peccare et non posse non peccare, sunt contraria; posse vero peccare et
non peccare est medium inter ea. Unde ratio supponit falsum.
RC6
Ad sextum dicendum, quod eligere et consiliari non est nisi eorum quae sunt in nobis.
Sed, sicut dicitur in libro III ethicorum, ea quae per amicos facimus, aliqualiter per nos facimus: et ideo liberum
arbitrium potest habere electionem et consilium non solum de illis ad quae sufficit propria potestas, sed de illis
ad quae indiget divino auxilio.
RC7
Ad septimum dicendum, quod aliquis existens in peccato mortali potest vitare omnia peccata mortalia auxilio
gratiae: potest etiam ex naturali virtute singula vitare, quamvis non omnia; et ideo non sequitur quod peccatum
committendo non peccet.
RC8
Ad octavum dicendum, quod necessitas peccandi coactionem liberi arbitrii non ponit.
Quamvis enim homo per seipsum ex illa necessitate se non possit eximere, potest tamen resistere aliqualiter ei
cuius necessitas dicitur, in quantum potest singula vitare, licet non omnia.
RC9
Ad nonum dicendum, quod peccatum effectum est quasi naturale peccatori: habitus enim sicut quaedam natura
operatur in habente; unde necessitas quae ex habitu est, reducitur ad naturalem inclinationem.
RC10
Ad decimum dicendum, quod secundum Augustinum, aliquid potest esse necessarium, et tamen voluntarium.
Necessario enim voluntas miseriam abhorret; et hoc propter naturalem inclinationem, cui assimilatur inclinatio
habitus.
RC11
Ad undecimum dicendum, quod homo existens in peccato nullo modo potest se a peccato eximere, quod iam
commisit, nisi auxilio gratiae: quia non eximitur a peccato, quod in aversione perficitur, nisi mens eius Deo
adhaereat per caritatem, quae non ex libero arbitrio, sed in cordibus sanctorum per spiritum sanctum diffunditur,
ut dicitur roman.
Cap. V, 5.
|a13 Articulus 13
TTA
Tertiodecimo quaeritur utrum aliquis in gratia existens possit peccatum mortale vitare.
517

