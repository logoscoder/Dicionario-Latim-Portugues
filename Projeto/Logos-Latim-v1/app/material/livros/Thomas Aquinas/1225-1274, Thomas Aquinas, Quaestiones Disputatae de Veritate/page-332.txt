RA4
Ad quartum dicendum, quod Daemones non voluntate assentiunt his quae credere dicuntur, sed coacti evidentia
signorum, ex quibus convincitur verum esse quod fideles credunt; quamvis illa signa non faciant apparere id
quod creditur, ut per hoc possint dici visionem eorum quae creduntur, habere.
Unde et credere quasi aequivoce dicitur de hominibus fidelibus et Daemonibus: nec est in eis fides ex aliquo
lumine gratiae infuso sicut est in fidelibus.
RA5
Ad quintum dicendum, quod de Deo non est fides quantum ad illud quod de Deo naturaliter est cognitum, sed
quantum ad illud quod naturalem cognitionem excedit.
RA6
Ad sextum dicendum, quod non videtur esse possibile quod aliquis de eodem simul habeat scientiam et
opinionem: quia opinio est cum formidine alterius partis quam formidinem scientia excludit. Et similiter non est
possibile quod sit de eodem fides et scientia.
RA7
Ad septimum dicendum, quod beata virgo poterat quidem scire quod filium non ex virili commixtione
conceperat: qua autem virtute conceptio illa facta fuerit, non potuit scire, sed credidit Angelo dicenti: spiritus
sanctus superveniet in te etc..
RA8
Ad octavum dicendum, quod Deum esse unum prout est demonstratum, non ponitur articulus fidei, sed
praesuppositum ad articulos: cognitio enim fidei praesupponit cognitionem naturalem, sicut et gratia naturam.
Sed unitas divinae essentiae talis qualis ponitur a fidelibus, scilicet cum omnipotentia et omnium providentia, et
aliis huiusmodi, quae probari non possunt, articulum constituit.
RA9
Ad nonum dicendum, quod aliquis potest incipere credere illud quod prius non credebat, sed debilius
existimabat; unde possibile est quod aliquis antequam credat Deum esse, exstimaverit Deum esse, et hoc esse ei
placitum quod credatur eum esse. Et sic aliquis potest credere Deum esse, eo quod sit placitum Deo, quamvis
etiam hoc non sit articulus; sed antecedens articulum, quia demonstrative probatur.
|a10 Articulus 10
TTA
Decimo quaeritur utrum necessarium sit homini habere fidem.
TTB
Et videtur quod non.
AG1
Ut enim dicitur deuter. XXXII, vers. 4, Dei perfecta sunt opera. Sed non est aliquid perfectum nisi provideatur ei
de his quae sunt sibi necessaria ad finem proprium consequendum.
Ergo unicuique rei ex conditione suae naturae provisa sunt illa quae sufficiunt ad ultimum finem consequendum.
Sed ea quae sunt fidei, sunt supra cognitionem homini ex naturali conditione competentem.
Ergo fides per quam huiusmodi accipiuntur sive cognoscuntur, non est homini necessaria ad suum finem
consequendum.
AG2
Sed dicebat, quod homini ex sua conditione naturali sunt provisa illa quae sunt necessaria ad finem naturalem
consequendum, cuiusmodi est felicitas viae, quae ponitur a philosophis; non autem ad consequendum finem
supernaturalem, qui est beatitudo aeterna.
Sed contra, homo ex natura conditionis suae ad hoc factus est ut sit particeps aeternae beatitudinis: ad hoc enim
Deus rationalem naturam capacem sui instituit, ut habetur in II sententiarum, dist. 1. Ergo in ipsa natura hominis
debuerunt sibi esse indita principia per quae ipsum finem consequi posset.
AG3
Praeterea, sicut ad consequendum finem est necessaria cognitio, ita et operatio. Sed ad consequendum finem
supernaturalem non dantur nobis habitus virtutum ordinantes in alia opera quam in quae ordinamur per
naturalem rationem; sed ad eadem opera perfectiori modo facienda: castitas enim infusa et acquisita eumdem
actum habere videntur, scilicet a delectationibus venereis refrenare.
Ergo nec propter consequendum finem supernaturalem oportuit nobis aliquem habitum cognitivum infundi
ordinatum ad alia cognoscenda quam naturaliter cognoscere possumus, sed ad eadem perfectiori modo: et sic
videtur quod habere fidem non apparentium rationi, non fuit necessarium ad salutem.
AG4
Praeterea, potentia non indiget habitu propter id ad quod naturaliter determinatur; sicut patet de potentiis
irrationabilibus, quae sine habitu medio sua opera perficiunt, ut cum ergo homo sit eis perfectior, videtur quod
cognitio naturalis sit sibi sufficiens ad Deum. Ergo non indiget habitu fidei ad hoc quod in cognitionem Dei
ducatur.
332

