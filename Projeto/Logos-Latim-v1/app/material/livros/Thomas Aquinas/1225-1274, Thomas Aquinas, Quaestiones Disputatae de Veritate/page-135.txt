Quia, ut dicitur I Ioan. Cap. II, 27: unctio docet nos de omnibus: et intelligitur de omnibus pertinentibus ad
salutem. Sed praedestinatio maxime pertinet ad salutem, quia est causa salutis. Ergo per unctionem acceptam
omnes homines certi redduntur de sua praedestinatione.
AG2
Praeterea, divinae bonitati convenit, cuius est omnia optimo modo facere, ut homines optimo modo ducat ad
praemium. Sed optimus modus videtur ut unusquisque sit certus de suo praemio. Ergo unusquisque certus
redditur, quod ad praemium perveniet, qui illuc est perventurus; et sic idem quod prius.
AG3
Praeterea, dux exercitus omnes quos adscribit ad meritum pugnae, adscribit etiam ad praemium; ut sicut sunt
certi de merito, sic sint certi de praemio. Sed homines certi sunt quod sint in statu merendi. Ergo et certi sunt
quod ad praemium pervenient. Et sic idem quod prius.
SC
Sed contra, est quod dicitur Eccle. IX, 1: nemo scit utrum dignus odio vel amore sit.
CO
Responsio. Dicendum, quod non est inconveniens alicui suam praedestinationem revelari: sed secundum legem
communem non est conveniens ut omnibus reveletur, duplici ratione.
Quarum prima potest sumi ex parte eorum qui non sunt praedestinati. Si enim omnibus praedestinatis sua
praedestinatio sic nota esset, tunc omnibus non praedestinatis certum esset se praedestinatos non esse, ex hoc
ipso quod se praedestinatos nescirent; et hoc quodammodo eos in desperationem induceret.
Secunda ratio potest sumi ex parte ipsorum praedestinatorum.
Securitas enim negligentiam parit.
Si autem certi essent de sua praedestinatione, securi essent de sua salute; et ita non tantam sollicitudinem
apponerent ad mala vitanda.
Et propter hoc a divina providentia salubriter est ordinatum ut homines suam praedestinationem vel
reprobationem ignorent.
RA1
Ad primum ergo dicendum, quod cum dicitur, quod unctio docet de omnibus pertinentibus ad salutem,
intelligendum est de illis quorum cognitio ad salutem pertinet, non de omnibus quae secundum se ad salutem non
pertinent. Cognitio autem praedestinationis non est necessaria ad salutem, etsi ipsa praedestinatio sit necessaria.
RA2
Ad secundum dicendum, quod non esset conveniens modus dandi praemium, certificare de praemio habendo
certitudine absoluta; sed conveniens modus est ut illi cui praemium praeparatur, detur certitudo conditionata; hoc
est quod perveniet, nisi ex ipso deficiat. Et talis certitudo unicuique praedestinato per virtutem spei infunditur.
RA3
Ad tertium dicendum, quod etiam hoc non potest esse alicui per certitudinem notum utrum sit in statu merendi,
quamvis ex aliquibus coniecturis hoc possit probabiliter existimare.
Habitus enim nunquam possunt cognosci nisi per actus. Actus autem virtutum gratuitarum habent maximam
similitudinem cum actibus virtutum acquisitarum, ut non possit de facili per huiusmodi actus certitudo de gratia
haberi, nisi forte per revelationem inde certificetur aliquis ex speciali privilegio. Et praeterea in pugna saeculari
ille qui est a duce exercitus adscriptus ad pugnam, non certificatur de praemio nisi sub conditione, quia non
coronabitur, nisi (qui) legitime certaverit.
|a6 Articulus 6
TTA
Sexto quaeritur utrum praedestinatio possit iuvari precibus sanctorum.
TTB
Et videtur quod non.
AG1
Quia eiusdem est adiuvari et impediri.
Sed praedestinatio non potest impediri.
Ergo nec aliquo adiuvari.
AG2
Praeterea, illud quo posito vel remoto nihilominus alterum habet suum effectum, non iuvat ipsum. Sed
praedestinatio oportet quod suum effectum habeat, cum falli non possit: sive oratio fiat, sive non fiat. Ergo
praedestinatio orationibus non iuvatur.
AG3
Praeterea, nullum aeternum praeceditur ab aliquo temporali. Sed oratio est temporalis, praedestinatio autem
aeterna. Ergo praedestinationem oratio praecedere non potest, et ita nec eam adiuvare.
AG4

135

