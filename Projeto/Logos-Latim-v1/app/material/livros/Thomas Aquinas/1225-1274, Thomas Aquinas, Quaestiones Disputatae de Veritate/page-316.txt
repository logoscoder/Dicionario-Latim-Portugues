Secundo vero modo fides dicitur argumentum non apparentium, in quantum fides fidelium est medium ad
probandum non apparentia esse; vel in inquantum fides patrum est nobis medium inducens nos ad credendum;
vel inquantum fides unius articuli est medium ad fidem alterius, sicut resurrectio Christi ad resurrectionem
generalem, ut patet I cor.
XVI, 12.
Tertio vero modo, in quantum ipsa fides est quaedam praelibatio brevis cognitionis quam in futuro habebimus.
Quarto vero modo quantum ad ipsum lumen fidei, per quod credibilia cognoscuntur.
Dicitur autem fides esse supra rationem, non quod nullus actus rationis sit in fide, sed quia ratio non potest
perducere ad videndum ea quae sunt fidei.
RA10
Ad decimum dicendum, quod actus fidei essentialiter consistit in cognitione, et ibi est eius perfectio quantum ad
formam vel speciem; quod patet ex obiecto, ut dictum est; sed quantum ad finem perficitur in affectione, quia ex
caritate habet quod sit meritoria finis. Inchoatio etiam fidei est in affectione, in quantum voluntas determinat
intellectum ad assentiendum his quae sunt fidei. Sed illa voluntas nec est actus caritatis nec spei, sed quidam
appetitus boni repromissi.
Et sic patet quod fides non est in duabus potentiis sicut in subiecto.
RA11
Unde patet responsio ad undecimum.
RA12
Ad duodecimum dicendum, quod in hoc quod dicit substantia rerum sperandarum, non tangitur actus fidei, sed
solum relatio in finem. Actus autem eius tangitur per comparationem ad obiectum in hoc quod dicitur
argumentum non apparentium.
RA13
Ad decimumtertium dicendum, quod illud cui assentit intellectus, non movet intellectum ex propria virtute, sed
ex inclinatione voluntatis.
Unde bonum quod movet affectum, se habet in assensu fidei sicut primum movens; id autem cui intellectus
assentit, sicut movens motum. Et ideo primo ponitur in definitione fidei comparatio eius ad bonum affectus
quam ad proprium obiectum.
RA14
Ad decimumquartum dicendum, quod fides non convincit sive arguit mentem ex rei evidentia, sed ex
inclinatione voluntatis, ut dictum est, unde ratio non sequitur.
RA15
Ad decimumquintum dicendum, quod cognitio duo potest importare: scilicet visionem et assensum.
Et quantum ad visionem contra fidem distinguitur; unde Gregorius dicit, quod visa non habent fidem, sed
agnitionem; dicuntur autem videri, secundum Augustinum in Lib. De videndo Deum, quae praesto sunt sensui
vel intellectui.
Intellectui autem praesto esse dicuntur quae eius capacitatem non excedunt.
Sed quantum ad certitudinem assensus, fides est cognitio ratione cuius potest dici etiam scientia et visio,
secundum illud I Cor. XIII, 12: videmus nunc per speculum in aenigmate.
Et hoc est quod Augustinus dicit in lib.
De videndo Deum: si scire non incongruenter dicimur etiam illud quod certissimum credimus, hinc factum est ut
etiam credita recte, etsi non adsint sensibus nostris, videre mente dicamur.
|a3 Articulus 3
TTA
Tertio quaeritur utrum fides sit virtus.
TTB
Et videtur quod non.
AG1
Virtus enim contra cognitionem dividitur; unde scientia et virtus ponuntur diversa genera, ut patet in IV top.. Sed
fides continetur sub cognitione. Ergo non est virtus.
AG2
Sed dicebat, quod sicut ignorantia est vitium ex hoc quod causatur ex quadam negligentia sciendi, ita etiam fides
est virtus ex hoc quod in voluntate credentis consistit. Sed contra, ex hoc solo quod ex culpa causatur, non potest
aliquid rationem culpae habere; alias poena in quantum huiusmodi rationem culpae haberet. Ergo nec ignorantia
potest dici vitium ex hoc quod ex vitio negligentiae oritur; ergo eadem ratione nec fides per hoc quod
consequitur voluntatem, potest dici virtus.
AG3
Praeterea, virtus dicitur per comparationem ad bonum; virtus enim est quae bonum facit habentem, et opus eius
bonum reddit, ut dicitur in II ethicorum. Sed fidei obiectum est verum, non autem bonum.
316

