Ad undecimum dicendum, quod Deus non potest aliquo perfici secundum rem; tamen per modum significandi
aliquando aliquo perfici significatur, sicut cum dico quod Deus intelligit aliquid. Sicut enim volitum est perfectio
voluntatis, ita intelligibile perfectio intellectus.
In Deo autem idem est intelligibile primum et intellectus, et volitum primum et voluntas.
|a2 Articulus 2
TTA
Secundo quaeritur utrum voluntas divina possit distingui per antecedens et consequens.
TTB
Et videtur quod non.
AG1
Ordo enim distinctionem praesupponit.
Sed in divina voluntate non est aliqua distinctio, cum uno simplici actu voluntatis velit omnia quae vult. Ergo in
divina voluntate non est antecedens et consequens, quod ordinem importet.
AG2
Sed dicendum, quod in voluntate divina etsi non sit distinctio ex parte volentis, est tamen distinctio ex parte
volitorum. Sed contra: ex parte volitorum non potest ordo in voluntate poni nisi dupliciter: aut respectu
diversorum, aut respectu unius voliti. Si respectu diversorum volitorum, sequitur quod voluntas antecedens
dicatur de primis creaturis, voluntas autem consequens de posterioribus creaturis: quod falsum est. Si autem
respectu unius voliti, hoc non potest esse nisi secundum diversas circumstantias in illo volito consideratas.
Hoc autem non potest ponere distinctionem vel ordinem in voluntate; cum voluntas referatur ad rem secundum
quod in sua natura existit; res autem in sua natura implicita est omnibus suis conditionibus. Ergo nullo modo in
divina voluntate debet poni antecedens et consequens.
AG3
Praeterea, sicut voluntas comparatur ad creaturas, ita et scientia et potentia. Sed propter ordinem creaturarum
non distinguimus scientiam nec potentiam Dei per antecedentem et consequentem. Ergo nec voluntas hoc modo
distingui debet.
AG4
Praeterea, illud quod non recipit mutationem nec impedimentum ab alio, non iudicatur ex alio, sed ex seipso
tantum. Voluntas autem divina a nullo potest immutari nec impediri.
Ergo nec debet iudicari ex alio, sed ex seipsa tantum. Sed voluntas antecedens in Deo dicitur, secundum
Damascenum, ex ipso existens; consequens autem ex causa nostra. Ergo in Deo non debet distingui voluntas
consequens contra antecedentem.
AG5
Praeterea, in affectiva non videtur esse ordo nisi ex cognitiva, quia ordo ad rationem pertinet. Sed Deo non
attribuitur cognitio habens ordinem, quae est ratio, sed cognitio simplex, quae est intellectus. Ergo nec in
voluntate eius debet poni ordo antecedentis et consequentis.
AG6
Praeterea, boetius dicit in Lib. De consol., quod Deus uno mentis intuitu omnia cernit. Ergo pari ratione ad
omnia quae vult, uno simplici actu voluntatis se extendit: ergo in eius voluntate non debet poni antecedens et
consequens.
AG7
Praeterea, Deus cognoscit res in seipso et in propria natura rerum; et quamvis res posterius sint in propria natura
quam in verbo, non tamen in cognitione Dei ponitur antecedens et consequens. Ergo nec in voluntate poni debet.
AG8
Praeterea, sicut divinum esse mensuratur aeternitate, ita et divina voluntas. Sed duratio divini esse, propter hoc
quod est aeternitate mensurata, est tota simul, non habens prius et posterius. Ergo nec in voluntate divina debet
poni antecedens et consequens.
SC1
Sed contra. Est quod Damascenus dicit in II Lib.: oportet scire, quod Deus antecedente voluntate vult omnes
salvari: non autem consequente, ut post subdit. Ergo distinctio antecedentis et consequentis competit divinae
voluntati.
SC2
Praeterea, Deo competit voluntas habitualis aeterna secundum quod Deus est, et voluntas actualis secundum
quod creator est, volens res actu esse. Sed haec voluntas comparatur ad primam sicut consequens ad antecedens.
Ergo in voluntate divina antecedens et consequens invenitur.
CO
Respondeo. Dicendum, quod voluntas divina per antecedentem et consequentem convenienter distinguitur. Cuius
distinctionis intellectus ex verbis Damasceni est assumendus, qui hanc distinctionem introduxit: dicit enim in

466

