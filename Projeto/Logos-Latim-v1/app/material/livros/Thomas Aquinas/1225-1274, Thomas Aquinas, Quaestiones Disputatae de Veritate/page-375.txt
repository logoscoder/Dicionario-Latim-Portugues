|q18 Quaestio 18
Prologus
PR1
Primo utrum homo in statu innocentiae cognoverit Deum per essentiam.
PR2
Secundo utrum homo in statu innocentiae Deum per creaturas viderit.
PR3
Tertio utrum Adam in statu innocentiae fidem de Deo habuerit.
PR4
Quarto utrum Adam in statu innocentiae habuerit omnium creaturarum notitiam.
PR5
Quinto utrum Adam in statu innocentiae Angelos per essentiam viderit.
PR6
Sexto utrum Adam in statu innocentiae errare sive decipi potuerit.
PR7
Septimo utrum pueri qui ex Adam in statu innocentiae nascerentur, plenam rerum omnium scientiam haberent,
sicut et Adam habuit.
PR8
Octavo utrum pueri mox nati in statu innocentiae usum rationis plenarie habuissent.
|a1 Articulus 1
TTA
Quaestio est de cognitione primi hominis in statu innocentiae.
Et primo quaeritur utrum in statu illo cognoverit Deum per essentiam.
TTB
Et videtur quod sic.
AG1
Dicit enim magister in IV sentent.
Dist. 1, quod homo ante peccatum Deum sine medio vidit. Sed videre Deum sine medio, est videre per
essentiam. Ergo in statu innocentiae vidit Deum per essentiam.
AG2
Sed dicebat, quod magister intelligit quod vidit Deum sine medio quoad nubilum culpae, non autem sine medio
creaturae. Sed contra est quod magister ibidem dicit, quod quia nos per medium Deum videmus, oportet quod ex
visibilibus creaturis in ipsum deveniamus.
Ergo videtur quod intelligat de medio creaturae.
Sed videre sine medio creaturae, est videre per essentiam. Ergo etc..
AG3
Praeterea, Phil. IV, 7 dicitur: pax Dei quae exsuperat omnem sensum, hoc - secundum quod intelligitur de pace
quam Deus facit in beatis in patria - glosa ibid. Sic exponit: omnem sensum, idest intellectum nostrum, non
eorum qui semper vident faciem patris.
Ex quo haberi potest quod pax sive gaudium beatorum excedit intellectum omnis illius qui gaudio illo non
perfruitur. Sed Adam in statu innocentiae gaudia beatorum vidit: unde dicit Gregorius, IV dialogorum: homo
peccando extra semet ipsum fusus iam illa caelestis patriae gaudia quae prius contemplari solebat, videre non
poterat. Ergo Adam in illo statu gaudio caelestis patriae fruebatur.
AG4
Praeterea, Hugo de sancto victore, dicit, quod homo in statu illo creatorem suum cognoscebat ea cognitione qua
tunc per praesentiam contemplationis manifestius cernebatur. Sed videre Deum per praesentiam contemplationis,
est videre ipsum per essentiam, ut videtur.
Ergo Deum per essentiam in statu illo Adam vidit.
AG5
Praeterea, homo factus est ad videndum Deum: ad hoc enim Deus fecit rationalem creaturam, ut beatitudinis eius
particeps esset, quae in eius visione consistit, ut habetur 1 dist. II Sent.. Si igitur Adam in statu innocentiae
Deum per essentiam non videbat, hoc non erat nisi quia aliquod medium impediebat.
Non autem impediebat medium culpae, quia tunc ab ea immunis erat; nec etiam impediebat medium creaturae,
quia Deus est intimior animae hominis quam quaelibet alia creatura.
Ergo Adam in statu innocentiae vidit Deum per essentiam.
AG6
Praeterea, sicut affectiva hominis non perficitur nisi per summum bonum, ita cognitiva non nisi per summum
verum, ut patet in Lib. De spiritu et anima. Sed unicuique inest desiderium suae perfectionis.

375

