Ad undecimum dicendum, quod motus non accipitur hic secundum quod est exitus de potentia in actum, sic
enim tempore mensuratur; sed accipitur motus liberi arbitrii pro ipsa eius operatione, quae est actus perfecti, ut
dicitur in III de anima; et ita potest esse in instanti, sicut perfectum est in instanti.
RA12
Ad duodecimum dicendum, quod in illo instanti quo homo iustificatur, non requiritur quod sit contritio
specialiter de singulis peccatis, sed generaliter de omnibus, contritione speciali de singulis peccatis praecedente
vel subsequente.
RA13
Ad decimumtertium dicendum, quod postquam homo in culpam incidit, non potest esse medium inter gratiam et
culpam, quia culpa non aufertur nisi per gratiam, ut ex supradictis patet: nec gratia perditur nisi per culpam;
quamvis ante culpam esset status medius inter gratiam et culpam, secundum quorumdam opinionem.
RA14
Ad decimumquartum dicendum, quod non est accipere ultimum instans in quo culpa fuit, sed ultimum tempus, ut
supra dictum est.
|q29 Quaestio 29
Prologus
PR1
Et primo quaeritur, utrum in Christo sit gratia creata.
PR2
Secundo utrum ad hoc quod natura humana verbo uniretur in persona, requiratur habitualis gratia.
PR3
Tertio utrum gratia Christi sit infinita.
PR4
Quarto utrum gratia capitis Christo conveniat secundum humanam naturam.
PR5
Quinto utrum in Christo requiratur habitualis gratia ad hoc quod sit caput.
PR6
Sexto utrum Christus mereri potuit.
PR7
Septimo utrum Christus aliis mereri potuit.
PR8
Octavo utrum Christus in primo instanti suae conceptionis mereri potuit.
|a1 Articulus 1
TTA
Et primo quaeritur utrum in Christo sit gratia creata.
TTB
Et videtur quod non.
AG1
Homo enim dicitur per gratiam creatam filius adoptivus. Sed Christus, secundum sanctos, non fuit filius
adoptivus. Ergo non habuit gratiam creatam.
AG2
Praeterea, ubi est coniunctio rei per essentiam, non est necessaria coniunctio per similitudinem; sicut ad
cognoscendum requiritur unio cognoscibilis ad rem cognitam; et tamen quando aliqua sunt in anima per sui
essentiam, non est necessarium ad cognitionem quod sint in ea per similitudinem. Sed Deus est animae Christi
unitus per essentiam realiter in unitate personae. Ergo non requiritur quod uniatur per gratiam, quae est unio per
similitudinem.
AG3
Praeterea, ad ea quae possumus per nostra naturalia, non indigemus gratia. Sed Christus poterat pervenire ad
gloriam per id quod erat sibi naturale: est enim filius naturalis; et si filius, et haeres. Cum ergo gratia infundatur
mentibus ad consequendam gloriam, videtur quod Christus gratia creata non indiguerit.
AG4
Praeterea, subiectum potest sine accidente intelligi. Sed gratia, si fuit in Christo, accidens fuit. Potest ergo
Christus intelligi sine gratia. Sic ergo intellecto, aut ei debetur vita aeterna, aut non. Si sic, ergo frustra addetur ei
gratia: si autem non, cum filiis adoptivis vita aeterna debeatur ex hoc quod sunt filii, videtur quod filiatio
adoptionis praeponderet filiationi naturali; quod est inconveniens.
AG5
Praeterea, quod est bonum per essentiam, non indiget bonitate participata. Sed Christus est bonus per essentiam,
quia est verus Deus.
618

