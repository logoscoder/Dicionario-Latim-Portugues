RA2
Ad secundum dicendum, quod anima quamvis perficiatur in corpore, non tamen perficitur a corpore, ut
Augustinus probat, XII super Genesim ad litteram; sed vel a Deo perficitur, vel ipsa seipsam perficit cum
adminiculo corporis obsequentis: sicut virtute intellectus agentis perficitur intellectus possibilis adminiculo
phantasmatum, quae per ipsum fiunt intelligibilia actu.
RA3
Ad tertium dicendum, quod quamvis qualitas corporis animae nullo modo conveniat, tamen esse coniuncti est
commune animae et corpori, et similiter operatio: unde passio corporis per accidens redundat in animam.
RA4
Ad quartum dicendum, quod passio non accidit coniuncto ex corpore et anima nisi ratione corporis; unde animae
non accidit nisi per accidens. Ratio autem procedit ac si passio conveniret toti ratione totius, et non ratione
alterius partis.
RA5
Ad quintum dicendum, quod ira, et similiter quaelibet passio animae, dupliciter potest considerari: uno modo
secundum propriam rationem irae; et sic per prius est in anima quam in corpore; et alio modo in quantum est
passio: et sic per prius est in corpore: ibi enim primo accipit rationem passionis.
Et ideo non dicimus quod anima irascatur per accidens, sed quod per accidens patiatur.
RA6
Et per hoc patet solutio ad sextum.
RA7
Ad septimum dicendum, quod anima non dicitur sentire per accidens eadem ratione qua nec gaudere, quamvis
dicatur per accidens pati.
|a3 Articulus 3
TTA
Tertio quaeritur utrum passio sit tantum in appetitiva sensitiva.
TTB
Et videtur quod non.
AG1
Christus enim secundum totam animam patiebatur, ut patet per illud Psal. Lxxxvii, 4: repleta est malis anima
mea: quod de passionibus exponit Glossa.
Totalitas autem animae ad potentias pertinet. Ergo in qualibet potentia animae potest esse passio, et ita non
tantum in appetitiva sensitiva.
AG2
Praeterea, omnis motus vel operatio quae convenit animae praeter corpus, secundum seipsam est partis
intellectivae non sensitivae.
Sed, sicut dicit Augustinus XIII de civitate Dei, non ex carne tantum afficitur anima, ut cupiat, metuat, laetetur,
cognoscat; verum etiam ex seipsa his potest motibus agitari. Ergo huiusmodi passiones non sunt tantum in parte
appetitiva sensitiva.
AG3
Praeterea, voluntas est partis intellectivae, ut dicitur in III de anima. Sed, sicut dicit Augustinus, Lib. XIV de
Civit. Dei, voluntas est proprie in omnibus, timore scilicet, laetitia, et huiusmodi; immo omnes nihil quam
voluntates sunt: nam quid est cupiditas et laetitia nisi voluntas in eorum consensione quae volumus? et quid est
metus atque tristitia nisi voluntas in dissensione ab his quae volumus? ergo huiusmodi passiones sunt in parte
intellectiva.
AG4
Praeterea, eiusdem potentiae non est agere et pati. Sed sensus videtur potentia activa: nam basiliscus videndo
dicitur interficere, et mulier menstruata videndo inficit speculum, ut patet in libro de somno et vig..
Ergo in parte sensitiva non est posita animae passio.
AG5
Praeterea, potentia activa est nobilior quam passiva. Sed potentiae vegetativae sunt activae, quibus nobiliores
sunt potentiae sensitivae.
Ergo sensitivae sunt activae; et sic idem quod prius.
AG6
Praeterea, potentiae rationales sunt ad opposita, secundum Philosophum.
Delectationi autem opponitur tristitia. Cum ergo in parte intellectiva sit proprie delectatio, ut patet in VII et X
ethicorum, videtur quod sit ibi tristitia; et sic passiones possunt esse in parte intellectiva.
AG7

543

