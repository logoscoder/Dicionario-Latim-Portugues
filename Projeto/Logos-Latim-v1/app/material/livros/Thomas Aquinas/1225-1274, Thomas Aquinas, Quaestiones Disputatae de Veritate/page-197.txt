Praeterea, si unus ab alio illuminatur, lumen quod unus alii tradit, aut est substantia, aut accidens. Sed non potest
esse substantia, quia forma substantialis superaddita variat speciem, sicut unitas speciem numeri, sicut dicitur
VIII metaphys.; et sic sequeretur quod Angelus per hoc quod illuminatur, secundum speciem variaretur. Similiter
non potest esse accidens, quia accidens non se extendit ultra subiectum. Ergo unus Angelus alium non illuminat.
AG8
Praeterea, ad hoc visus noster et corporalis et intellectualis lumine indiget, quia eius obiectum est intelligibile et
visibile in potentia, ut per lumen fiat intelligibile et visibile in actu. Sed obiectum cognitionis angelicae est
intelligibile in actu, quod est ipsa divina essentia, vel species concreatae. Ergo ad cognoscendum non indigent
intelligibili lumine.
AG9
Praeterea, si unus alium illuminat, aut hoc est respectu cognitionis naturalis, aut respectu cognitionis gratiae. Sed
non respectu cognitionis naturalis, quia tam in superioribus quam in inferioribus naturalis cognitio est perfecta
per formas innatas. Similiter nec quantum ad cognitionem gratiae qua res in verbo cognoscunt, quia omnes
Angeli verbum immediate vident. Ergo unus alium non illuminat.
AG10
Praeterea, ad cognitionem intellectus non requiritur nisi forma intelligibilis et lumen intelligibile. Sed unus
Angelus alteri non tradit neque formas intelligibiles, quae sunt concreatae, neque lumen intelligibile, cum
unusquisque a Deo illuminetur, secundum iob, XXV, 3: numquid est numerus militum eius, et super quem non
fulget lumen illius? ergo unus alium non
AG11
Praeterea, illuminatio ordinatur ad tenebras pellendas. Sed in cognitione Angelorum nulla est tenebra vel
obscuritas; unde II corinth., XII, dicit Glossa, quod in regione intelligibilium, quam constat esse regionem
Angelorum, sine omni imaginatione corporis mens videt perspicuam veritatem, nullis opinionum falsarum
nebulis fuscatam. Ergo Angelus ab Angelo non illuminatur.
AG12
Praeterea, intellectus angelicus est nobilior quam intellectus agens animae nostrae.
Sed intellectus agens nostrae animae nunquam illuminatur, sed solum illuminat. Ergo nec Angeli illuminantur.
AG13
Praeterea, Apoc. XXI, 23, dicitur, quod civitas (beatorum) non eget sole neque luna, nam claritas Dei illuminabit
eam; et exponit Glossa solem et lunam doctores maiores et minores.
Ergo, cum Angelus sit iam civis illius civitatis, non illuminatur nisi a solo Deo.
AG14
Praeterea, si Angelus Angelum illuminat, aut hoc est per abundantiam naturalis luminis, aut per abundantiam
gratuiti. Sed non per abundantiam naturalis, quia cum Angelus qui cecidit, fuerit de supremis Angelis, habuit
naturalia excellentissima, quae in eo integra manent, ut dicit dionysius, IV cap. De divin. Nomin., et sic Daemon
Angelum illuminaret, quod est absurdum.
Similiter nec per abundantiam luminis gratiae, quia aliquis homo in statu viae est maioris gratiae quam inferiores
Angeli; cum ex virtute gratiae aliqui homines transferantur ad ordinem superiorum Angelorum; et sic homo in
statu viae existens Angelum illuminaret, quod est absurdum. Ergo unus Angelus alium non illuminat.
AG15
Praeterea, dionysius dicit, cap. VII caelestis hierarchiae, quod illuminatio est divinae scientiae assumptio. Sed
divina scientia non potest dici nisi quae est de Deo, vel quae est de rebus divinis. Et utrolibet modo scientiam
divinam non assumit Angelus nisi a Deo. Ergo unus Angelus alium non illuminat.
AG16
Praeterea, cum potentia intellectus angelici sit tota terminata per formas innatas, formae innatae sufficiunt ad
omnia cognoscenda quae Angelus cognoscere potest. Ergo non oportet quod a superiori Angelo illuminetur ad
aliquid cognoscendum.
AG17
Praeterea, Angeli omnes ad invicem specie differunt; vel saltem illi qui sunt diversorum ordinum. Sed nihil
illuminatur a lumine alterius speciei; sicut res corporalis non illuminatur lumine spirituali. Ergo unus Angelus ab
alio non illuminatur.
AG18
Praeterea, lumen intellectus angelici est perfectius quam lumen intellectus agentis nostri.
Sed lumen intellectus nostri agentis sufficit ad omnes species quas a sensu accipimus.
Ergo et lumen intellectus angelici sufficit ad omnes species innatas; et sic non oportet quod aliud lumen
superaddatur.
SC1
Sed contra. Est quod dicit dionysius, cap. III cael. Hierarch., quod ordo hierarchiae est hos quidem illuminari,
illos vero illuminare; ergo etc..
SC2
197

