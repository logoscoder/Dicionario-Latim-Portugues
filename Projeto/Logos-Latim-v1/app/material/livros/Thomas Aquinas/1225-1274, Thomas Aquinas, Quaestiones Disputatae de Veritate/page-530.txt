Rom. VII, 15, dicitur: non enim quod volo, facio; sed quod odi malum, illud facio.
Hoc enim dicitur, ut quaedam Glossa exponit, propter motus sensualitatis.
Ergo sensualitas voluntati et rationi non obedit.
AG2
Praeterea, ibidem 23, dicitur: video aliam legem in membris meis repugnantem legi mentis meae. Haec autem
lex est concupiscentia.
Ergo repugnat legi mentis, id est rationi; et ita non obedit ei.
AG3
Praeterea, sicut ordinantur apprehensivae ad invicem, ita appetitivae. Sed intellectus non habet in potestate sua
actus exteriorum sensuum: non enim videmus aut audimus quidquid intellectus decernit. Ergo nec motus
sensualitatis sunt in potestate rationalis appetitus.
AG4
Praeterea, naturalia in nobis non subduntur rationi. Sed sensualitas naturali impetu tendit in suum appetibile.
Ergo motus sensualitatis non subditur rationi.
AG5
Praeterea, motus sensualitatis sunt animae passiones, ad quas determinatae dispositiones corporum requiruntur,
ut Avicenna determinat; sicut ad iram sanguis calidus et subtilis, ad gaudium temperatus sanguis. Sed dispositio
corporalis non subditur rationi. Ergo nec motus sensualitatis.
SC
Sed contra, est quod Damascenus dicit, quod irascibilis et concupiscibilis participant aliqualiter rationem, quae
sunt partes sensualitatis. Ergo et motus sensualitatis est in potestate rationis. Hoc idem habetur ex dictis
Philosophi in I ethic., et ex Gregorio Nysseno.
CO
Respondeo. Dicendum, quod in ordine mobilium et motorum est devenire ad aliquod primum, quod est movens
se, a quo movetur illud quod non est ex se motum; quia omne quod est per aliud, reducitur ad per se, ut habetur
ex VIII physic.. Unde, cum voluntas seipsam moveat, ex hoc quod est domina sui actus, oportet quod vires aliae,
quae seipsas non movent, ab aliquo moveantur.
Tanto autem unaquaeque aliarum virium plus de motu eius participat, quanto fit ei propinquior. Unde ipsae
appetitivae inferiores voluntati obediunt quantum ad suos principales actus, utpote ei propinquissimae; aliae vero
magis remotae, ut nutritiva et generativa, moventur a voluntate quantum ad aliquos earum exteriores actus.
Subduntur autem appetitivae inferiores, scilicet irascibilis et concupiscibilis, rationi, tripliciter.
Primo quidem ex parte ipsius rationis. Cum enim eadem res sub diversis conditionibus considerari possit, et
delectabilis et horribilis reddi, ratio opponit sensualitati mediante imaginatione rem aliquam sub ratione
delectabilis vel tristabilis, secundum quod ei videtur; et sic sensualitas movetur ad gaudium vel tristitiam. Et ideo
dicit Philosophus, in I ethic., quod ratio semper suadet ad optima.
Secundo ex parte voluntatis. In viribus enim ordinatis ad invicem et connexis ita se habet, quod motus intensus
in una earum, et praecipue in superiori, redundat in aliam. Unde, cum motus voluntatis per electionem intenditur
circa aliquid, irascibilis et concupiscibilis sequitur motum voluntatis. Unde dicitur in III de anima quod appetitus
movet appetitum, superior scilicet inferiorem, sicut sphaera sphaeram in corporibus caelestibus.
Tertio ex parte motivae exequentis. Sicut enim in exercitu progressio ad bellum pendet ex imperio ducis, ita in
nobis vis motiva non movet membra nisi ad imperium eius quod in nobis principatur, id est rationis,
qualiscumque motus fiat in inferioribus viribus.
Unde ratio irascibilem et concupiscibilem reprimit, ne in actum exteriorem procedant; propter quod dicitur
genes. IV, 7: subter te erit appetitus tuus.
Et sic patet quod concupiscibilis et irascibilis subduntur rationi; et similiter sensualitas, quamvis nomen
sensualitatis pertineat ad has vires, non secundum quod participant rationem, sed secundum naturam sensitivae
partis.
Unde non ita proprie dicitur quod sensualitas subditur rationi, sicut de irascibili et concupiscibili.
RA1
Ad primum ergo dicendum, quod verbum illud apostoli intelligitur quantum ad hoc quod non est in potestate
nostra universaliter omnes inordinatos motus sensualitatis impedire; quamvis possimus impedire singulos, ut
patet ex dictis, quaest. De libero arbitrio, art. XII.
RA2
Ad secundum dicendum, quod sensualitas, quantum est de se, repugnat rationi; tamen ratio potest eam reprimere,
ut patet ex dictis, in corp. Art..
RA3
Ad tertium dicendum, quod inferiores apprehensivae obediunt superiori, ut patet de imaginatione et aliis sensibus
interioribus; sed quod exterior sensus intellectui non obediat, contingit ex hoc quod sensus exterior indiget re
sensibili ad sentiendum, sine qua in actum exire non potest.
RA4
530

