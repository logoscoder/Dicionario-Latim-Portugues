RA2
Ad secundum dicendum, quod Augustinus hoc quod dictum est, subiungit ad explicandum quales sunt actus
sensuum exteriorum, in quos motus sensualitatis intenditur; non quod ipsum sentire corporalia sit sensualitatis
motus.
RA3
Ad tertium dicendum, quod ratio inferior habet motum circa corporis sensus, sed non eodem modo sicut sensus
sua obiecta percipiunt.
Nam sensus percipiunt sua obiecta particulariter, ratio vero inferior habet actum circa sensibilia secundum
aliquam intentionem universalem. Sensualitas vero hoc modo tendit in obiecta sensuum sicut et ipsi sensus,
scilicet particulariter.
RA4
Ad quartum dicendum, quod in tentatione primorum parentum serpens non solum proposuit aliquid ut
appetendum, sed suggerendo decepit. Non autem deciperetur homo proposito sensibili delectabili, nisi iudicium
rationis per passionem appetitivae partis ligaretur; et ideo sensualitas vis appetitiva est.
RA5
Ad quintum dicendum, quod sensualitas dicitur esse vicina rationi scientiae, non quantum ad genus potentiae,
sed quantum ad obiecta: quia utraque circa temporalia versatur, licet alio et alio modo, ut dictum est.
RA6
Ad sextum dicendum, quod diversitas apprehensionum per accidens se haberet ad appetitivas vires, nisi
diversitati apprehensionum diversitas apprehensorum coniungeretur. Nam sensus, qui non est nisi particularium,
non apprehendit bonitatem absolutam, sed hoc bonum; intellectus vero, quia est universalium, apprehendit
bonitatem absolutam, ex quo diversificatur appetitus inferior a superiori, ut dictum est, in corp. Art., et ad 3
argum..
RA7
Ad septimum dicendum, quod bonum in quod fertur appetitus sensibilis, est bonum particulare, quod
consideratur ut hic et nunc, sive sit necessarium, sive contingens; quia etiam videre solem est oculis delectabile,
ut habetur Eccle. XI, sive sit verum bonum, sive apparens.
RA8
Unde patet responsio ad octavum.
RA9
Ad nonum dicendum, quod sensitiva pars dupliciter accipitur.
Quandoque secundum quod dividitur contra appetitivam; et sic continet vires apprehensivas tantum. Et hoc
modo sensualitas non pertinet ad sensitivam partem nisi sicut ad id quod est quasi eius origo; unde et ab ea potest
denominari.
Quandoque vero accipitur secundum quod comprehendit in se et appetitivam et motivam, prout anima sensibilis
dividitur contra rationalem et vegetabilem: et sic in sensitiva parte animae sensualitas includitur.
RA10
Ad decimum dicendum, quod ratio inferior alio modo intendit in corporis sensus et in res ad corpus pertinentes,
quam sensualitas, ut prius dictum est; et propter hoc ratio non sequitur.
|a2 Articulus 2
TTA
Secundo quaeritur utrum sensualitas sit una simplex potentia, vel dividatur in plures potentias, scilicet
irascibilem et concupiscibilem.
TTB
Et videtur quod sit una simplex potentia, non divisa in plures potentias.
AG1
Quia in definitione sensualitatis dicitur, art. Praeced., quod est quaedam vis animae inferior; quod non diceretur,
si in se plures vires contineret. Ergo videtur quod non dividatur in plures potentias.
AG2
Praeterea, eadem potentia animae est unius contrarietatis, ut visus albi et nigri, sicut dicitur in II de anima. Sed
conveniens et nocivum sunt contraria. Ergo eadem vis animae se habet ad utrumque. Sed concupiscibilis se habet
ad conveniens, irascibilis vero ad nocivum. Ergo eadem vis est irascibilis et concupiscibilis; et sic sensualitas
non dividitur in plures vires.
AG3
Praeterea, per eamdem virtutem aliquis recedit ab uno extremo et accedit ad alterum; sicut ratione gravitatis lapis
recedit a loco supremo, et accedit ad locum infimum. Sed per vim irascibilem anima recedit a nocivo, fugiendo
ipsum; per vim autem concupiscibilem accedit ad conveniens, concupiscendo ipsum. Ergo eadem vis animae est
irascibilis et concupiscibilis; et sic idem quod prius.
AG4
525

