Quidam enim posuerunt intellectum agentem esse substantiam separatam, unam de aliis intelligentiis; et
secundum hoc semper actu intelligit, sicut aliae intelligentiae.
Quidam vero ponunt intellectum agentem esse potentiam animae; et secundum hoc dicitur, quod intellectus
agens non quandoque intelligit et quandoque non, quia causa quandoque intelligendi et quandoque non, non est
ex parte eius, sed ex parte intellectus possibilis.
In omni enim actu quo homo intelligit, concurrit operatio intellectus agentis et intellectus possibilis. Intellectus
autem agens non recipit aliquid ab extrinseco, sed solum intellectus possibilis. Unde quantum ad id quod
requiritur ad nostram considerationem ex parte intellectus agentis, non deest quin semper intelligamus; sed
quantum ad id quod requiritur ex parte intellectus possibilis, qui non completur nisi per species intelligibiles a
sensibus abstractas.
|a9 Articulus 9
TTA
Nono quaeritur utrum mens nostra cognoscat habitus in anima existentes per essentiam suam, vel per aliquam
similitudinem.
TTB
Et videtur quod per essentiam suam.
AG1
Quia II Cor., XII, 2, super illud, scio hominem, etc., dicit Glossa: dilectio non aliter videtur praesens in specie
per quam est, et aliter absens in aliqua imagine sui simili; sed quantum mente cerni potest, ab alio minus, ab alio
magis ipsa cernitur. Ergo dilectio, per essentiam suam, non per aliquam sui similitudinem, a mente cernitur; et
eadem ratione quilibet alius habitus.
AG2
Praeterea, Augustinus dicit, in X de trinitate: quid enim tam cognitioni adest quam id quod menti adest? sed
habitus animae per sui essentiam menti adsunt. Ergo per suam essentiam cognoscuntur a mente.
AG3
Praeterea, propter quod unumquodque, illud magis. Sed habitus mentis sunt causa quare alia cognoscantur quae
habitibus subsunt.
Ergo ipsi habitus per essentiam suam maxime cognoscuntur a mente.
AG4
Praeterea, omne quod cognoscitur a mente per sui similitudinem, prius fuit in sensu quam fiat in mente. Sed
habitus mentis nunquam fit in sensu. Ergo a mente non cognoscuntur per aliquam similitudinem.
AG5
Praeterea, quanto aliquid est propinquius menti, tanto a mente magis cognoscitur. Sed habitus est propinquior
potentiae intellectivae mentis quam actus, et actus quam obiectum.
Ergo mens magis cognoscit habitum quam actum vel obiectum; et ita habitum cognoscit per essentiam suam, et
non per actus vel obiecta.
AG6
Praeterea, Augustinus dicit, XII super Genesim ad litteram, quod eodem genere visionis cognoscitur mens et ars.
Sed mens cognoscitur per essentiam suam a mente. Ergo et ars per essentiam suam cognoscitur, et similiter alii
habitus mentis.
AG7
Praeterea, sicut se habet bonum ad affectum, sic verum habet se ad intellectum.
Sed bonum non est in affectu per aliquam sui similitudinem. Ergo nec verum cognoscitur ab intellectu per
aliquam sui similitudinem; ergo quidquid intellectus cognoscit, cognoscit per essentiam, et non per
similitudinem.
AG8
Praeterea, Augustinus dicit XIII de trinitate: non sic videtur fides in corde in quo est ab eo cuius est, sicut scilicet
anima alterius hominis ex motibus corporis videtur; sed eam tenet certissima scientia, clamatque conscientia.
Ergo secundum hoc scientia mentis tenet fidem, secundum quod conscientia clamat. Sed conscientia clamat
fidem secundum quod praesentialiter inest ei. Ergo et secundum hoc scitur fides a mente, quod per essentiam
suam praesentialiter menti inest.
AG9
Praeterea, forma est maxime proportionalis ei cuius est forma. Sed habitus in mente existentes sunt quaedam
formae mentis.
Ergo sunt menti maxime proportionales; ergo mens nostra eos immediate cognoscit per essentiam.
AG10
Praeterea, intellectus cognoscit speciem intelligibilem quae in ipso est; non autem cognoscit eam per aliam
speciem, sed per essentiam suam, quia sic esset abire in infinitum.

232

