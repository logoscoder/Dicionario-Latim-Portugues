aliud a forma substantiali rei, sicut videmus in corporibus, a quibus non progrediuntur actiones nisi mediantibus
aliquibus suis qualitatibus.
Similiter etiam scientia significatur per hoc quod aliquid est in sciente, non ex hoc quod sit aliquid a sciente; et
ideo a scientia nunquam procedit effectus nisi mediante voluntate, quae de sui ratione importat influxum
quemdam ad volita; sicut a substantia nunquam exit actio nisi mediante virtute, quamvis in quibusdam sit idem
voluntas et scientia, ut in Deo; in quibusdam autem non, ut in aliis.
Similiter etiam a Deo, cum sit causa prima omnium, procedunt effectus mediantibus causis secundis; unde inter
scientiam Dei, quae est causa rei, et ipsam rem causatam invenitur duplex medium: unum ex parte Dei, scilicet
divina voluntas; aliud ex parte ipsarum rerum quantum ad quosdam effectus, scilicet causae secundae, quibus
mediantibus proveniunt res a scientia Dei.
Omnis autem effectus non solum sequitur conditionem causae primae, sed etiam mediae; et ideo res scitae a Deo
procedunt ab eius scientia per modum voluntatis, et per modum causarum secundarum; nec oportet quod in
omnibus modum scientiae sequantur.
RA1
Ad primum igitur dicendum, quod intentio Origenis est dicere, quod scientia Dei non est causa quae inducat
necessitatem in scito, ut ex hoc cogatur aliquid evenire, quia Deus illud scit. Quod autem dicit, quia futurum est,
ideo scitur a Deo, non importatur causa essendi, sed causa inferendi tantum.
RA2
Ad secundum dicendum, quod quia res procedunt a scientia mediante voluntate, non oportet quod in esse
prodeant quandocumque est scientia, sed quando voluntas determinat.
RA3
Ad tertium dicendum, quod effectus sequitur necessitatem causae proximae, quae etiam potest esse medium ad
demonstrandum effectum: non autem oportet quod sequatur necessitatem causae primae, quia potest impediri
effectus ex causa secunda si sit contingens; sicut patet in effectibus qui producuntur in generabilibus et
corruptibilibus per motum corporum caelestium, mediantibus virtutibus inferioribus: sunt enim effectus
contingentes propter defectibilitatem virtutum naturalium, quamvis motus caeli sit semper eodem modo se
habens.
RA4
Ad quartum dicendum, quod res est proxima causa scientiae nostrae, et ideo modum suum ponit in ea; sed Deus
est causa prima; unde non est simile. Vel dicendum, quod non propterea scientia nostra est necessaria de rebus
necessariis, quia res scitae causant scientiam; sed magis propter adaequationem veritatis ad res scitas, quae
requiritur in scientia.
RA5
Ad quintum dicendum, quod quamvis causa prima vehementius influat quam secunda tamen effectus non
completur nisi adveniente operatione secundae; et ideo, si sit possibilitas ad deficiendum in causa secunda, est
etiam eadem possibilitas deficiendi in effectu, quamvis causa prima deficere non possit: sed multo amplius si
causa prima posset deficere, et effectus deficere posset.
Quia ergo ad esse effectus requiritur utraque causa, utrisque defectus inducit defectum in effectu; et ideo
quaecumque earum ponatur contingens, sequitur effectum esse contingentem: non autem si altera tantum ponatur
necessaria, effectus erit necessarius, propter hoc quod ad esse effectus utraque causa requiritur. Sed quia causa
secunda non potest esse necessaria si prima sit contingens, inde est quod ad necessitatem causae secundae
sequitur necessitas in effectu.
RA6
Ad sextum dicendum sicut dictum est ad quartum.
|a15 Articulus 15
TTA
Quinto decimo quaeritur utrum Deus sciat mala.
TTB
Et videtur quod non.
AG1
Omnis enim scientia vel est causa sciti, vel causata ab eo, vel saltem ab una causa procedens. Sed scientia Dei
non est causa malorum, nec mala sunt causa eius, nec aliquid aliud est causa utriusque; ergo scientia Dei non est
de malis.
AG2
Praeterea, sicut dicitur in II metaphys., unumquodque sicut se habet ad esse, ita se habet ad verum. Sed malum
non est aliquod ens, ut dionysius et Augustinus dicunt; ergo malum non est verum. Sed nihil scitur nisi verum.
Ergo malum non potest sciri a Deo.
AG3

64

