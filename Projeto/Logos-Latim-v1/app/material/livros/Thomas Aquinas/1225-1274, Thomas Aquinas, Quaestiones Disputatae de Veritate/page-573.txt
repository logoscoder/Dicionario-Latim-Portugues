proportionata sunt. Homo autem acceptatur a Deo respectu boni supernaturalis; et ideo requiritur aliquid
superadditum naturalibus, per quod ad illud bonum proportionetur.
|a2 Articulus 2
TTA
Secundo quaeritur utrum gratia gratum faciens sit idem quod caritas.
TTB
Et videtur quod sic.
AG1
Gratia enim gratum faciens in nobis est illud Dei donum per quod accepti sumus ei.
Hoc autem est per caritatem: Prov. VIII, 17: ego diligentes me diligo. Ergo gratia gratum faciens est idem quod
caritas.
AG2
Praeterea, Augustinus dicit, quod illud Dei beneficium quo voluntas hominis praeparatur et praevenitur, est fides:
non tamen informis, sed formata, quae est per caritatem.
Cum ergo illud beneficium sit gratia gratum faciens, videtur quod caritas sit ipsa gratia.
AG3
Praeterea, ad hoc spiritus sanctus mittitur invisibiliter ad aliquem ut ipsum inhabitet.
Ergo secundum idem donum mittitur et inhabitat.
Dicitur autem mitti secundum donum caritatis, sicut filius secundum donum sapientiae, propter similitudinem
horum donorum ad personas; dicitur vero inhabitare animam spiritus sanctus per gratiam. Ergo gratia est idem
quod caritas.
AG4
Praeterea, illud donum est gratia per quod digni reddimur ad vitam aeternam habendam.
Sed per caritatem redditur quis dignus vita aeterna, ut patet Ioan. XIV, 21: si quis diligit me diligetur a patre
meo; et ego diligam eum, et manifestabo ei meipsum; in qua manifestatione vita aeterna consistit.
Ergo caritas est idem quod gratia.
AG5
Praeterea, de ratione caritatis duo possunt intelligi: scilicet quod per eam homo sit Deo carus, et quod per eam
homo habeat Deum carum. Per prius autem est de ratione caritatis quod homo sit Deo carus, quam quod habeat
Deum carum, ut patet I Ioan. IV, 10: non quasi nos dilexerimus Deum, sed quoniam ipse prior dilexit nos.
Sed haec est ratio gratiae, ut per eam aliquis sit habitu Deo gratus. Ergo, cum idem sit esse Deo carum quod Deo
gratum, videtur quod idem sit gratia quod caritas.
AG6
Praeterea, Augustinus dicit, quod sola caritas est quae dividit inter filios regni et filios perditionis; cetera enim
dona sunt bonis malisque communia. Sed gratia gratum faciens distinguit inter filios perditionis et regni, nec est
nisi in bonis. Ergo est idem quod caritas.
AG7
Praeterea, gratia gratum faciens, cum sit quoddam accidens, non potest esse nisi in genere qualitatis, nec nisi in
prima specie, quae est habitus vel dispositio: et cum non sit scientia, non videtur esse aliud quam virtus; nec
aliqua virtus potest dici gratia, nisi caritas, quae est forma virtutum. Ergo gratia est caritas.
SC1
Sed contra. Nihil praevenit seipsum.
Sed gratia praevenit caritatem, ut Augustinus dicit in II de praedestinatione sanctorum.
Ergo gratia non est idem quod caritas.
SC2
Praeterea, Roman. V, 5: caritas Dei diffusa est in cordibus nostris per spiritum sanctum, qui datus est nobis. Ergo
datio spiritus sancti praecedit caritatem sicut causa effectum.
Sed spiritus sanctus datur secundum aliquod donum suum. Ergo aliquod donum est in nobis quod praecedit
caritatem; et hoc non videtur esse aliud quam gratia. Ergo gratia est aliud quam caritas.
SC3
Praeterea, gratia semper est in suo actu, quia semper facit hominem gratum; caritas vero non semper est in suo
actu; non enim semper habens caritatem actu diligit. Ergo caritas non est gratia.
SC4
Praeterea, caritas quaedam dilectio est.
Dilectio autem est secundum quam diligentes sumus. Ergo caritas proprie est secundum quam diligentes sumus.
Sed non secundum hoc sumus Deo accepti quod sumus diligentes, sed potius e converso; actus enim nostri non
sunt causa gratiae, sed e converso. Ergo gratia, per quam sumus Deo accepti, est aliud quam caritas.
SC5

573

