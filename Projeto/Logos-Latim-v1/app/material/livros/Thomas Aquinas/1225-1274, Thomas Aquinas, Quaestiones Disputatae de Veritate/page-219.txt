Genesim ad litteram, quod per mentem et ista inferiora diiudicantur, et ea cernuntur quae neque sunt corpora,
neque ullas gerunt formas similes corporum.
RA2
Et per hoc patet responsio ad secundum.
RA3
Ad tertium dicendum, quod si corporeitas sumatur a corpore prout est in genere quantitatis, sic corporeitas non
est rei naturalis quidditas, sed eius accidens, scilicet trina dimensio.
Si vero sumatur a corpore prout est in genere substantiae, sic corporeitas nominat rei naturalis essentiam. Nec
tamen sequetur quod omnis quidditas sit corporeitas, nisi diceretur, quod quidditati, inquantum est quidditas,
conveniret esse corporeitatem.
RA4
Ad quartum dicendum, quod quamvis in mente non sint nisi immateriales formae, possunt tamen esse
similitudines materialium rerum.
Non enim oportet quod eiusmodi esse habeat similitudo et id cuius est similitudo, sed solum quod in ratione
conveniant; sicut forma hominis in statua aurea, quale esse habet forma hominis in carne et ossibus.
RA5
Ad quintum dicendum, quod quamvis qualitates corporales non possint esse in mente, possunt tamen (in) ea esse
similitudines corporearum qualitatum, et secundum has mens rebus corporeis assimilatur.
RA6
Ad sextum dicendum, quod intellectus cognoscit abstrahendo a materia particulari et conditionibus eius, sicut ab
his carnibus et his ossibus; non tamen oportet quod abstrahat a materia universali; unde potest considerare
formam naturalem in carnibus et ossibus, licet non in his.
|a5 Articulus 5
TTA
Quinto quaeritur utrum mens nostra possit cognoscere materialia in singulari.
TTB
Et videtur quod sic.
AG1
Quia sicut singulare habet esse propter materiam, ita et res dicuntur naturales quae in sui definitione materiam
habent. Sed mens quamvis sit immaterialis, potest cognoscere res naturales. Ergo eadem ratione potest
cognoscere res singulares.
AG2
Praeterea, nullus iudicat recte et disponit de aliquibus nisi ea cognoscat. Sed sapiens per mentem iudicat et
disponit recte de singularibus, sicut de familia sua et de rebus suis. Ergo mente singularia cognoscimus.
AG3
Praeterea, nullus cognoscit compositionem nisi cognoscat compositionis extrema.
Sed hanc compositionem: socrates est homo, format mens; non enim posset eam formare aliqua sensitiva
potentia, quae hominem in universali non apprehendit. Ergo mens singularia cognoscit.
AG4
Praeterea, nullus potest imperare actum aliquem nisi cognoscat obiectum illius actus.
Sed mens, sive ratio, imperat actum concupiscibilis et irascibilis, ut patet in I ethic..
Cum ergo, illarum obiecta sint singularia, mens singularia cognoscet.
AG5
Praeterea, quidquid potest virtus inferior, potest et superior, secundum boetium.
Sed potentiae sensitivae, quae sunt inferiores mente, singularia cognoscunt. Ergo multo amplius mens singularia
cognoscere potest.
AG6
Praeterea, quanto aliqua mens est altior, tanto habet universaliorem cognitionem, ut patet per dionysium, cap.
XII cael. Hierarch..
Sed mens Angeli est altior quam mens hominis, et tamen Angelus cognoscit singularia.
Ergo multo amplius mens humana.
SC
Sed contra: universale est dum intelligitur, singulare dum sentitur, ut dicit boetius.
CO
Responsio. Dicendum, quod, sicut ex dictis patet, mens humana et angelica diversimode materialia cognoscit.
Cognitio enim mentis humanae fertur ad res materiales primo secundum formam, et secundario ad materiam
prout habet habitudinem ad formam. Sicut autem omnis forma, quantum est de se, est universalis, ita habitudo ad
formam non facit cognoscere materiam nisi cognitione universali. Sic autem considerata materia non est

219

