exhibet essentiam suam ad videndum, sed aliquod suae essentiae signum, quod est aliqua spiritualis similitudo
suae sapientiae.
Ab utroque autem auditu fides in cordibus fidelium oritur.
Per auditum quidem interiorem in his qui primo fidem acceperunt et docuerunt, sicut in apostolis et prophetis:
unde in Psal. Lxxxiv, 9: audiam quid loquatur in me Dominus Deus. Per secundum vero auditum fides oritur in
cordibus aliorum fidelium, qui per alios homines cognitionem fidei accipiunt.
Adam autem fidem habuit ut primo fidem edoctus a Deo; et ideo per internam locutionem fidem habere debuit.
RA1
Ad primum igitur dicendum, quod non habuit ita apertam cognitionem quae sufficeret ad obscuritatem fidei
removendam, quae non removetur nisi per hoc quod prima veritas fit apparens.
RA2
Ad secundum dicendum, quod Hugo a primo homine removet cognitionem fidei talem qualis nobis competit, qui
cognitionem fidei habemus non per revelationem nobis factam, sed per hoc quod adhaeremus revelationibus aliis
hominibus factis.
RA3
Ad tertium dicendum, quod experimentum illud quod homo habuit non fuit tale quale est eorum qui Deum per
essentiam vident, ut prius dictum est; unde non sufficit ad fidem evacuandam.
RA4
Ad quartum dicendum, quod Adam de redemptore non habebat fidem explicite, sed tantum implicite, in quantum
credebat Deum sibi sufficienter provisurum in his omnibus quae suae saluti necessaria essent.
|a4 Articulus 4
TTA
Quarto quaeritur utrum Adam in statu innocentiae habuerit omnium creaturarum notitiam.
TTB
Et videtur quod non.
AG1
Non enim habuit cognitionem futurorum, cum hoc solius Dei sit proprium, secundum illud isa. XLI, 23: futura
annuntietis, et dicemus quia dii estis vos. Sed multa in creaturis futura erant. Ergo non omnium creaturarum
cognitionem habuit.
AG2
Praeterea, sicut dicit Avicenna in Lib. VI de natural., ad hoc sensus exteriores sunt animae humanae necessarii,
ut per eos scientiam perfectam rerum capiat. Si igitur anima Adae scientiam omnium rerum habuit ex sua
conditione, frustra sensus ei collati fuissent: quod esse non potest, cum in operibus Dei nihil sit frustra. Ergo
scientiam omnium non habuit.
AG3
Praeterea, sicut dicit boetius in libro V de consol.: hinc membrorum condita nube, non in totum est oblita sui,
summamque tenet, singula perdens.
Ubi ostenditur quod anima in principio suae conditionis habet confusam cognitionem, qua sciuntur res in
universali; non autem distinctam, qua sciuntur singula in propriis naturis.
Si igitur Adam talem cognitionem habuit qualem animam humanam in sui conditione decet habere, videtur quod
non habuerit creaturarum cognitionem distincte, sed solum sub confusione quadam.
AG4
Praeterea, cognitio propria de re aliqua non habetur nisi per eius propriam speciem in anima existentem. Sed
anima humana, ut habetur ex verbis Philosophi in III de anima, est in sui principio sicut tabula in qua nihil est
scriptum. Ergo non potuit habere Adam in principio suae conditionis de creaturis propriam cognitionem.
AG5
Sed dicebat, quod quamvis non haberet ex VI naturae, habuit tamen ex dono divino. Sed contra, omnes homines
in sui conditionis principio quantum ad meritum pares sunt, et quantum ad naturam speciei consimiles. Si igitur
perfecta rerum cognitio divinitus fuit Adae collata in principio suae conditionis, videtur quod pari ratione
omnibus aliis hominibus in sui principio conferretur; quod videmus esse falsum.
AG6
Praeterea, nihil quod movetur ad perfectionem cognitionis est in termino perfectionis.
Sed Adam movebatur ad perfectionem cognitionis. Ergo non erat in termino cognitionis, quasi perfectam
cognitionem creaturarum habens. Probatio mediae. Intellectus, secundum Philosophum in III de anima, nihil est
eorum quae sunt, antequam intelligat; postquam autem intelligit, est actu aliquid eorum quae sunt; et ita
quandoque est in actu aliquid eorum quae sunt, quandoque non. Omne autem quod hoc modo se habet, est in
motu ad actum perfectum.
Ergo intellectus humanus in sui principio est in motu ad perfectam cognitionem.
Et ita intellectus Adae in sui principio non erat in termino perfectae scientiae, sed in motu ad perfectionem.
382

