Praeterea, earum rerum de quibus fit prophetae revelatio, habent prophetae aliquas species in mente sua; sicut
ieremias, qui prophetabat combustionem ierusalem, habebat in anima sua speciem civitatis illius a sensu
acceptam, et similiter ignis comburentis, quem frequenter viderat. Si igitur aliae species earumdem rerum menti
prophetae divinitus imprimantur, sequetur quod sint duae formae eiusdem rationis in eodem subiecto: quod est
inconveniens.
AG4
Praeterea, visio qua videtur divina essentia, est potior quam illa qua videntur quaecumque rerum species. Sed
visio qua videtur essentia divina, non sufficit ad accipiendam cognitionem de rebus quibuscumque: alias videntes
essentiam divinam omnia viderent. Ergo nec species quaecumque menti prophetae imprimantur, poterunt
prophetam ducere in rerum cognitionem.
AG5
Praeterea, illud quod quis potest propria virtute efficere, non oportet quod in propheta divina operatione fiat. Sed
quilibet potest rerum quarumlibet in mente sua species formare per virtutem imaginativam, quae componit et
dividit imagines a rebus acceptas.
Ergo non oportet quod aliquae rerum species in animam prophetae divinitus imprimantur.
AG6
Praeterea, natura operatur breviori via qua potest; et multo magis Deus, qui ordinatius operatur. Sed brevior via
est ut a speciebus quae in anima prophetae sunt, ducatur in rerum aliqualem cognitionem, quam ex aliis
speciebus de novo impressis. Ergo non videtur quod aliquae species de novo imprimantur.
AG7
Praeterea, ut dicit Glossa Hieronymi, Amos I, 2: prophetae utuntur similitudinibus rerum in quibus conversati
sunt. Hoc autem non esset, si eorum visiones fierent per species de novo impressas. Ergo non imprimuntur
aliquae species in animam prophetae de novo, sed solum lumen propheticum.
SC1
Sed contra. Visus non determinatur ad aliquod determinatum visibile cognoscendum per lumen, sed per species
visibilis; et similiter intellectus possibilis non determinatur ad intelligibilia cognoscenda per lumen intellectus
agentis, sed per species intelligibiles.
Cum ergo cognitio prophetae determinetur ad quaedam quae prius non cognoscebat, videtur quod non sufficiat
luminis infusio, nisi etiam species imprimantur.
SC2
Praeterea, dionysius dicit in I cap. Caelestis hierarchiae, quod impossibile est nobis superlucere divinum radium
nisi varietate sacrorum velaminum circumvelatum.
Velamina autem appellat figuras. Ergo prophetae non infunditur lumen intelligibile nisi figurativis speciebus.
SC3
Praeterea, in omnibus prophetis infusio luminis est uniformis. Sed non omnes prophetae uniformem cognitionem
accipiunt; cum quidam de praesenti, quidam de praeterito, quidam de futuro prophetent, ut Glossa Gregorii dicit
super principium Ezech..
Ergo non solum lumen prophetis infunditur, sed aliquae species imprimuntur, quibus prophetarum cognitiones
distinguantur.
SC4
Praeterea, revelatio prophetica fit secundum locutionem interiorem ad prophetam per Deum vel per Angelum
factam; sicut patet omnium prophetarum scripta intuenti. Sed locutio omnis fit per aliqua signa. Ergo revelatio
prophetica fit per aliquas similitudines.
SC5
Praeterea, visio imaginaria et intellectualis sunt excellentiores corporali. Sed quando fit visio corporalis
supernaturaliter, tunc nova species corporalis videntis oculis exhibetur, sicut patet de manu scribentis in pariete
ostensa Balthassari, Daniel. V, 5. Ergo multo amplius oportet quod in visione imaginaria et intellectuali
supernaturaliter factis novae species imprimantur.
CO
Responsio. Dicendum, quod prophetia est quaedam supernaturalis cognitio.
Ad cognitionem autem duo requiruntur; scilicet acceptio cognitorum, et iudicium de acceptis, ut supra dictum
est. Quandoque igitur cognitio est supernaturalis secundum acceptionem tantum, quandoque secundum iudicium
tantum, quandoque secundum utrumque.
Si autem sit secundum acceptionem tantum supernaturalis, non dicetur ex hoc aliquis propheta; sicut Pharao non
est dictus propheta, qui supernaturaliter accepit futurae fertilitatis et sterilitatis indicium, sub boum et spicarum
figuris.
Si vero habeat supernaturale iudicium, vel simul iudicium et acceptionem, ex hoc dicetur esse propheta.
Acceptio autem supernaturalis non potest esse nisi secundum tria genera visionis: scilicet secundum visionem
corporalem, quando aliqua corporalibus oculis divinitus demonstrantur, ut manus scribens Baltasar; et secundum
imaginariam visionem, quando divinitus aliquae rerum figurae prophetis ostenduntur, ut olla succensa ieremiae,
278

