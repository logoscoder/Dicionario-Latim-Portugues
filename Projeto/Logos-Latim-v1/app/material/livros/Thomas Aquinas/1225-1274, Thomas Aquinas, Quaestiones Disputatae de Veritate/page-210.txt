PR11
Undecimo utrum mens in statu viae possit videre Deum per essentiam.
PR12
Duodecimo utrum Deum esse, sit per se notum menti humanae.
PR13
Tertiodecimo utrum per naturalem rationem possit cognosci trinitas personarum.
|a1 Articulus 1
TTA
Quaestio est de mente in qua est imago trinitatis.
Et primo quaeritur utrum mens, prout in ea ponitur imago trinitatis, sit essentia animae, vel aliqua potentia eius.
TTB
Et videtur quod sit ipsa essentia animae.
AG1
Quia Augustinus dicit, IX de trinitate, quod mens et spiritus non relative dicuntur, sed essentiam demonstrant:
nonnisi essentiam animae. Ergo mens est ipsa animae essentia.
AG2
Praeterea, diversa genera potentiarum animae non uniuntur nisi in essentia. Sed appetitivum et intellectivum sunt
diversa genera potentiarum animae: ponuntur enim, in fine I de anima, quinque genera communissima
potentiarum animae: scilicet vegetativum, sensitivum, appetitivum, motivum secundum locum, et intellectivum.
Cum ergo mens comprehendat in se intellectivum et appetitivum, quia in mente ponitur ab Augustino
intelligentia et voluntas, videtur quod non sit mens aliqua potentia, sed ipsa essentia animae.
AG3
Praeterea, Augustinus, XI de civitate Dei, dicit, quod nos sumus, ad imaginem Dei, inquantum sumus, novimus
nos esse, et amamus utrumque; in IX vero de Trinit. Assignat imaginem Dei in nobis secundum mentem,
notitiam et amorem. Cum ergo amare sit actus amoris, et nosse sit actus notitiae, videtur quod esse sit actus
mentis. Sed esse est actus essentiae. Ergo mens est ipsa essentia animae.
AG4
Praeterea, eadem ratione invenitur mens in Angelo et in nobis. Sed ipsa essentia Angeli est mens eius. Unde
dionysius frequenter Angelos nominat divinas vel intellectuales mentes. Ergo etiam et mens nostra est ipsa
essentia animae.
AG5
Praeterea, Augustinus dicit in X de trinitate, quod memoria, intelligentia et voluntas sunt una mens, una essentia,
una vita. Ergo, sicut vita ad essentiam pertinet, ita et mens.
AG6
Praeterea, accidens non potest esse principium substantialis distinctionis. Sed homo substantialiter distinguitur a
brutis in hoc quod habet mentem. Ergo mens non est aliquod accidens. Sed potentia animae est proprietas eius,
secundum Avicennam: et sic est de genere accidentis. Ergo mens non est potentia, sed est ipsa essentia animae.
AG7
Praeterea, ab una potentia non egrediuntur diversi actus secundum speciem. Sed a mente egrediuntur diversi
actus secundum speciem, scilicet memorari, intelligere et velle, ut patet per Augustinum.
Ergo mens non est aliqua potentia animae, sed ipsa essentia eius.
AG8
Praeterea, una potentia non est subiectum alterius potentiae. Sed mens est imaginis subiectum, quae consistit in
tribus potentiis.
Ergo mens non est potentia, sed ipsa essentia animae.
AG9
Praeterea, nulla potentia comprehendit in se plures potentias. Sed mens comprehendit intelligentiam et
voluntatem. Ergo non est potentia, sed essentia.
SC1
Sed contra. Anima non habet alias partes nisi suas potentias. Sed mens est quaedam pars animae superior, ut
Augustinus dicit in Lib. De Trin.. Ergo mens est potentia animae.
SC2
Praeterea essentia animae communis est omnibus potentiis, quia omnes in ea radicantur.
Sed mens non est communis omnibus potentiis, quia dividitur contra sensum. Ergo mens non est ipsa essentia
animae.
SC3
Praeterea, in essentia animae non est accipere supremum et infimum. Sed in mente est supremum et infimum;
dividit enim Augustinus, mentem in superiorem et inferiorem rationem.
Ergo mens est potentia animae, non essentia.
210

