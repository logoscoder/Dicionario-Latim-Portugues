Philosophus autem in II ethic. Loquitur proculdubio de passionibus animalibus, volens quod ad omnes passiones
animae sequatur gaudium et tristitia. Cuius ratio est quod inter omnes passiones concupiscibilis potentiae,
gaudium et tristitia, quae causantur ex consecutione convenientis vel nocivi, ultimum locum tenent; omnes
autem passiones irascibilis ad passiones concupiscibilis terminantur, ut in quaestione de sensualitate, art. III, in
corp., dictum est. Unde restat quod omnes passiones animae ad gaudium et tristitiam terminentur.
Secundum autem neutrum intellectum sequitur quod passiones sint in apprehensiva, quia passio corporalis est
ipsa natura corporis; passiones autem animales aliae sunt in eadem parte appetitiva, in qua gaudium et tristitia,
sed tamen quantum ad priores eius actus. Si autem in actibus appetitivae ordo non esset, sequeretur ex verbis
Philosophi quod passiones animales non essent in appetitiva, ubi est gaudium et tristitia, sed in apprehensiva.
RA11
Ad undecimum dicendum, quod nec sensus nec vis alia apprehensiva movet immediate, sed solum mediante
appetitiva; et ideo ad operationem virtutis sensitivae apprehensivae non immutatur corpus quantum ad
dispositiones materiales, nisi superveniat motus appetitivae, quem statim sequitur transmutatio disponentis se ad
obediendum.
Unde, quamvis vis apprehensiva sensitiva immutetur simul cum organo corporali, non tamen est ibi passio,
proprie loquendo: quia in operatione sensus non transmutatur organum corporale, per se loquendo, nisi spirituali
immutatione, secundum quod species sensibilium recipiuntur in organis sentiendi sine materia, ut dicitur in libro
II de anima.
RA12
Ad duodecimum dicendum, quod quamvis in parte intellectiva aliquid abiiciatur et aliquid recipiatur, hoc tamen
non contingit per viam transmutationis, ut continue receptio et abiectio fiat; sed est per simplicem influxum
quantum ad habitus infusos: in instanti enim infunditur gratia, per quam subito expellitur culpa.
Alteratio autem quae fit de vitio in virtutem, vel de ignorantia ad scientiam, attingit ad partem intellectivam per
accidens, per se existente transmutatione in parte sensitiva, ut patet in Lib. VII ethic.. Ex hoc enim quod fit
aliqua transmutatio circa partem sensitivam, subito resultat aliqua perfectio in parte intellectiva; ut sic id quod fit
in parte intellectiva, sit terminus transmutationis in parte sensitiva existentis; sicut illuminatio est terminus motus
localis, et generatio simpliciter alterationis. Et hoc intelligendum est quantum ad habitus acquisitos.
RA13
Ad decimumtertium dicendum, quod ex aliquo apprehenso per intellectum potest sequi passio in appetitu
inferiori dupliciter.
Uno modo in quantum id quod intelligitur universaliter per intellectum, formatur in imaginatione particulariter,
et sic movetur inferior appetitus; sicut cum intellectus credentis accipit intelligibiliter futuras poenas, et earum
phantasmata format imaginando ignem urentem et vermem rodentem et alia huiusmodi, ex quo sequitur passio
timoris in appetitu sensitivo.
Alio modo in quantum ex apprehensione intellectus movetur appetitus superior, ex quo, per quamdam
redundantiam vel imperium, appetitus inferior commovetur.
RA14
Ad decimumquartum dicendum, quod spes quae in anima separata manet, non est passio, sed vel habitus, vel
voluntatis actus, ut ex praedictis, art. I, patet.
RA15
Ad decimumquintum dicendum, quod ex beatificatione vel perfectione imaginis nihil aliud haberi potest quam
quod in parte intellectiva sit passio, secundum quod omnis receptio passio dicitur.
RA16
Ad decimumsextum dicendum, quod passio dicitur esse motus ex alio recepto in aliud receptum, non autem ex
alio operato in aliud operatum: sic autem in intellectu est motus ex alio in aliud.
RA17
Ad decimumseptimum dicendum, quod intelligere dicitur esse pati, communiter loquendo de passione, prout
omnis receptio passio est.
RA18
Ad decimumoctavum dicendum, quod passio illa de qua loquitur dionysius, nihil aliud est quam affectio ad
divina, quae habet magis rationem passionis quam simplex apprehensio, ut ex praedictis, in corp. Art., patet. Ex
ipsa enim divinorum affectione provenit manifestatio eorumdem, secundum illud Ioan. Cap. XIV, 21: si quis
diligit me, diligetur a patre meo, et ego diligam eum, et manifestabo ei meipsum.
|a4 Articulus 4
TTA
Quarto quaeritur secundum quid attendatur contrarietas et diversitas inter animae passiones.
TTB
Et videtur quod non secundum bonum et malum.
AG1
547

