CO
Responsio. Dicendum, quod omnia naturaliter appetunt Deum implicite, non autem explicite.
Ad cuius evidentiam sciendum est, quod secundaria causa non potest influere in suum effectum nisi in quantum
recipit virtutem primae causae.
Sicut autem influere causae efficientis est agere, ita influere causae finalis est appeti et desiderari.
Et ideo, sicut secundarium agens non agit nisi per virtutem primi agentis in eo existentem, ita secundarius finis
non appetitur nisi per virtutem finis principalis in eo existentem: prout scilicet est ordinatum in illud, vel habet
similitudinem eius.
Et ideo, sicut Deus, propter hoc quod est primum efficiens, agit in omni agente, ita propter hoc quod est ultimus
finis, appetitur in omni fine.
Sed hoc est appetere ipsum Deum implicite.
Sic enim virtus primae causae est in secunda, ut etiam principia in conclusionibus; resolvere autem conclusiones
in principia, vel secundas causas in primas, est tantum modo virtutis rationalis.
Unde solum rationalis natura potest secundarios fines in ipsum Deum per quamdam viam resolutionis deducere,
ut sic ipsum Deum explicite appetat.
Et sicut in demonstrativis scientiis non recte scitur conclusio nisi per resolutionem in prima principia, ita
appetitus creaturae rationalis non est rectus nisi per appetitum explicitum ipsius Dei, actu vel habitu.
RA1
Ad primum igitur dicendum, quod etiam omnia cognoscentia cognoscunt implicite Deum in quolibet cognito.
Sicut enim nihil habet rationem appetibilis nisi per similitudinem primae bonitatis, ita nihil est cognoscibile nisi
per similitudinem primae veritatis.
RA2
Ad secundum dicendum, quod ipsum esse creatum est similitudo divinae bonitatis; unde in quantum aliqua
desiderant esse, desiderant Dei similitudinem et Deum implicite.
RA3
Ad tertium dicendum, quod Deus dupliciter potest considerari: vel in se, vel in effectibus suis.
In se quidem, cum sit ipsa essentia bonitatis, non potest non diligi; unde ab omnibus videntibus eum per
essentiam diligitur, et ibi quantum quisque cognoscit, tantum diligit.
Sed in aliquibus effectibus suis in quantum sunt contrarii voluntati, sicut sunt poenae illatae, vel praecepta quae
gravia videntur, ipse Deus refugitur, et quodammodo odio habetur.
Et tamen oportet quod illi qui eum quantum ad aliquos effectus odiunt, in aliis effectibus eum diligunt; sicut ipsi
Daemones, secundum dionysium in IV cap. De divinis nominibus, appetunt esse et vivere naturaliter, et in hoc
ipsum Deum appetunt et diligunt.
RA4
Ad quartum dicendum, quod beati qui iam fruuntur Deo, appetunt fruitionis continuitatem; et iterum ipsa fruitio
est sicut iam quidam habitus perfectus suo appetibili, quamvis nomen appetitus imperfectionem importet.
RA5
Ad quintum dicendum, quod sola creatura rationalis est capax Dei, quia ipsa sola potest ipsum cognoscere et
amare explicite; sed aliae creaturae participant divinam similitudinem, et sic ipsum Deum appetunt.
|a3 Articulus 3
TTA
Tertio quaeritur utrum appetitus sit quaedam specialis potentia animae.
TTB
Et videtur quod non.
AG1
Potentiae enim animae non ordinantur nisi ad opera vitae. Sed opera vitae dicuntur quibus animata ab inanimatis
distinguuntur; sed secundum appetere non distinguuntur animata ab inanimatis, quia etiam inanimata bonum
appetunt.
Ergo appetitus non est specialis potentia animae.
AG2
Praeterea, appetitus nihil aliud esse videtur quam quaedam directio in finem. Sed appetitus naturalis sufficit ad
hoc quod aliquid per ipsum dirigatur in finem. Ergo non oportet superaddi appetitum animalem, qui sit specialis
potentia animae.
AG3
Praeterea, operationes et potentiae differunt penes terminos. Sed idem est terminus appetitus naturalis et
animalis, scilicet bonum.
Ergo eadem est potentia vel operatio. Sed appetitus naturalis non est potentia animae.
Ergo nec animalis.
AG4
437

