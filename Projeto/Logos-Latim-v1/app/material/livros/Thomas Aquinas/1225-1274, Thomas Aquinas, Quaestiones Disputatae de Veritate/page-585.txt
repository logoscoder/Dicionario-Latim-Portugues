RA14
Ad decimumquartum dicendum, quod sacramenta novae legis non sunt infirma remedia, sed valida, in quantum
eis Christi passio operatur. Sacramenta vero veteris legis, quae passionem Christi praecesserunt, dicuntur
infirma, ut patet Galat. IV, 9: conversi estis ad infirma et egena elementa.
RA15
Ad decimumquintum dicendum, quod creatio nihil praesupponit circa quod posset fieri instrumentalis agentis
actio; recreatio vero praesupponit; et ideo non est simile.
RA16
Ad decimumsextum dicendum, quod Deus non utitur instrumentis vel causis mediis in sua actione propter sui
indigentiam, sed propter effectuum convenientiam. Conveniens enim est ut nobis divina remedia exhibeantur
secundum modum nostrum, id est per sensibilia, ut dionysius dicit, II cap. Cael. Hierarch..
RA17
Ad decimumseptimum dicendum, quod actio naturalis materialis instrumenti adiuvat ad effectum sacramenti, in
quantum per eam sacramentum suscipienti applicatur, et in quantum sacramenti significatio per actionem
praedictam completur, sicut significatio baptismi per ablutionem.
RA18
Ad decimumoctavum dicendum, quod aliqua sacramenta sunt in quibus non requiritur determinatus minister,
sicut patet in baptismo; et in talibus virtus sacramenti nullo modo consistit in ministro. Quaedam vero
sacramenta sunt in quibus requiritur minister determinatus; et horum virtus partialiter consistit in ministro, sicut
in materia et in forma.
Nec tamen iustificare dicitur minister nisi per modum ministerii, in quantum operatur ad iustificationem
conferendo sacramentum.
RA19
Ad decimumnonum dicendum, quod spiritus sanctus non datur nisi ab eo qui causat gratiam sicut principale
agens, quod solius Dei est; et ideo solus Deus spiritum sanctum dat.
|a5 Articulus 5
TTA
Quinto quaeritur utrum in uno homine sit una tantum gratia gratum faciens.
TTB
Et videtur quod non.
AG1
Nihil enim contra seipsum dividitur per operantem et cooperantem. Ergo diversae sunt gratiae, operans scilicet et
cooperans; et sic in uno homine est non una tantum gratia gratum faciens.
AG2
Sed dicendum, quod est una gratia secundum habitum operans et cooperans: sed divisio sumitur secundum
diversos actus.
Sed contra: habitus distinguitur per actus.
Si igitur actus sunt diversi, utriusque gratiae non poterit esse habitus unus.
AG3
Praeterea, nullus habet necesse petere id quod iam habet. Sed habens gratiam praevenientem necesse habet
petere subsequentem, secundum Augustinum. Ergo non est una gratia praeveniens et subsequens.
AG4
Sed dicebatur, quod habens gratiam praevenientem non petit gratiam subsequentem quasi aliam gratiam, sed
quasi eiusdem gratiae conservationem. Sed contra: gratia est potentior quam natura. Sed homo in statu naturae
integrae potuit stare per se in eo quod acceperat, ut dicitur 24 dist., II lib.
Sentent.. Ergo ille qui accepit gratiam praevenientem, potest in ea stare; et sic non habet necesse hoc petere.
AG5
Praeterea, forma diversificatur secundum diversitatem perfectibilium. Sed gratia est forma virtutum. Cum ergo
virtutes sint multae, gratia non poterit esse una.
AG6
Praeterea, gratia praeveniens pertinet ad viam; sed gratia subsequens pertinet ad gloriam; unde Augustinus dicit:
praevenit, ut pie vivamus, subsequitur, ut cum illo vivamus: praevenit, ut vocemur; subsequitur, ut glorificemur.
Alia autem est gratia viae, et gratia patriae, cum non sit eadem perfectio naturae conditae et naturae glorificatae,
ut magister dicit in 3 dist., II Lib.. Ergo gratia praeveniens et subsequens non sunt idem.
AG7
Praeterea, gratia operans pertinet ad actum interiorem, gratia vero cooperans ad actum exteriorem: unde
Augustinus dicit, quod praevenit ut velimus, et subsequitur ne frustra velimus.

585

