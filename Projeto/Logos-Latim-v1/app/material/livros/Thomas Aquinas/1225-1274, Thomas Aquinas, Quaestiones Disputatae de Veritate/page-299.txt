praeter iustitiam. Sic igitur cum Deus mentem humanam in statu viae elevat supra modum suum, non facit contra
iustitiam, sed praeter iustitiam.
RA5
Ad quintum dicendum, quod opus hominis ex hoc quod meriti habet bonitatem, exigit ut sit secundum rationem
et voluntatem. Sed bonum quod ei confertur in raptu, non est huiusmodi; unde non oportet quod procedat ex
voluntate humana, sed ex sola virtute divina.
Nec tamen potest dici omnino esse violentia, nisi sicut dicitur motus violentus quando lapis Deorsum proiicitur
velocius quam sit dispositio motus naturalis: proprie tamen violentum est in quo nihil confert vim patiens, ut
dicitur III ethic..
RA6
Ad sextum dicendum, quod hoc est commune sensui et intellectui quod uterque deficit a perfecta acceptione
excellentis intelligibilis vel sensibilis etsi uterque de eo aliquid accipiat. Sed in hoc est differentia: quod per hoc
quod sensus movetur ab excellenti sensibili, corrumpitur, ut non possit postmodum minora sensibilia
cognoscere; sed per hoc quod intellectus accipit de intelligibili excellenti, confortatur, ut melius postmodum
possit minora intelligibilia cognoscere. Unde patet quod auctoritas praedicta Philosophi non est ad propositum.
RA7
Ad septimum dicendum, quod Angelus et anima non dicuntur esse pares natura nisi quantum ad statum ultimae
consummationis, in quo homines erunt sicut Angeli in caelo, ut dicitur Matth., c. XXII, 30. Vel secundum, quod
communicant in natura intellectuali, quamvis in Angelis perfectior inveniatur.
RA8
Ad octavum dicendum, quod perventio ad terminum motus naturalis est naturalis, non quidem in principio vel
medio, sed in fine motus; et propter hoc non sequitur.
RA9
Ad nonum dicendum, quod operationes rerum naturalium, quae sunt ex praestitutione divina, dicuntur naturales
quando principia illarum operationum sunt rebus indita, sic ut sint earum naturae; non autem sic a Deo
praestituitur homini elevatio raptus, unde non est simile.
RA10
Ad decimum dicendum, quod illud quod est prius in intentione naturae, quandoque est posterius tempore, sicut
se habet actus ad potentiam in eodem susceptibili: quia esse in actu est per prius a natura, quamvis una et eadem
res prius tempore sit in potentia quam in actu.
Et similiter operatio animae, inquantum est spiritus, est prior quantum ad intentionem naturae, sed est posterior
tempore; unde, si una operatio fiat in tempore alterius, hoc erit contra naturam.
RA11
Ad undecimum dicendum, quod quamvis ordo ad medium sit propter ordinem ad ultimum, tamen ad ultimum
non pervenitur naturaliter nisi per medium; et si aliter fiat, erit perventio non naturalis; et sic est in proposito.
RA12
Ad duodecimum dicendum, quod illa abstractio a sensibus quae fit virtute aliquarum rerum naturalium, reducitur
in illam abstractionem quae fit ex defectu propriae virtutis: non enim illae res habent naturam a sensibus
abstrahendi, nisi inquantum obstupefaciunt sensus; unde patet quod talis abstractio a sensu est aliena a raptu.
|a2 Articulus 2
TTA
Secundo quaeritur utrum Paulus in raptu viderit Deum per essentiam.
TTB
Et videtur quod non.
AG1
Eph. IV, 18, super illud: tenebris obscuratum habentes intellectum, dicit Glossa: omnis qui intelligit, quadam
luce interiori illustratur.
Si ergo intellectus elevetur ad videndum Deum, oportet quod illustretur aliqua luce ad huiusmodi visionem
proportionata.
Sed lux talis non est aliud quam lux gloriae, de qua in Psal.: in lumine tuo videbimus lumen. Ergo Deus per
essentiam videri non potest nisi ab intellectu beato. Et sic Paulus in raptu cum glorificatus non esset, Deum per
essentiam videre non potuit.
AG2
Sed dicebat quod Paulus ut tunc beatus fuit. Sed contra, perpetuitas est de ratione beatitudinis, ut Augustinus
dicit in libro de civitate Dei. Sed status ille non mansit in Paulo in perpetuum.
Ergo in statu illo beatus non fuit.
AG3
Praeterea, a gloria animae redundat gloria in corpus. Sed corpus Pauli non fuit glorificatum.
Ergo nec mens eius fuit lumine gloriae illustrata; et sic non vidit Deum per essentiam.
299

