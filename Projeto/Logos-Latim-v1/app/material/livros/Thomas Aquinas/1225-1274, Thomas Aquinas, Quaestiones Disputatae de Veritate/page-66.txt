Ad quintum dicendum, quod malum in quantum est scitum, est bonum, quia scire malum, bonum est; et sic
verum est quod omne addiscibile est bonum; non autem quod sit secundum se bonum, sed solum in quantum est
scitum.
RA6
Ad sextum dicendum, quod grammatica scitur in habendo grammaticam, non autem malum; et ideo non est
simile.
|q3 Quaestio 3
Prologus
PR1
Primo an sint ideae in Deo.
PR2
Secundo an sit ponere plures ideas.
PR3
Tertio an pertineant ad cognitionem speculativam.
PR4
Quarto an malum habeat ideam.
PR5
Quinto an materia prima habeat ideam.
PR6
Sexto an in Deo sit idea eorum quae non sunt nec erunt nec fuerunt.
PR7
Septimo an accidentia habeant ideam in Deo.
PR8
Octavo an singularia habeant ideam in
|a1 Articulus 1
TTA
Quaestio est de ideis.
Et primo quaeritur utrum sit ponere ideas.
TTB
Et videtur quod non.
AG1
Quia scientia Dei est perfectissima. Sed perfectior est cognitio quae habetur de re per essentiam eius, quam quae
habetur per eius similitudinem. Ergo Deus non cognoscit res per suas similitudines, sed magis per essentias
earum; et ita similitudines rerum, quae ideae dicuntur, non sunt in Deo.
AG2
Sed dicebat, quod Deus scit res perfectius cognoscens eas per essentiam suam, quae est similitudo rerum, quam
si cognosceret res per earum essentias. Sed contra, scientia est assimilatio ad scitum. Ergo quanto medium
cognoscendi est magis simile et unitum rei cognitae, tanto perfectius res per id cognoscitur. Sed essentia rerum
creatarum magis est unita eis quam essentia divina.
Ergo perfectius cognosceret res si sciret res per essentias earum, quam ex hoc quod scit eas per essentiam suam.
AG3
Sed dicebat, quod perfectio scientiae non consistit in unione medii cognoscendi ad rem cognitam, sed magis ad
cognoscentem.
Sed contra, species rei quae est in intellectu, secundum quod habet esse in eo, est particulata; secundum autem
quod comparatur ad scitum, habet rationem universalis, quia est similitudo rei secundum naturam communem, et
non secundum conditiones particulares; et tamen cognitio quae est per illam speciem, non est singularis, sed
universalis.
Ergo cognitio magis sequitur relationem speciei ad rem scitam quam ad scientem.
AG4
Praeterea, propter hoc improbatur a Philosopho opinio Platonis quam habuit de ideis, quia posuit formas rerum
materialium existere sine materia. Sed multo magis sunt sine materia si sunt in intellectu divino, quam si essent
extra ipsum, quia intellectus divinus est in summo immaterialitatis. Ergo etiam multo magis inconveniens est
ponere ideas in intellectu divino.
AG5
Praeterea, Philosophus improbat opinionem Platonis de ideis per hoc quod ideae positae a Platone non possunt
generare nec generari, et ita sunt inutiles. Sed ideae, si ponantur in mente divina, non generantur, quia omne
generatum est compositum; similiter nec generant, quia, cum generata sint composita, et generantia sint similia
generatis, oportet etiam generantia esse composita.
66

