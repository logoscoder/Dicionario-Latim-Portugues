|a3 Articulus 3
TTA
Tertio quaeritur utrum homo ab Angelo doceri possit.
TTB
Et videtur quod non.
AG1
Quia, si Angelus docet, aut docet interius, aut exterius. Non autem interius, quia hoc solius Dei est, ut
Augustinus dicit; nec exterius, ut videtur, quia docere exterius est per aliqua sensibilia signa docere, ut
Augustinus dicit in Lib. De magistro: huiusmodi autem sensibilibus signis Angeli non nos docent, nisi forte
sensibiliter apparentes; ergo Angeli nos non docent nisi forte sensibiliter apparentes, quod praeter communem
cursum accidit, quasi per miraculum.
AG2
Sed dicebat, quod Angeli nos docent quodammodo exterius, inquantum in nostram imaginationem imprimunt.
Sed contra, species imaginationi impressa ad imaginandum in actu non sufficit, nisi adsit intentio, ut patet per
Augustinum in Lib. De Trinit..
Sed intentionem non potest in nobis inducere Angelus: cum intentio sit voluntatis actus, in quam solus Deus
imprimere potest. Ergo nec etiam imprimendo in imaginationem Angelus docere nos potest, cum, mediante
imaginatione, non possimus doceri nisi actu aliquid imaginando.
AG3
Praeterea, si ab Angelis docemur absque sensibili apparitione, hoc non potest esse nisi inquantum intellectum
illuminant, quem illuminare non possunt, ut videtur: quia nec tradunt lumen naturale, quod a solo Deo est, utpote
menti concreatum, nec etiam lumen gratiae, quam solus Deus infundit. Ergo Angeli absque visibili apparitione
nos docere non possunt.
AG4
Praeterea, quandocumque unus ab alio docetur, oportet quod addiscens inspiciat conceptus docentis; ut hoc
modo sit processus in mente discipuli ad scientiam, sicut est processus a scientia in mente doctoris. Homo autem
non potest conceptus Angeli videre.
Non enim videt eos in seipsis, sicut nec conceptus alterius hominis: immo multo minus, utpote magis distantes;
nec iterum in signis sensibilibus, nisi forte quando sensibiliter apparent, de quo nunc non agitur. Ergo Angeli
alias nos docere non possunt.
AG5
Praeterea, illius est docere qui illuminat omnem hominem venientem in hunc mundum, ut patet in Glossa Matth.
XXIII, 8: unus est magister vester Christus. Sed hoc non competit Angelo, sed soli luci increatae, ut patet Ioan. I,
9.
AG6
Praeterea, quicumque alium docet, eum ad veritatem inducit, et sic veritatem in anima eius causat. Sed solus
Deus causalitatem habet supra veritatem; quia cum veritas sit lux intelligibilis et forma simplex, non exit in esse
successive, et ita non potest produci nisi per creationem, quod soli Deo competit. Cum ergo Angeli non sint
creatores, ut Damascenus dicit, videtur quod ipsi docere non possint.
AG7
Praeterea, indeficiens illuminatio non potest procedere nisi a lumine indeficienti, eo quod abeunte lumine
subiectum illuminari desinit.
Sed in doctrina exigitur indeficiens quaedam illuminatio, eo quod scientia de necessariis est, quae semper sunt.
Ergo doctrina non procedit nisi a lumine indeficienti. Huiusmodi autem non est lumen angelicum, cum eorum
lumen deficeret, nisi divinitus conservaretur.
Ergo Angelus non potest docere.
AG8
Praeterea, ioann., I, 38, dicitur, quod duo ex discipulis ioannis sequentes Jesum, ei interroganti, quid quaeritis?
responderunt: Rabbi, quod dicitur interpretatum magister, ubi habitas? ubi dicit Glossa, quod hoc nomine fidem
suam indicant; et alia Glossa dicit: interrogat eos non ignorans, sed ut mercedem habeant respondendo; et quod
quaerenti quid, quod quaerit rem, non rem, sed personam respondent.
Ex quibus omnibus habetur quod confitentur in illa responsione, eum esse personam quamdam; et quod hac
confessione, fidem suam indicant, et in hoc merentur. Sed meritum fidei Christianae in hoc consistit quod
Christum esse personam divinam confitemur. Ergo esse magistrum ad solam divinam personam pertinet.
AG9
Praeterea, quicumque docet, oportet quod veritatem manifestet. Sed veritas, cum sit quaedam lux intelligibilis,
est magis nobis nota quam Angelus. Ergo per Angelum non docemur, cum magis nota per minus nota non
manifestentur.
AG10

254

