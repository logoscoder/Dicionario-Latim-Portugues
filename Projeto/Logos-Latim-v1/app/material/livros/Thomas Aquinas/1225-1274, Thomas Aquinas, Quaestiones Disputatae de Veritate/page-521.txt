Ad octavum dicendum, quod etsi liberum arbitrium potest servare rectitudinem habitam, non tamen quando eam
non habet.
RA9
Ad nonum dicendum, quod liberum arbitrium non indiget ligatione ad hoc quod in bonum meritorium non possit,
quia eius naturam excedit; sicut homo, etiam si non ligetur, volare non potest.
RC
Ad ea vero quae sunt in contrarium, patet solutio; quia vel procedunt de bono meritorio, vel ostendunt quod sine
operatione Dei, homo nullum bonum facere potest.
|a15 Articulus 15
TTA
Quintodecimo quaeritur utrum homo sine gratia se possit praeparare ad habendum gratiam.
TTB
Et videtur quod sic.
AG1
Quia frustra inducitur homo ad hoc quod facere non potest. Sed homo inducitur ad hoc quod se ad gratiam
praeparet zachar.
C. I, 3: convertimini ad me... Et ego convertar ad vos. Ergo homo sine gratia se potest ad gratiam praeparare.
AG2
Praeterea, hoc videtur ex hoc quod habetur apocal. III, 20: si quis aperuerit mihi intrabo ad eum. Ergo videtur
quod ad hominem pertineat aperire cor suum Deo, quod est se ad gratiam praeparare.
AG3
Praeterea, secundum Anselmum, causa quare aliquis non habet gratiam, non est quia Deus eam non det, sed quia
homo eam non accipit.
Hoc autem non esset, si homo ad gratiam habendam sine gratia praeparare se non posset. Ergo homo se potest
per liberum arbitrium ad gratiam praeparare.
AG4
Praeterea, isa. I, 19, dicitur: si volueritis et audieritis me, bona terrae comedetis; et ita in voluntate hominis est ut
ad Deum accedat, et gratia repleatur.
SC1
Sed contra. Est quod dicitur ioann. VI, vers. 44: nemo potest venire ad me, nisi pater, qui misit me, traxerit illum.
SC2
Praeterea, in psalm. XLII, 3, dicitur: emitte lucem tuam, et veritatem tuam: ipsa me deduxerunt.
SC3
Praeterea, orando, a Deo petimus ut nos ad se convertat, ut patet in Ps. Lxxxiv, 5: converte nos, Deus, salutaris
noster. Non autem esset necesse ut homo hoc peteret, si per liberum arbitrium se praeparare ad gratiam posset.
Ergo videtur quod sine gratia hoc non possit.
CO
Respondeo. Dicendum, quod quidam dicunt quod homo non potest se praeparare ad gratiam habendam nisi per
aliquam gratiam gratis datam.
Quod quidem non videtur esse verum, si per gratiam gratis datam intelligant aliquod habituale gratiae donum,
duplici ratione.
Primo quidem, quia propter hoc ponitur praeparatio ad gratiam necessaria, ut ostendatur aliqualis ratio ex parte
nostra, ex qua quibusdam datur gratia gratum faciens, quibusdam non.
Si autem nec ipsa praeparatio gratiae sine aliqua gratia habituali esse potest: aut ista gratia datur omnibus, aut
non.
Si omnibus datur, non videtur aliud esse quam aliquod naturale donum; nam in nullo inveniuntur omnes homines
convenire nisi in aliquo naturali: ipsa autem naturalia gratiae dici possunt, in quantum nullis praecedentibus
meritis homini a Deo dantur.
Si autem non omnibus datur, oportebit iterum ad praeparationem redire, et eadem ratione aliquam aliam gratiam
ponere, et sic in infinitum; et ita melius est ut stetur in primo.
Secundo, quia praeparare se ad gratiam, alio modo dicitur facere quod in se est; sicut est consuetum dici, quod si
homo facit quod in se est, Deus dat ei gratiam. Hoc autem dicitur in aliquo esse, quod est in potestate eius. Unde,
si homo per liberum arbitrium non potest se ad gratiam praeparare, facere quod in se est, non erit praeparare se
ad gratiam.
Si autem per gratiam gratis datam intelligant divinam providentiam, qua misericorditer homo ad bonum dirigitur;
sic verum est quod sine gratia homo non potest se praeparare ad habendum gratiam gratum facientem.
Quod quidem patet duplici ratione.

521

