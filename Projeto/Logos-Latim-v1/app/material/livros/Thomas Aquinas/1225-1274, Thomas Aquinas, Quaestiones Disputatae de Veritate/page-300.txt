AG4
Sed dicebat, quod videndo Deum per essentiam in statu etiam illo non fuit beatus simpliciter, sed secundum
quid. Sed contra, ad hoc quod aliquis sit beatus simpliciter, non requiritur nisi actus gloriae, et dos gloriae, quae
est principium illius actus; sicut corpus Petri fuisset glorificatum simpliciter, si cum hoc quod ferebatur super
aquas, etiam huius actus in se habuisset principium quod dicitur agilitas. Sed claritas quae est principium divinae
visionis, quae est actus gloriae, est dos gloriae. Si igitur mens Pauli Deum vidit per essentiam, et illustrata fuit
luce quae est principium huius visionis, fuit simpliciter glorificata.
AG5
Praeterea, Paulus in raptu habuit fidem et spem. Sed ista non possunt simul stare cum visione Dei per essentiam;
quia fides est non apparentium, ut dicitur hebr.
Cap. XI, 1, et quod videt quis, quid sperat? ut dicitur Rom. VIII, 24. Ergo non vidit Deum per essentiam.
AG6
Praeterea, caritas patriae non est principium merendi. Sed Paulus in raptu fuit in statu merendi, quia eius anima
nondum erat a corpore corruptibili soluta, ut Augustinus dicit, XII super genes. Ad litteram.
Ergo non habuit caritatem patriae. Sed ubi est visio patriae, quae est perfecta, etiam est ibi caritas patriae, quae
est perfecta; quia quantum de Deo quisque cognoscit, tantum diligit.
Ergo non vidit Deum per essentiam.
AG7
Praeterea, divina essentia sine gaudio videri non potest, ut patet per Augustinum, in I de Trinit.. Si igitur vidit
Paulus Deum per essentiam, in ipsa visione delectabatur; non ergo volebat ab ea separari; nec iterum Deus eum
separavit invitum, quia, cum ipse sit summe liberalis, sua bona, quantum in se est, non subtrahit. Ergo Paulus ab
illo statu nunquam separatus fuisset; quod falsum est; non ergo vidit Deum per essentiam.
AG8
Praeterea, nullus habens aliquod bonum ex merito, amittit illud sine peccato. Cum igitur videre Deum per
essentiam sit quiddam quod habetur ex merito, nullus Deum per essentiam videns potest ab hac visione
removeri, nisi forte contingeret ipsum peccare; quod de Paulo dici non potest, qui de se ipso dicit Roman. VIII,
38-39: certus sum...
Quod neque mors neque vita separabit etc., et sic idem quod prius.
AG9
Praeterea quaeritur, cum Paulus dicatur raptus, in quo differt eius raptus a sopore Adae, et a raptu ioannis
evangelistae, secundum quem dicit se in spiritu fuisse, apocal.
Cap. I, 10, et ab excessu mentis in quo fuit Petrus, Act. XI, 5.
SC
Sed contra, est quod Augustinus dicit, XII super genes. Ad litt. Et etiam ad Paulinam de videndo Deum, et quod
habetur etiam in Glossa II corinth., cap. XII; ex quibus omnibus locis expresse habetur quod Paulus in raptu
Deum per essentiam vidit.
CO
Responsio. Dicendum, quod circa hoc quidam dixerunt, quod Paulus in raptu non vidit Deum per essentiam, sed
quadam visione media inter visionem viae, et visionem patriae.
Quae quidem visio media potest intelligi talis qualis est Angelo naturalis, ut scilicet videat Deum non quidem per
essentiam cognitione naturali, sed per aliquas species intelligibiles, utpote considerando essentiam suam, quae
est quaedam similitudo intelligibilis essentiae increatae, prout dicitur in libro de causis, quod intelligentia scit
quod est supra se inquantum est causata ab eo. Ut sic etiam intelligatur Paulus in raptu vidisse Deum per
refulgentiam alicuius luminis intellectualis in mentem ipsius. Cognitio vero viae, quae est per speculum et
aenigma sensibilium creaturarum, est naturalis homini; sed cognitio patriae, qua Deus per essentiam suam
videtur, est soli Deo naturalis.
Sed haec opinio repugnat dictis Augustini, qui expresse in locis supradictis dicit Paulum in raptu Deum per
essentiam vidisse.
Nec est etiam probabile ut minister veteris testamenti ad Iudaeos Deum per essentiam viderit, ut habetur ex hoc
quod dicitur num.
Cap. XII, 8: palam, et non per aenigmata et figuras, videt Deum; et ministro novi testamenti, doctori gentium,
hoc concessum non fuerit; praecipue cum ipse apostolus sic argumentetur, II Cor. III, 9: si ministratio
damnationis fuit in gloria, multo magis abundat ministerium iustitiae.
Nec tamen beatus fuit simpliciter, sed solum secundum quid, quamvis mens eius illustrata fuerit supernaturali
lumine ad Deum videndum. Quod quidem apparere potest exemplo luminis corporalis.
In quibusdam enim invenitur lumen a sole, ut quaedam forma immanens quasi connaturalis effecta, sicut in
stellis, et in carbunculo, et huiusmodi. In quibusdam vero recipitur lumen a sole sicut quaedam passio transiens,
sicut in aere: non enim efficitur lumen forma permanens in aere quasi connaturalis, sed transit abeunte sole.
Similiter etiam et lumen gloriae dupliciter menti infunditur.

300

