Ad decimum dicendum, quod ex hoc quod anima hominis in statu innocentiae coniuncta erat summo bono, non
poterat aliquis defectus in homine esse quamdiu talis coniunctio continuaretur. Haec autem coniunctio facta erat
principaliter per affectum: unde antequam affectiva corrumperetur, nec deceptio in intellectu, nec aliquis
defectus in corpore esse poterat; quamvis e converso potuerit esse defectus in affectu, non praeexistente defectu
in speculativo intellectu, eo quod coniunctio non perficitur ad Deum in intellectu, sed in affectu.
RA11
Ad undecimum dicendum, quod illam falsam opinionem qua credidit esse veniale quod erat mortiferum, in
Adam praecessit mentis elatio, sicut et de muliere dictum est.
RA12
Ad duodecimum dicendum, quod in his quorum notitiam non habebat, a deceptione defendi poterat partim ab
interiori, quia eius intellectus in alteram partem inclinatus non esset nisi a sufficienti motivo; partim, et
principalius, a divina providentia quae eum a deceptione servasset immunem.
RA13
Ad decimumtertium dicendum, quod in statu quo peccavit, divinum ei auxilium non defuisset ne seduceretur, si
ad Deum se convertisset; quod quia non fecit, in peccatum et seductionem decidit; et tamen illa seductio
peccatum consecuta est, ut ex dictis, patet.
RA14
Ad decimumquartum dicendum, quod quidam dicunt quod Adam in statu innocentiae non somniasset. Sed istud
non est necessarium.
Somnii enim visio non est in parte intellectiva, sed in parte sensitiva; unde deceptio non fuisset in intellectu qui
liberum usum in somno non habuisset, sed magis in parte sensitiva.
RA15
Ad decimumquintum dicendum, quod quando sensus repraesentat secundum quod accipit, non est falsitas in
sensu, ut Augustinus dicit in libro de vera religione, sed falsitas est in intellectu, qui iudicat hoc modo esse in
rebus sicut sensus demonstrat. Quod nunquam in Adam fuisset, quia vel a iudicio cessasset intellectus, ut in
somnis, vel in vigilando de sensibilibus iudicans, verum iudicium habuisset.
|a7 Articulus 7
TTA
Septimo quaeritur utrum pueri qui ex Adam in statu innocentiae nascerentur, plenam rerum omnium scientiam
haberent, sicut et Adam habuit.
TTB
Et videtur quod sic.
AG1
Quia secundum Anselmum, qualis fuit Adam, tales etiam filios generasset. Sed Adam habuit omnium naturalium
plenam scientiam, ut dictum est prius. Ergo et illam eius filii mox nati habuissent.
AG2
Praeterea, sicut affectus perficitur virtute, ita intellectus scientia. Sed Adam filii in statu innocentiae nati, mox
cum plenitudine omnium virtutum nati essent: transfudisset enim in eos originalem iustitiam, ut Anselmus dicit.
Ergo et similiter omnem scientiam habuissent.
AG3
Praeterea, secundum bedam, infirmitas, concupiscentia, ignorantia et malitia consequuntur ex peccato. Sed in
pueris mox natis nulla fuisset concupiscentia, infirmitas vel malitia; ergo nec etiam ignorantia aliqua, et ita
habuissent omnem scientiam.
AG4
Praeterea, magis decuit eos nasci perfectos in anima quam in corpore. Sed in corpore absque omni defectu nati
fuissent.
Ergo et in anima absque omni ignorantia.
AG5
Praeterea, homo in statu innocentiae, secundum Damascenum, fuit sicut alius Angelus.
Sed Angeli mox in sua conditione omnium naturalium notitiam habuerunt. Ergo et eadem ratione homines in
statu innocentiae.
AG6
Praeterea, eiusdem naturae fuit anima Adae et animae filiorum eius. Sed anima Adae in sui principio condita fuit
omni plena scientia naturali, ut dictum est. Ergo et animae filiorum eius in eadem scientiae plenitudine
conderentur.
AG7
Praeterea, maior perfectio cognitionis debetur homini quam aliis animalibus. Sed alia animalia mox nata habent
naturalem aestimationem convenientis et nocivi; sicut agnus fugit lupum, et sequitur matrem mox natus. Ergo
multo fortius pueri in statu innocentiae perfectam scientiam habuissent.
393

