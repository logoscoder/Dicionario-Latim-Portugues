quodammodo est omnia. Unde ex hoc quod similitudo creaturae in verbo est productiva et motiva creaturae in
propria natura existentis, quodammodo contingit ut creatura seipsam moveat, et ad esse producat, inquantum
scilicet producitur in esse, et movetur a sua similitudine in verbo existente.
Et ita similitudo creaturae in verbo est quodammodo creaturae vita.
RA1
Ad primum ergo dicendum, quod hoc quod creatura in verbo existens dicitur vita, non pertinet ad rationem
propriam creaturae, sed ad modum quo est in verbo. Unde, cum non sit eodem modo in seipsa, non sequitur quod
in seipsa vivat, quamvis in verbo sit vita; sicut non est in seipsa immaterialis, quamvis in verbo sit immaterialis.
Sed bonitas, entitas, et huiusmodi, pertinent ad propriam rationem creaturae; et ideo, sicut secundum quod sunt
in verbo, sunt bona, ita etiam secundum quod sunt in propria natura.
RA2
Ad secundum dicendum, quod similitudines rerum in artifice non possunt proprie dici vita, quia non sunt ipsum
esse artificis viventis, nec etiam ipsa eius operatio, sicut in Deo accidit; et tamen Augustinus dicit, quod arca in
mente artificis vivit; sed hoc est secundum quod in mente artificis habet esse intelligibile, quod ad genus vitae
pertinet.
RA3
Ad tertium dicendum, quod vita spiritui sancto attribuitur secundum hoc quod Deus dicitur vita rerum, prout ipse
est in rebus omnibus movens eas, ut sic modo quodam omnes res a principio intrinseco motae videantur; sed vita
appropriatur verbo secundum quod res sunt in Deo, ut ex dictis patet.
RA4
Ad quartum dicendum, quod similitudines rerum in verbo, sicut sunt rebus causa existendi, ita sunt rebus causa
cognoscendi; inquantum scilicet imprimuntur intellectualibus mentibus, ut sic res cognoscere possint; et ideo,
sicut dicuntur vita prout sunt principia existendi, ita dicuntur lux prout sunt principia cognoscendi.
|q5 Quaestio 5
Prologus
PR1
Primo ad quod attributorum providentia reducatur.
PR2
Secundo utrum mundus providentia regatur.
PR3
Tertio utrum divina providentia ad corruptibilia se extendat.
PR4
Quarto utrum omnes motus et actiones horum inferiorum corporum subdantur divinae providentiae.
PR5
Quinto utrum humani actus providentia regantur.
PR6
Sexto utrum animalia bruta et eorum actus divinae providentiae subdantur.
PR7
Septimo utrum peccatores divina providentia
PR8
Octavo utrum tota corporalis creatura gubernetur divina providentia mediante creatura angelica.
PR9
Nono utrum per corpora caelestia disponat divina providentia inferiora corpora.
PR10
Decimo utrum humani actus gubernentur a divina providentia mediantibus corporibus caelestibus.
|a1 Articulus 1
TTA
Quaestio est de providentia.
Et primo quaeritur ad quod attributorum providentia reducatur.
TTB
Et videtur quod tantum ad scientiam.
AG1
Quia, sicut dicit boetius in IV de consolatione philos., illud certe manifestum est, immobilem simplicemque
formam gerendarum rerum esse providentiam. Sed forma rerum agendarum in Deo est idea, quae ad scientiam
pertinet. Ergo et providentia ad cognitionem pertinet.
AG2
Sed dicebat, quod providentia pertinet ad voluntatem etiam inquantum est causa rerum.

96

