commovetur inferior appetitus secundum has passiones, vel etiam in quantum ipsa voluntas has passiones
procurat sponte et excitat.
Secundum igitur quod sunt praecedentes voluntatem, sic diminuunt de ratione laudabilis: quia laudabilis est
actus voluntatis, secundum quod est per rationem ordinatus in bonum secundum debitam mensuram et modum.
Qui quidem modus et mensura non servatur, nisi cum actio ex discretione fit. Quae discretio non servatur cum
homo ex impetu passionis ad aliquid volendum, etiamsi sit bonum, provocatur; sed erit circa modum actionis,
secundum quod impetus passionis est magnus vel parvus; et sic non nisi a casu continget quod debita mensura
servetur.
Secundum vero quod consequuntur ad voluntatem, sic non diminuunt laudem actus vel bonitatem: quia erunt
moderatae secundum iudicium rationis, ex quo voluntas sequitur.
Sed magis addunt ad bonitatem actus, duplici ratione.
Primo per modum signi: quia passio ipsa consequens in inferiori appetitu est signum quod sit motus voluntatis
intensus. Non enim potest esse in natura passibili quod voluntas ad aliquid fortiter moveatur, quin sequatur
aliqua passio in parte inferiori. Unde dicit Augustinus, XIV de civitate Dei: dum huius vitae infirmitatem
gerimus, si passiones nullas habeamus, non recte vivimus.
Et post pauca subiungit causam, dicens: nam omnino non dolere dum sumus in hoc loco miseriae, non sine
magna mercede contingit unanimitatis in animo, et stuporis in corpore.
Secundo per modum adiutorii: quia quando voluntas iudicio rationis aliquid eligit, promptius et facilius id agit, si
cum hoc passio in inferiori parte excitetur; eo quod appetitiva inferior est propinqua ad corporis motum. Unde
dicit Augustinus, IX de civitate Dei: servit autem motus misericordiae rationi, quando in ira probatur
misericordia, ut iustitia conservetur. Et hoc est quod Philosophus dicit in libro III ethicorum inducens versum
Homeri: virtutem et furorem erige; quia videlicet, cum aliquis est virtuosus virtute fortitudinis, passio irae
electionem virtutis sequens facit ad maiorem promptitudinem actus; si autem praecederet, virtutis modum
perturbaret.
RA1
Ad primum ergo dicendum, quod perfecta ratio laudabilis et vituperabilis consistit in voluntario; unde id quod
minuit de ratione voluntarii, diminuit rationem laudabilis in bono, et vituperabilis in malo.
Passio autem praecedens electionem, diminuit rationem voluntarii, et ideo laudem boni actus et vituperium mali
diminuit. Sed passio sequens est signum magnitudinis voluntatis, ut dictum est, in corp. Art.; unde, sicut in bono
addit ad laudem, ita in malo ad vituperium.
Ille autem ex passione peccare dicitur in quo passio inducit ad electionem peccati. Qui autem ex electione
peccati vituperationem peccati incidit, non dicitur ex passione peccare, sed cum passione.
Verum est ergo quod ex passione agere diminuit et laudem et vituperium; sed cum passione agere potest
utrumque augere.
RA2
Ad secundum dicendum, quod motus virtutis, qui consistit in perfecta voluntate, non potest esse sine passione;
non quia voluntas ex passione dependeat, sed quia in voluntate perfecta in natura passibili ex necessitate passio
sequitur.
RA3
Ad tertium dicendum, quod in opere virtutis est necessaria et electio et executio.
Ad electionem autem requiritur discretio; ad executionem vero eius quod iam determinatum est, requiritur
promptitudo. Non autem requiritur multum ut homo actualiter in executione operis existens multum circa opus
meditetur: hoc enim, ut Avicenna dicit in sua metaphys., potius officeret quam prodesset; sicut patet in
cytharoedo qui multum impediretur, si ad tactum singularum chordarum cogitationem apponeret; et similiter
scriptor, si in formatione singularum litterarum cogitaret.
Et inde est quod passio electionem praeveniens impedit actum virtutis, in quantum impedit iudicium rationis,
quod necessarium est in eligendo; postquam vero puro iudicio rationis iam electio est perfecta, passio sequens
plus prodest quam noceat; quia si in aliquo turbet iudicium rationis, facit tamen ad promptitudinem executionis.
RA4
Et per hoc patet solutio ad quartum.
RA5
Ad quintum dicendum, quod Deus et Angeli non sunt susceptivi passionis, et ideo ex voluntate perfecta in eis
nulla passio sequitur; sequeretur autem, si passionis capaces essent.
Et propter hoc ex quadam operum similitudine consuetudines locutionis humanae in Angelos usurpantur, non
propter aliquam affectionem infirmitatum.
RA6
Ad sextum dicendum, quod illi qui habent virtutes purgati animi, sunt aliquo modo immunes a passionibus
inclinantibus in contrarium eius quod eligit virtus, et iterum a passionibus inducentibus voluntatem; non autem a
passionibus voluntatem consequentibus.
RA7
559

