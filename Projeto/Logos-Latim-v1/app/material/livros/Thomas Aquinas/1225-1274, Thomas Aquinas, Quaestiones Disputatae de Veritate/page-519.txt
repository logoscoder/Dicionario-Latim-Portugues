RA4
Ad quartum dicendum, quod sicut cum loquimur de natura, non excludimus ea per quae natura conservatur in
esse: ita cum loquimur de gratia, non excludimus divinam operationem conservantem gratiam in esse; sine qua
nec in esse naturae nec in esse gratiae aliquis persistere valet.
|a14 Articulus 14
TTA
Quartodecimo quaeritur utrum liberum arbitrium possit in bonum sine gratia.
TTB
Et videtur quod sic.
AG1
Quia praeceptum non datur de impossibili: unde Hieronymus, dicit: maledictus qui dicit, Deum homini aliquid
impossibile praecepisse. Sed homini praecipitur ut bonum faciat. Ergo homo potest per liberum arbitrium bonum
facere.
AG2
Praeterea, nullus debet corripi si non faciat quod facere non potest. Sed homo iuste corripitur si omittat facere
bonum. Ergo per liberum arbitrium homo bonum facere potest.
AG3
Praeterea, homo per liberum arbitrium aliquo modo peccatum vitare potest, ad minus quantum ad unum
singularem actum. Sed vitare peccatum est aliquod bonum. Ergo homo per liberum arbitrium potest aliquod
bonum facere.
AG4
Praeterea, unaquaeque res magis potest in id quod est sibi naturale, quam in id quod est sibi contra naturam. Sed
liberum arbitrium naturaliter ordinatur in bonum; peccatum autem est ei contra naturam. Ergo magis potest in
bonum quam in malum.
Sed potest in malum per seipsum. Ergo multo magis in bonum.
AG5
Praeterea, creatura in se creatoris similitudinem retinet ratione vestigii, et multo magis ratione imaginis. Sed
creator potest per seipsum bonum facere. Ergo et creatura; et praecipue liberum arbitrium, quod est ad imaginem.
AG6
Praeterea, secundum Philosophum in II ethic., per eadem corrumpitur virtus et generatur. Sed per liberum
arbitrium potest virtus corrumpi; quia peccatum mortale, quod homo potest per liberum arbitrium facere,
virtutem corrumpit. Ergo per liberum arbitrium homo potest in generationem boni, quod est virtus.
AG7
Praeterea, I Ioan. Cap. V, 3, dicitur: mandata eius gravia non sunt. Sed illud quod non est grave, potest homo ex
libero arbitrio facere. Ergo homo potest ex libero arbitrio mandata implere: quod maxime bonum est.
AG8
Praeterea, liberum arbitrium, secundum Anselmum in libro de libero arbitrio est potestas servandi rectitudinem
voluntatis: quae non servatur nisi bene faciendo. Ergo per liberum arbitrium potest aliquis bonum facere.
AG9
Praeterea, gratia est fortior quam peccatum.
Sed gratia non ita ligat liberum arbitrium quin homo possit facere peccatum. Ergo nec peccatum ita ligat liberum
arbitrium quin homo existens in peccato absque gratia possit facere bonum.
SC1
Sed contra. Est quod dicitur roman.
Cap. VII, 18: velle, adiacet mihi; perficere autem bonum, non invenio. Ergo homo per liberum arbitrium non
potest facere bonum.
SC2
Praeterea, homo non potest facere bonum nisi vel actu interiori vel exteriori. Sed ad neutrum sufficit liberum
arbitrium; quia, ut dicitur Rom. IX, 16, non est volentis, scilicet velle (quod pertinet ad interiorem actum), nec
currentis, scilicet currere (quod pertinet ad exteriorem), sed miserentis Dei.
Ergo liberum arbitrium sine gratia nullo modo potest facere bonum.
SC3
Praeterea, Rom. VII, 15, super illud: quod odi malum, illud facio, dicit Glossa: naturaliter quidem homo vult
bonum; sed voluntas hoc semper caret effectu, si sine gratia Dei suum velle addiderit. Ergo sine gratia homo non
potest efficere bonum.
SC4
Praeterea, cogitatio boni operationem boni praecedit, ut patet ex Philosopho in II ethicorum. Sed homo non
potest cogitare bonum per seipsum, quia dicitur II corinth. Cap. III, 5: non quod sufficientes simus cogitare
aliquid a nobis, quasi ex nobis. Ergo non potest homo per seipsum bonum operari.
519

