Ad nonum dicendum, quod intellectus Angeli si aliquam falsam existimationem accipiat, eam deponere non
potest, ratione supradicta, in corp. Art.. Unde ratio procedit ex suppositione falsi.
RA10
Ad decimum dicendum, quod quamvis aliquis destituatur fine proximo, non tamen sequitur quod sit omnino
frustra, quia adhuc remanet ordo ad finem ultimum: et ideo, quamvis liberum arbitrium destituatur operatione
bona, ad quam naturaliter ordinatur, non tamen est frustra; quia hoc ipsum cedit ad gloriam Dei, qui est finis
ultimus, in quantum per hoc eius iustitia declaratur.
RA11
Ad undecimum dicendum, quod peccatum per liberum arbitrium non committitur nisi per electionem apparentis
boni; unde in qualibet actione peccati remanet aliquid de bono.
Et quantum ad hoc libertas conservatur: remota enim specie boni, electio cessaret, quae est actus liberi arbitrii.
RA12
Ad duodecimum dicendum, quod posse bonum non est essentiale libero arbitrio quasi ad primum esse pertinens,
sed ad secundum.
Hugo autem loquitur de his quae sunt essentialia quantum ad primum esse rei.
RA13
Ad decimumtertium dicendum, quod ratio illa procedit de naturali quod est de constitutione naturae, non autem
de naturali ad quod natura ordinatur; et hoc modo est naturale posse facere bonum.
RA14
Ad decimumquartum dicendum, quod peccatum libero arbitrio adveniens, non adimit aliquid essentialium, quia
sic species liberi arbitrii non remaneret; sed per peccatum aliquid additur, scilicet unitio quaedam liberi arbitrii
cum fine perverso, quae ei quodammodo naturalis efficitur. Et ex hoc necessitatem habet sicut et alia quae sunt
libero arbitrio naturalia.
RA15
Ad decimumquintum dicendum, quod voluntas sibi ipsi quodammodo semper obedit, ut sc. Homo
qualitercumque velit illud quod vult se velle. Quodam autem modo non semper sibi obedit, in quantum scilicet
aliquis non perfecte et efficaciter vult quod vellet se perfecte et efficaciter velle, ut Augustinus dicit.
Nec sequitur quod, si voluntas Daemonum sibi ipsi obedit, propter hoc non sit confirmatus in malo; quia
impossibile est eum velle quod velit efficaciter bonum: unde si etiam conditionalis esset vera, non sequeretur
consequens esse possibile, cum antecedens sit impossibile.
RA16
Ad decimumsextum dicendum, quod caritas fortior est quam peccatum, quantum est de se, si fiat comparatio
unius ad alterum secundum eumdem modum habendi; ut scilicet ex utraque parte accipiatur liberum arbitrium
pervenientis ad terminum vel adhuc existentis in via. Sed tamen existens in termino malitiae firmius se habet ad
malitiam quam existens in via caritatis ad caritatem.
Daemones autem vel nunquam caritatem habuerunt, secundum quosdam, vel si habuerunt, nunquam eam nisi
sicut in statu viae habuerunt. Homines autem damnati similiter cadere non potuerunt nisi a gratia viatoris.
RA17
Ad decimumseptimum dicendum, quod ratio illa procedit de bonitate et rectitudine ipsius naturae, non liberi
arbitrii. Appetitus enim quo Daemones appetunt bonum et optimum, est inclinatio quaedam ipsius naturae, non
autem ex electione liberi arbitrii. Et ideo haec rectitudo obstinationi liberi arbitrii non opponitur.
RA18
Ad decimumoctavum dicendum, quod Anselmus venatur communem rationem liberi arbitrii in Deo, Angelis et
hominibus, secundum quamdam communissimam analogiam; unde non oportet quod quantum ad omnes
speciales conditiones similitudo inveniatur.
|a11 Articulus 11
TTA
Undecimo quaeritur utrum liberum arbitrium hominis in statu viae possit esse obstinatum in malo.
TTB
Et videtur quod sic.
AG1
Illud enim quod infligitur ex merito naturae lapsae, inest omnibus ante naturae lapsae reparationem. Sed meritum
obstinationis est peccatum naturae lapsae, ut dicit Glossa, Rom. IX, 18.
Ergo quilibet homo ante reparationem in statu viae est obstinatus.
AG2
Praeterea, peccatum in spiritum sanctum, quantum ad omnes suas species, potest in viatore inveniri. Obstinatio
vero est species peccati in spiritum sanctum, ut habetur in II sentent.. Ergo aliquis in statu viae potest esse
obstinatus.
AG3
508

