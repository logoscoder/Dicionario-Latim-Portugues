ad prophetiam, quibuscumque similitudinibus res prophetata figuretur. Dispositiones vero contrariae, divina
virtute auferuntur a propheta, et dispositiones necessariae conferuntur.
RA2
Ad secundum dicendum, quod ad prophetiam requiritur bonitas imaginationis, non autem de necessitate
praeexigitur; quia ipse Deus, qui donum prophetiae infundit, potens est complexionem organi imaginativae
virtutis in melius reformare, sicut et oculos lippos, ut clare videre possint.
RA3
Ad tertium dicendum, quod huiusmodi passiones vehementes ad se trahunt totaliter rationis attentionem, et per
consequens eam avertunt a spiritualium inspectione; et ideo vehementibus passionibus vel irae vel tristitiae, aut
delectationis, usus prophetiae impeditur etiam in eo qui prophetiae donum percepit; et sic etiam naturalis
indispositio complexionis impediret, nisi divina virtute quodammodo curaretur.
RA4
Ad quartum dicendum, quod similitudo proposita quantum ad hoc verificatur, quod, sicut gratia superadditur
naturae, ita gloria gratiae. Non tamen est similitudo quantum ad omnia, quia gratia meretur gloriam, non autem
natura meretur gratiam. Et ideo praeexigitur meritum gratiae ad gloriam habendam, non autem dispositio naturae
ad gratiam obtinendam.
RA5
Ad quintum dicendum, quod scientia acquisita causatur ex nobis quodammodo.
Non est autem in nostra potestate complexionem organorum animae meliorare, sicut est in potestate divina, qui
donum prophetiae infundit; et ideo non est simile.
RA6
Ad sextum dicendum, quod donum prophetiae a Deo ordinatissime dividitur; et hoc etiam ad huius distributionis
ordinationem pertinet, ut aliquando conferatur illis qui videntur ad hoc maxime indispositi, ut sic divinae virtuti
tribuatur, et non glorietur omnis caro coram illo, ut dicitur I Cor. I, 29.
|a5 Articulus 5
TTA
Quinto quaeritur utrum ad prophetiam requiratur bonitas morum.
TTB
Et videtur quod sic.
AG1
Quia sapient. VII, 27, dicitur: per nationes in animas sanctas se transfert, amicos Dei et prophetas constituit. Sed
amici Dei non sunt nisi illi in quibus bonitas morum viget; ioann. XIV, 23: si quis diligit me, sermones meos
servabit. Ergo et ille qui non est bonorum morum, propheta non constituitur.
AG2
Praeterea, prophetia donum spiritus sancti est.
Sed spiritus sanctus non inhabitat aliquem peccatorem; ut patet per id Sap. Cap. I, 5: spiritus sanctus disciplinae
effugiet fictum. Ergo prophetiae donum non potest esse in aliquo peccatore.
AG3
Praeterea, illud quo quis male uti non potest, esse non potest in aliquo peccatore.
Sed prophetia nullus male uti potest. Cum enim actus prophetiae sit a spiritu sancto, si aliquis prophetia male
uteretur, esset idem actus a peccato, et a spiritu sancto: quod esse non potest. Ergo prophetia non potest esse in
aliquo peccatore.
AG4
Praeterea, Philosophus dicit in libro de somno et vigilia, quod si divinatio somniorum est a Deo, inconveniens est
eam immittere quibuslibet, et non optimis viris. Sed constat prophetiae donum esse tantum a Deo. Ergo
inconveniens est dicere, quod detur nisi optimis viris.
AG5
Praeterea, sicut dicit Plato, optimi est optima adducere. Sed prophetia convenientius est in homine bono quam in
malo. Ergo cum Deus sit optimus, nunquam malis donum prophetiae dabit.
AG6
Praeterea, in operatione naturae similitudo divinae operationis invenitur; unde et dionysius IV cap. De divin.
Nomin. Divinam bonitatem radio solari comparat propter similitudinem effectus. Sed operatione naturali magis
dispositis aliquae perfectiones magis dantur; sicut a sole corpora magis pervia magis illustrantur. Cum igitur ad
recipiendum donum prophetiae magis sit dispositus bonus quam malus, videtur quod multo amplius bonis quam
malis dari debeat. Sed non omnibus bonis datur. Ergo nulli malo debet dari.
AG7
Praeterea, gratia ad hoc datur quod natura elevetur. Sed natura magis debet elevari in bonis quam in malis. Ergo
gratia prophetiae magis debet dari bonis quam malis, et sic idem quod prius.
SC1
272

