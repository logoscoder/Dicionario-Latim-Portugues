Ad octavum dicendum, quod speculum materiale, si seipsum cognosceret, nullo modo, cognoscendo essentiam
suam, cognosceret res alias, nisi quatenus cognosceret formas resultantes in ipso; nec differret utrum formae illae
essent acceptae a rebus, vel naturaliter inditae.
RA9
Ad nonum dicendum, quod potentia cognitiva Angeli ordinatur ad nobiliorem actum quam potentia naturalis rei
materialis; unde quamvis pluribus adminiculis indigeat, nihilominus perfectior et dignior remanet.
RA10
Ad decimum dicendum, quod cognoscens non se habet ad cognoscibile sicut comburens ad combustibile,
quorum unum est agens et aliud patiens; sed cognoscens et cognoscibile se habent ut unum principium
cognitionis, inquantum ex cognoscibili et cognoscente fit aliquo modo (unum), ut ex praedictis patet; et ideo
ratio non sequitur.
|a9 Articulus 9
TTA
Nono quaeritur utrum formae per quas Angeli cognoscunt res materiales, sint innatae, vel a rebus acceptae.
TTB
Et videtur quod non sint innatae.
AG1
In hoc enim differt scientia speculativa a practica, quod practica est ad res, speculativa a rebus. Sed Angeli non
habent de rebus materialibus scientiam practicam, cum non sint earum factores, ut Damascenus dicit, sed
speculativam tantum. Ergo scientia eorum est a rebus accepta, et non per species innatas.
AG2
Praeterea, Ephes. Cap. III, 10, dicitur: ut innotescat principatibus et potestatibus in caelestibus, per ecclesiam,
multiformis sapientia Dei; unde accipit Hieronymus quod Angeli mysterium incarnationis didicerunt ab
apostolis. Sed scientia quae est per species innatas, non est ab aliis acquisita. Ergo scientia Angelorum non est
per species innatas.
AG3
Praeterea, species innatae Angelis aequaliter se habent ad praesentia et futura. Scientia autem Angelorum non se
habet aequaliter ad utraque, cum sciant praesentia, ignorent autem futura. Ergo Angelorum scientia non est per
species innatas.
AG4
Praeterea, Angeli rerum materialium cognitionem distinctam habent. Sed cognitio distincta de rebus haberi non
potest nisi per hoc quod est distinctionis principium, cum sit idem principium essendi et cognoscendi.
Principium autem distinctionis rerum materialium sunt formae quae sunt in eis. Ergo oportet quod scientia
Angelorum de rebus naturalibus sit per formas a rebus acceptas.
AG5
Praeterea, ea quae sunt innata vel naturaliter insunt, semper eodem modo se habent.
Sed scientia Angelorum non semper eodem modo se habet, quia nunc quaedam sciunt quae prius nescierunt:
unde secundum dionysium, a nescientia aliqui eorum purgantur. Ergo scientia eorum non est per formas innatas.
AG6
Praeterea, formae quae sunt in Angelis, sunt universales. Sed universale nihil est, aut posterius, ut dicitur in I de
anima.
Ergo formae illae vel nihil sunt, vel sunt rebus posteriores, velut ab eis acceptae.
AG7
Praeterea, nihil cognoscitur nisi secundum quod est in cognoscente. Si ergo Angelus cognoscit res materiales,
oportet quod ipsae res materiales in intellectu Angeli fiant per formas ab eis in intellectu angelico impressas.
AG8
Praeterea, lumen intellectuale in Angelis est efficacius quam lumen animae humanae. Sed per lumen intellectus
agentis in nobis abstrahuntur species a phantasmatibus. Ergo et multo magis intellectus Angeli potest formas
aliquas a rebus sensibilibus abstrahere.
AG9
Praeterea, quod potest virtus inferior, potest et superior. Sed anima nostra, quae est Angelis inferior, potest
seipsam conformare rebus, formando in se aliquas formas, quae neque ei innatae sunt, neque a rebus acceptae;
sicut imaginatio format phantasma montis aurei, quem nunquam vidit. Ergo multo fortius Angelus potest ad
praesentiam rerum seipsum rebus conformare, et hoc modo res cognoscere; et sic non oportet quod per species
innatas res materiales cognoscat, sed per eas quas faciet apud se.
SC1
In contrarium. Est quod dionysius dicit, cap. VII de divin. Nom., quod Angeli non colligunt cognitionem ex
sensibus aut ex rebus divisibilibus. Ergo non cognoscunt per formas a rebus acceptas.
SC2
174

