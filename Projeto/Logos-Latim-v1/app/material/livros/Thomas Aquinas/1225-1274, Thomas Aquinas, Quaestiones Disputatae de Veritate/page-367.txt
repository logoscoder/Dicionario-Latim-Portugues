Et ideo contingit quandoque quod iudicium liberi arbitrii pervertitur, non autem iudicium conscientiae; sicut cum
aliquis examinat aliquid quod imminet faciendum, et iudicat, quasi adhuc speculando per principia, hoc esse
malum, utpote fornicari cum hac muliere; sed quando incipit applicare ad agendum, occurrunt undique multae
circumstantiae circa ipsum actum, ut puta fornicationis delectatio, ex cuius concupiscentia ligatur ratio, ne eius
dictamen in electionem prorumpat. Et sic aliquis errat in eligendo, et non in conscientia; sed contra conscientiam
facit: et dicitur hoc mala conscientia facere, in quantum factum iudicio scientiae non concordat.
Et sic patet quod non oportet conscientiam esse idem quod liberum arbitrium.
RA5
Ad quintum dicendum, quod conscientia dicitur esse naturale iudicatorium, in quantum tota examinatio vel
consiliatio conscientiae ex naturali iudicatorio dependet, ut prius dictum est.
RA6
Ad sextum dicendum, quod peccatum est in ratione et voluntate sicut in subiecto, in conscientia autem alio
modo, ut dictum est.
RA7
Ad septimum dicendum, quod conscientia dicitur scire aliquid non proprie sed secundum illum modum loquendi
quo dicitur scire illud quo scimus.
RA8
Ad octavum dicendum, quod conscientia dicitur esse spiritus, idest spiritus nostri instinctus, prout spiritus ratio
dicitur.
RA9
Ad nonum dicendum, quod conscientia nec est potentia nec habitus, sed actus. Et quamvis actus conscientiae non
sit semper, nec sit in dormiente, tamen actus ipse manet in sua radice, idest in habitibus applicabilibus ad actum.
Rationes autem illas quae probant conscientiam non esse habitum, concedimus.
RC1
Ad primum vero quod in contrarium obiicitur, quod scilicet sit habitus, dicendum quod conscientia dicitur esse
lex intellectus nostri quia est iudicium rationis ex lege naturali deductum.
RC2
Ad secundum dicendum, quod aliquis sibi ipsi conscius esse dicitur per legem naturalem eo modo loquendi quo
aliquis considerare dicitur secundum principia; sed per conscientiam, eo modo loquendi quo aliquis dicitur
considerare ipso actu considerationis.
RC3
Ad tertium dicendum, quod quamvis scientia sit habitus, tamen applicatio scientiae ad aliquid non est habitus,
sed est actus; et hoc significatur nomine conscientiae.
RC4
Ad quartum dicendum, quod ex actibus non generatur habitus alterius modi ab illo habitu a quo actus eliciuntur;
sed vel aliquis habitus eiusdem rationis, sicut ex actibus infusae caritatis generatur aliquis habitus acquisitus
dilectionis, vel etiam habitus praeexistens augmentatur: sicut in eo qui habet habitum temperantiae acquisitum ex
actibus temperantiae, ipse habitus augmentatur.
Et ita, cum actus conscientiae procedat ex habitu sapientiae et scientiae, non generabitur inde aliquis habitus
alius ab eis, sed illi habitus perficientur.
RC5
Ad quintum dicendum, quod cum conscientia dicitur esse spes, est praedicatio per causam, in quantum scilicet
conscientia bona facit hominem esse bonae spei, ut Glossa, ibidem, exponit.
RC6
Ad sextum dicendum, quod etiam ipsi habitus naturales insunt nobis ex immissione divina; et ideo cum
conscientia sit actus proveniens ex habitu naturali ipsius synderesis, dicitur conscientia ex divina immissione
esse, per modum quod omnis cognitio veritatis quae est in nobis, dicitur esse a Deo, a quo principiorum
primorum cognitio naturae nostrae est indita.
RC7
Ad septimum dicendum, quod in illa divisione Philosophi actus in habitu includitur, eo quod habitus ex actibus
generari probaverat, et similium actuum eos esse principium; et sic conscientia nec est passio nec potentia, sed
actus, qui ad habitum reducitur.
Rationes autem quae probant conscientiam esse actum, concedimus.
|a2 Articulus 2
TTA
Secundo quaeritur utrum conscientia possit errare.
TTB
Et videtur quod non.
AG1
367

