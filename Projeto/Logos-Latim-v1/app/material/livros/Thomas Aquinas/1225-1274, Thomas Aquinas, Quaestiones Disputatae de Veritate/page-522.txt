Primo, quia impossibile est hominem incipere aliquid de novo, nisi sit aliquid quod ipsum moveat; sicut patet per
Philosophum, in VIII phys., quod motus animalium post quietem necesse est praecedere alios motus, quibus
anima excitatur ad agendum.
Et sic, cum homo se ad gratiam incipit praeparare, de novo voluntatem suam convertendo ad Deum, oportet quod
ad hoc inducatur aliquibus exterioribus actionibus, utpote exteriori admonitione, aut corporali aegritudine, aut
aliquo huiusmodi; vel aliquo interiori instinctu, secundum quod Deus in mentibus hominum operatur; vel etiam
utroque modo.
Haec autem omnia ex divina misericordia homini providentur; et sic ex divina misericordia contingit quod homo
se ad gratiam praeparet.
Secundo, quia non qualiscumque motus voluntatis est sufficiens praeparatio ad gratiam, sicut nec qualiscumque
dolor sufficit ad remissionem peccati; sed oportet esse aliquem determinatum modum. Qui quidem modus
homini notus esse non potest, cum ipsum donum gratiae cognitionem hominis excedat: non enim potest sciri
modus praeparationis ad formam, nisi forma ipsa cognoscatur.
Quandocumque autem ad aliquid faciendum requiritur aliquis certus modus operationis ignotus operanti, operans
indiget gubernante et dirigente.
Unde patet quod liberum arbitrium non potest se ad gratiam praeparare, nisi ad hoc divinitus dirigatur.
Et propter has duas rationes duplici modo loquendi in Scripturis Deus exoratur ut hanc praeparationem gratiae in
nobis operetur.
Uno modo petendo quod nos convertat, quasi ab eo in quo erramus, ad se convertat; et hoc propter primam
rationem, ut cum dicitur: converte nos, Deus, salutaris noster.
Secundo, petendo quod nos dirigat, ut cum dicitur: dirige me in veritate tua; et hoc propter secundam rationem.
RA1
Ad primum ergo dicendum, quod videtur nobis quod convertamus nos ad Deum, quia hoc facere possumus, sed
non sine divino auxilio: unde ab eo petimus, Thren. V, 21: converte nos, Domine, ad te, et convertemur.
RA2
Ad secundum dicendum, quod nos aperire cor nostrum Deo possumus, sed non sine divino auxilio; unde ab eo
petitur, II machab.
C. I, 4: adaperiat Dominus cor vestrum in lege sua et in praeceptis suis, et faciat pacem.
Et sic dicendum est ad alia: nam nec praeparare nec velle homo potest, nisi hoc Deus in eo operetur, ut dictum
est, in corp.
Art..
|q25 Quaestio 25
Prologus
PR1
Et primo quaeritur utrum sensualitas sit vis cognitiva, vel appetitiva tantum.
PR2
Secundo utrum sensualitas sit simplex potentia, vel dividatur in plures potentias, scilicet irascibilem et
concupiscibilem.
PR3
Tertio utrum irascibilis et concupiscibilis sit tantum in appetitu superiori vel inferiori.
PR4
Quarto utrum sensualitas obediat rationi.
PR5
Quinto utrum in sensualitate possit esse peccatum.
PR6
Sexto utrum concupiscibilis sit magis corrupta et infecta quam irascibilis.
PR7
Septimo utrum sensualitas in vita ista curari possit a corruptione praedicta.
|a1 Articulus 1
TTA
Et primo quaeritur utrum sensualitas sit vis cognitiva vel appetitiva tantum.
TTB
Et videtur quod sit vis cognitiva.
AG1
Quia, ut dicit magister in libro II Sent., 24, quod in anima nostra reperies aliquid commune cum bestiis, quod ad
sensualitatem pertinet.
Sed vires sensitivae cognitivae sunt nobis et bestiis communes. Ergo ad sensualitatem pertinent.
AG2
522

