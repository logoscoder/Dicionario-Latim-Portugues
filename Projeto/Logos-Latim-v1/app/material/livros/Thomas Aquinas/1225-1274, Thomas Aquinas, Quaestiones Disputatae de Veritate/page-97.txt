Sed contra, in nobis scientia practica est causa rerum scitarum. Sed scientia practica in sola cognitione est. Ergo
et providentia.
AG3
Praeterea, boetius dicit in Lib. Praedicto: modus rerum gerendarum, cum in ipsa divinae intelligentiae puritate
conspicitur, providentia nominatur. Sed puritas intelligentiae ad cognitionem speculativam pertinere videtur.
Ergo providentia ad cognitionem speculativam pertinet.
AG4
Praeterea, boetius dicit in V de consolatione philos., quod providentia dicitur: eo quod porro a rebus infimis
constituta, quasi ab excelso rerum cacumine cuncta prospiciat. Sed prospicere cognitionis est, et praecipue
speculativae. Ergo providentia maxime videtur ad cognitionem speculativam pertinere.
AG5
Praeterea, sicut dicit boetius in IV de consolatione, uti est ad intellectum ratiocinatio, ita est fatum ad
providentiam.
Sed tam intellectus quam ratiocinatio ad cognitionem pertinet communiter speculativam et practicam. Ergo et
providentia.
AG6
Praeterea, Augustinus in libro LXXXIII quaestionum dicit, lex incommutabilis omnia mutabilia pulcherrima
gubernatione moderatur. Sed gubernare et moderari ad providentiam pertinet.
Ergo lex incommutabilis est ipsa providentia.
Sed lex ad cognitionem pertinet. Ergo et providentia.
AG7
Praeterea, lex naturalis in nobis ex divina providentia causatur. Sed causa agit ad effectum producendum per
viam similitudinis; unde dicimus quod bonitas Dei est causa bonitatis in rebus, et essentia essendi et vita vivendi.
Ergo divina providentia est lex; et sic idem quod prius.
AG8
Praeterea, boetius dicit in IV de consolatione, quod providentia est ipsa illa divina ratio in summo omnium
principe constituta. Sed ratio rei in Deo est idea, ut Augustinus dicit in Lib. Lxxxiii quaestionum.
Ergo providentia est idea. Sed idea pertinet ad cognitionem. Ergo et
AG9
Praeterea, scientia practica ordinatur vel ad producendum res in esse, vel ad ordinandum iam productas res. Sed
producere res non est providentiae, quia providentia praesupponit res provisas; similiter etiam nec ordinare res
productas, quia hoc ad dispositionem pertinet. Ergo providentia non pertinet ad cognitionem practicam, sed
speculativam tantum.
SC1
Sed e contra. Videtur quod pertineat ad voluntatem, quia sicut dicit Damascenus in Lib. II: providentia est
voluntas Dei, propter quam omnia quae sunt, convenientem deductionem suscipiunt.
SC2
Praeterea, illos qui sciunt quid agendum est et tamen nolunt facere, non dicimus providos. Ergo providentia
magis respicit voluntatem quam cognitionem.
SC3
Praeterea, sicut dicit boetius in IV de consol., Deus sua bonitate gubernat mundum. Sed bonitas ad voluntatem
pertinet.
Ergo et providentia, cuius est gubernare.
SC4
Praeterea, disponere non est scientiae, sed voluntatis. Sed secundum boetius in IV de consol., providentia est
ratio per quam Deus cuncta disponit. Ergo providentia ad voluntatem pertinet, non ad notitiam.
SC5
Praeterea, provisum, inquantum provisum, non est sapiens vel scitum, sed est bonum.
Ergo nec providens, inquantum providens, est sapiens, sed bonus; et ita providentia non pertinet ad sapientiam,
sed ad bonitatem, vel voluntatem.
SC6
Sed iterum videtur quod pertineat ad potentiam, quia boetius dicit in Lib. De consol.: providentia dedit rebus a se
creatis hanc vel maximam manendi causam, ut quoad possint, naturaliter manere desiderent.
Ergo providentia est creationis principium.
Sed creatio appropriatur potentiae. Ergo providentia ad potentiam pertinet.
SC7
Praeterea, gubernatio est providentiae effectus, ut dicitur sapient., XIV, 3: tu autem, pater, gubernas omnia
providentia. Sed, sicut Hugo dicit in Lib. De sacramentis, voluntas est ut imperans, sapientia ut dirigens, potentia
ut exequens; et sic potentia est gubernationi propinquior quam scientia vel voluntas. Ergo providentia pertinet
magis ad potentiam quam scientiam vel voluntatem.
97

