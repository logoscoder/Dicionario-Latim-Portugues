Sed hoc non habet locum in illa contemplatione qua Dei essentia videtur cum talis contemplatio imaginationis
operatione non egeat.
Et sic patet quod ad videndum Deum per essentiam nullo modo requiritur abstractio ab actibus animae
vegetabilis, neque etiam aliqua eorum debilitatio; sed solum ab actibus sensitivarum potentiarum.
RA1
Ad primum igitur dicendum, quod quamvis potentiae animae vegetabilis sint magis materiales quam sensitivae,
cum hoc tamen sunt etiam magis ab intellectu remotae, et sic minus possunt impedire vehementiam intellectus,
vel impediri ab ea.
RA2
Ad secundum dicendum, quod vivere dicitur dupliciter.
Uno modo ipsum esse viventis, quod relinquitur ex hoc quod anima unitur corpori ut forma. Alio modo ponitur
vivere pro operatione vitae; sicut distinguit Philosophus in II de anima, vivere per intelligere et sentire, et alias
animae operationes.
Et similiter, cum mors sit vitae privatio, oportet quod similiter distinguatur; ita quod quandoque designet
privationem illius unionis qua anima corpori unitur ut forma, aliquando vero privationem operum vitae. Unde
Augustinus super Genesim ad litteram: ab hac vita quisque quodammodo moritur, sive omnino exiens de
corpore, sive aversus et alienatus a carnalibus sensibus; et sic accipitur mori in Glossis inductis: quod patet ex
hoc quod subiungitur in Glossa Gregorii: qui sapientiam, inquit, quae Deus est, videt, huic vitae funditus
moritur, ne eius amore teneatur.
RA3
Et per hoc patet solutio ad tertium.
RA4
Ad quartum dicendum, quod ex hoc ipso quod unio illa qua anima corpori unitur ut forma, est fortior, sequitur
quod ab ea possit fieri minus abstractio.
RA5
Ad quintum dicendum, quod ratio illa recte concluderet, si essentia animae ita corpori uniretur quod esset
omnino corpori subiugata; quod falsum esse iam diximus.
RA6
Ad sextum dicendum, quod similitudo corporalis, quae requiritur ad operationem imaginationis et sensus,
quamvis sit immaterialior quam ipsum corpus, tamen est etiam vicinius se habens ad operationes intellectus; et
ideo magis eas impedire potest, ut dictum est.
RA7
Ad septimum dicendum, quod verbum apostoli est intelligendum secundum quod dicimur esse in corpore, non
solum ex hoc quod anima corpori unitur ut forma, sed etiam ex hoc quod sensibus corporeis utimur.
|a5 Articulus 5
TTA
Quinto quaeritur quid est illud quod apostolus circa suum raptum scivit, et quid nescivit.
TTB
Et videtur quod sciverit an anima eius esset in corpore.
AG1
Ipse enim melius hoc scivit quam aliquis sequentium. Sed communiter a multis determinatur quod anima Pauli
tunc fuerit in corpore eius unita ei ut forma. Ergo multo fortius hoc Paulus scivit.
AG2
Praeterea, Paulus in illo raptu scivit quid viderit, et qua visione viderit; quod patet quia dicit: scio hominem...
Raptum usque ad tertium caelum. Scivit igitur quid esset illud caelum, utrum res corporalis vel spiritualis; et an
illud spiritualiter vel corporaliter viderit. Sed ad hoc sequitur eum scivisse an in corpore an extra corpus viderit:
quia corporalis visio non potest fieri nisi per corpus, intellectualis vero semper fit sine corpore. Ergo ipse scivit
an esset in corpore vel extra corpus.
AG3
Praeterea, sicut ipsemet dicit, scivit hominem raptum usque ad tertium caelum.
Sed homo nominat coniunctum ex anima et corpore. Ergo scivit animam corpori esse coniunctam.
AG4
Praeterea, ipse scivit se esse raptum, ut ex verbis suis patet. Sed mortui non dicuntur rapti. Ergo ipse scivit se
non esse mortuum; et ita scivit animam suam esse corpori
AG5
Praeterea, ipse vidit Deum in raptu illa visione qua vident Deum sancti in patria, ut dicit Augustinus XII super
genes. Ad litteram, et in epistola de videndo Deum. Sed sanctorum animae quae sunt in patria, sciunt an sint in
corpore, vel extra corpus. Ergo et apostolus hoc scivit.
AG6
307

