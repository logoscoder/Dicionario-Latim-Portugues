Praeterea, Ioan. X, 9, dicitur: ingredietur et egredietur, et pascua inveniet; quod in Lib. De spiritu et anima sic
exponitur: ingredietur ad contemplandam divinitatem salvatoris, egredietur ad intuendam humanitatem ipsius; et
utrobique gloriosam refectionem inveniet.
Sed visus exterior ita perfecte pascetur in humanitate salvatoris, quod nihil existens in corpore eius erit ei
occultum. Ergo et oculus mentis ita pascetur in divinitate ipsius, quod nihil in ea existens ignorabitur ab eo; et sic
cognoscet omnia.
AG17
Praeterea, ut dicitur III de anima, intellectus intelligens maximum intelligibile, non minus intelligit minus
intelligibilia, sed magis. Sed maxime intelligibile est Deus. Ergo intellectus videns Deum, omnia videt.
AG18
Praeterea, effectus maxime cognoscitur per cognitionem suae causae. Sed Deus est causa omnium. Ergo
intellectus videntis Deum omnia cognoscit.
AG19
Praeterea, colores in tabula depicti, ad hoc quod visu cognoscerentur, non indigerent nisi lumine eos illustrante,
quo fieret visibiles actu.
Sed rerum omnium rationes sunt in essentia divina actu intelligibiles, divino lumine illustratae. Ergo intellectus
videns essentiam divinam, omnia per omnium rationes videt.
SC1
Sed contra. Est quod dicitur Ephes. Cap.
III, 10: ut innotescat principatibus et potestatibus in caelestibus per ecclesiam multiformis sapientia Dei: ubi dicit
Glossa Hieronymi, quod Angeli mysterium incarnationis per praedicationem ecclesiae sunt edocti. Ergo ante
praedicationem illud ignoraverunt, et tamen Deum per essentiam viderunt. Ergo videntes Deum per essentiam
non omnia cognoscunt.
SC2
Praeterea, dionysius dicit in fine eccl.
Hierarch., quod multae sacramentorum rationes latent supernas essentias; et sic idem quod prius.
SC3
Praeterea, nihil alteri coaequatur in extensione quae est secundum quantitatem molis, nisi sit ei aequale
secundum molis quantitatem. Ergo et nihil aequatur alteri in extensione virtualis quantitatis, nisi coaequetur ei in
virtute. Sed intellectus Angeli non coaequatur intellectui divino in virtute. Ergo non potest esse quod intellectus
Angeli se extendat ad omnia ad quae se extendit intellectus divinus.
SC4
Praeterea, Angeli, cum sint facti ad laudandum Deum, secundum hoc quod cognoscunt eum laudant ipsum. Sed
non omnes aequaliter eum laudant, ut patet per chrysostomum super Ioan.. Ergo quidam in eo plura cognoscunt
quam alii.
Et tamen Angeli minus cognoscentes vident Deum per essentiam; ergo videns Deum per essentiam non omnia
videt.
SC5
Praeterea, de substantia beatitudinis Angeli est cognitio et gaudium. Sed Angeli bene possunt gaudere de quo
prius non gaudebant, sicut de peccatore converso: gaudium enim est Angelis Dei super uno etc.; Lucae XV, vers.
10. Ergo et possunt cognoscere quae prius non cognoscebant.
Ergo videntes Deum per essentiam, aliqua ignorant.
SC6
Praeterea, nulla creatura potest esse summe bona vel summe potens. Ergo nec omnia sciens.
SC7
Praeterea, cognitio divina in infinitum excedit cognitionem creaturae. Ergo non potest esse ut omnia quae Deus
scit, creatura cognoscat.
SC8
Praeterea, Ierem. XVII, 9, dicitur: pravum est cor hominis, et inscrutabile; quis cognoscet illud? ego Dominus.
Ex quo videtur quod Angeli videntes Deum per essentiam, non cognoscunt secreta cordium, et ita non
cognoscunt omnia.
CO
Responsio. Dicendum, quod Deus videndo essentiam suam, quaedam cognoscit scientia visionis, scilicet
praeterita, praesentia et futura; quaedam autem scientia simplicis intelligentiae, omnia scilicet quae potest facere,
quamvis nec sint, nec fuerint, nec futura sint.
Impossibile autem videtur quod aliqua creatura videns essentiam divinam, omnia sciat quae Deus scit scientia
simplicis notitiae.
Constat enim quod quanto aliquis causam aliquam perfectius cognoscit, ex cognitione causae in plurium
effectuum notitiam devenire potest; sicut ille qui perfectius aliquod principium demonstrationis cognoscit, plures
conclusiones ex eo deducere potest. Si ergo aliquis intellectus ex cognitione alicuius causae omnes effectus eius
160

