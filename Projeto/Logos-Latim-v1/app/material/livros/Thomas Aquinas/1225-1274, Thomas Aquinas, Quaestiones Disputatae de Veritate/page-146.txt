Ad secundum dicendum, quod liber vitae non dicitur liber qui vivit; sed liber qui est de vita ad quam aliqui per
electionem praeordinantur, qui sunt conscripti in libro.
RA3
Ad tertium dicendum, quod providentia Dei vitam aliquibus providet ut debitum naturae ipsorum; sed vitam
gloriae non providet nisi ex beneplacito suae voluntatis; et ideo vitam naturae dat omnibus qui capere possunt,
non autem vitam gloriae. Et propter hoc non est aliquis liber vitae naturae, sicut vitae gloriae.
RA4
Ad quartum dicendum, quod Glossa illa non est intelligenda hoc modo quod omnia constent, id est contineantur
in libro vitae; sed quia omnia quae in eo scribuntur, constant, id est firma sunt.
RA5
Ad quintum dicendum, quod liber vitae non solum importat notitiam respectu vitae gloriae, sed etiam quamdam
electionem; non autem respectu vitae naturae, ut dictum est.
RA6
Ad sextum dicendum, quod vita gloriae est minus nota nobis quam vita naturae; et ideo ex vita naturae
devenimus in cognitionem vitae gloriae; et similiter ex vita naturae vitam gloriae nominamus, quamvis vita
gloriae plus habeat de ratione vitae; sicut et ex his quae sunt apud nos, nominamus Deum. Unde non oportet
quod nomen vitae intelligatur de vita naturae, quando simpliciter profertur.
RA7
Ad septimum dicendum, quod vita gloriae, quantum est in se, est permanentior quam vita naturae, quia per vitam
gloriae naturae vita stabilitur; sed per accidens vita naturae est permanentior quam vita gloriae; inquantum,
scilicet, est propinquior viventi, cui secundum essentiam suam debetur vita naturae, non autem vita gratiae.
Communior autem est quodammodo vita naturae, et quodammodo non.
Dupliciter enim dicitur aliquid commune.
Uno modo per consecutionem vel praedicationem; quando, scilicet, aliquid unum invenitur in multis secundum
rationem unam; et sic illud quod est communius, non est nobilius, sed imperfectius, sicut animal homine; et hoc
modo vita naturae est communior quam vita gloriae.
Alio modo per modum causae, sicut causa quae, una numero manens, ad plures effectus se extendit; et sic id
quod est communius, est nobilius, ut conservatio civitatis quam conservatio familiae. Hoc autem modo vita
naturae non est communior quam vita gloriae.
|a7 Articulus 7
TTA
Septimo quaeritur utrum liber vitae dicatur simpliciter respectu vitae gratiae.
TTB
Et videtur quod sic.
AG1
Quia quod est in effectu, nobilius invenitur in causa, ut patet per dionysium in libro de divinis nominibus.
Sed gloria est effectus gratiae. Ergo vita gratiae est nobilior quam vita gloriae; ergo liber vitae principalius
respicit vitam gratiae quam vitam gloriae.
AG2
Praeterea, liber vitae est quaedam praedestinationis conscriptio, ut supra, art. 1 et 5 huius quaest. Dictum est. Sed
praedestinatio est communiter praeparatio gratiae et gloriae.
Ergo et liber vitae utramque vitam communiter respicit.
AG3
Praeterea, per librum vitae aliqui designantur ut cives illius civitatis in qua est vita. Sed, sicut per vitam gloriae
aliqui efficiuntur cives ierusalem caelestis, ita per vitam gratiae aliquis efficitur civis ecclesiae militantis.
Ergo liber vitae respicit vitam gratiae sicut et vitam gloriae.
AG4
Praeterea, quod de pluribus dicitur, dictum simpliciter intelligitur de eo de quo per prius dicitur. Sed vita gratiae
est prior quam vita gloriae. Ergo, cum dicitur liber vitae, intelligitur de vita gratiae.
SC1
Sed contra. Ille qui habet praesentem iustitiam, simpliciter habet vitam gratiae. Non autem dicitur simpliciter
scriptus in libro vitae, sed solum secundum quid, scilicet secundum praesentem iustitiam. Ergo liber vitae non
respicit simpliciter vitam gratiae.
SC2
Praeterea, finis est nobilior his quae sunt ad finem. Sed vita gloriae est finis gratiae.
Ergo est nobilior; ergo vita simpliciter dicta intelligitur de vita gloriae, et ita liber vitae simpliciter non respicit
nisi vitam gloriae.
CO

146

