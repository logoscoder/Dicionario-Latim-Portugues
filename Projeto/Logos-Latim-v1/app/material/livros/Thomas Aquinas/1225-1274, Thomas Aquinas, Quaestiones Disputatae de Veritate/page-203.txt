Uno modo quasi sit naturae debitum talem negationem habere, sicut non habere rationem est naturale asino; et
huiusmodi naturalis defectus nunquam removetur manente tali natura.
Alio modo, quia non est naturae debitum talem perfectionem habere, dicitur esse negatio ex natura; et praecipue
quando naturae facultas non sufficit ad huiusmodi perfectionem acquirendam; et talis naturalis defectus tollitur:
sicut patet de ignorantia quam pueri habent, et de defectu gloriae, qui a nobis tollitur per gloriae collationem. Et
similiter etiam ab Angelis nescientia aufertur.
RA3
Ad tertium dicendum, quod illuminatio et purgatio se habent in acquisitione scientiae angelicae sicut generatio et
corruptio in acquisitione formae naturalis; quae quidem sunt unum subiecto, differunt autem ratione.
RA4
Ad quartum patet responsio ex dictis.
RA5
Ad quintum dicendum, quod perfectio non accipitur, in proposito, respectu totius cognitionis angelicae, sed
respectu unius cognitionis tantum, quae perficitur dum in cognitionem alicuius rei perducitur.
RA6
Ad sextum dicendum, quod sicut forma est quodammodo causa materiae inquantum dat ei esse actu, quodam
vero modo materia est causa formae, inquantum sustentat ipsam; ita etiam quodammodo ea quae sunt ex parte
formae, sunt priora his quae sunt ex parte materiae, quodam vero modo e converso. Et quia privatio se tenet ex
parte materiae, ideo remotio privationis est prior introductione formae naturaliter, secundum ordinem quo
materia est prior forma, qui dicitur ordo generationis; sed introductio formae est prior illo ordine quo forma est
prior materia, qui est ordo perfectionis. Et eadem ratio est de ordine illuminationis et perfectionis.
|a4 Articulus 4
TTA
Quarto quaeritur utrum unus Angelus alii loquatur.
TTB
Et videtur quod non.
AG1
Quia, ut dicit Gregorius in Moral. XVIII super illud iob XXVIII, 17: non adaequabitur ei aurum vel vitrum, tunc
erit unus conspicabilis alteri, sicut nunc non est conspicabilis ipse sibi. Sed nunc non oportet quod aliquis sibi
loquatur, ad hoc quod conceptum suum cognoscat. Ergo nec in patria erit necessarium ut unus alteri loquatur ad
suum conceptum demonstrandum; ergo nec in Angelis, qui sunt beati, necessaria est locutio.
AG2
Praeterea, Gregorius, ibidem, dicit: cum uniuscuiusque vultus attenditur, simul et conscientia penetratur. Ergo
non requiritur ibi locutio, ad hoc quod unus alterius conceptum sciat.
AG3
Praeterea, maximus in commento super Eccl. Hierarch., cap. II, sic dicit, de Angelis loquens: in incorporalitate
consistentes, et in alterutrum accedentes et discedentes, omni sermone expressius alterutrorum sensus
speculantes, quodammodo mutuo disputant, per silentium verbi communicantes alterutris.
Sed silentium locutioni opponitur. Ergo Angeli cognoscunt invicem sensus suos sine locutione.
AG4
Praeterea, omnis locutio est per aliquod signum. Sed signum non est nisi in sensibilibus, quia signum est quod
praeter speciem quam ingerit sensibus, facit aliud in cognitionem venire, ut dicitur 1 distinct., IV sentent.. Ergo
cum Angeli non accipiant scientiam a sensibilibus, non accipient cognitionem per aliqua signa; et ita nec per
locutionem.
AG5
Praeterea, signum videtur esse id quod est notius quoad nos, minus autem notum secundum naturam; et
secundum hoc distinguit Commentator in princ. Lib. Physic., demonstrationem signi contra demonstrationem
simplicem, quae est demonstratio propter quid. Sed Angelus non accipit cognitionem ex his quae sunt posteriora
in natura. Ergo nec per signum; et ita nec per locutionem.
AG6
Praeterea, in omni locutione oportet esse aliquid quod excitet audientem ad attendendum verbis loquentis, quod
apud nos est ipsa vox loquentis. Hoc autem non potest poni in Angelo. Ergo nec locutio.
AG7
Praeterea, ut Plato dicit, sermo ad hoc datus est nobis ut cognoscamus voluntatis indicia.
Sed unus Angelus cognoscit indicia voluntatis alterius Angeli per seipsum, quia sunt spiritualia; et omnia
spiritualia ab Angelo eadem cognitione cognoscuntur. Unde, cum Angelus per seipsum spiritualem naturam
alterius Angeli cognoscat, per seipsum cognoscet voluntatem ipsius; et ita non indiget aliqua locutione.
AG8

203

