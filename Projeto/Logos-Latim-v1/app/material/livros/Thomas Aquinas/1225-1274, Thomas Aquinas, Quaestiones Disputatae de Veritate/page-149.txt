Decimoseptimo utrum cognitio angelica sufficienter per matutinam et vespertinam dividatur.
|a1 Articulus 1
TTA
Quaestio est de cognitione Angelorum.
Et primo quaeritur utrum Angeli videant Deum per essentiam.
TTB
Et videtur quod non.
AG1
Dicitur enim Ioan. Cap. I, 18: Deum nemo vidit unquam; super quo dicit chrysostomus: sed nec ipsae caelestes
essentiae, ipsa dico cherubim et seraphim, ipsum ut est unquam videre potuerunt. Sed quicumque videt Deum
per essentiam, videt ipsum ut est. Ergo Angelus non videt Deum per essentiam.
AG2
Praeterea, Exod. XXXIII, 11, super illud, loquebatur Dominus ad Moysem facie ad faciem, etc., dicit Glossa:
substantiam Dei nec hominum nec Angelorum quisquam, sicut est unquam videre potuit; et sic idem quod prius.
AG3
Praeterea, secundum Augustinum, desiderium est rei non habitae. Sed Angeli desiderant in Deum respicere, ut
dicitur I Petri, II. Ergo Deum per essentiam non vident.
AG4
Praeterea, chrysostomus dicit super Ioan.: ipsum quod est Deus, non solum prophetae, sed nec Angeli nec
Archangeli videre potuerunt; et sic idem quod prius, quia id quod est Deus, est essentia Dei.
AG5
Praeterea, omne quod videtur ab intellectu, per aliquam formam videtur. Si ergo intellectus Angeli videt
essentiam divinam, oportet quod per aliquam formam eam videat. Sed non potest ipsam videre per ipsam
divinam essentiam; quia forma qua intellectus intelligit, facit eum intellectum in actu, et sic est actus eius; et sic
oportet quod ex ea et intellectu efficiatur unum: quod non potest dici de divina essentia, quae non potest venire
ut pars in constitutionem alicuius. Ergo oportet quod Angelus intelligens Deum, videat eum mediante aliqua alia
forma; et sic non videt eum per essentiam.
AG6
Praeterea, intellectus debet esse proportionatus intelligibili, cum intelligibile sit perfectio intelligentis. Sed nulla
potest esse proportio inter essentiam divinam et intellectum angelicum, cum in infinitum distent, et talium non sit
proportio. Ergo Angelus non potest Deum per essentiam videre.
AG7
Praeterea, nullus assimilatur alicui nisi secundum similitudinem eius receptam in ipso. Sed intellectus Angeli
cognoscens Deum assimilatur ei, cum omnis cognitio sit per assimilationem.
Ergo oportet quod cognoscat eum per similitudinem, et non per essentiam.
AG8
Praeterea, quicumque cognoscit aliquid per essentiam, cognoscit de eo quid est. Sed, ut patet per dionysium, et
Damascenum, de Deo non potest sciri quid est, sed quid non est.
Ergo intellectus nullus creatus potest Deum
AG9
Praeterea, sicut dicit dionysius in epistola ad gaium, in Deo tenebrae describuntur propter superabundantem eius
claritatem; et propter hoc occultatur omni lumini, et absconditur omni cognitioni. Sed claritas divina non solum
excedit intellectum nostrum, sed etiam angelicum. Ergo eorum cognitioni claritas divinae essentiae absconditur.
AG10
Praeterea, dionysius sic arguit in primo capite de divin. Nomin.. Omnis cognitio est existentium. Sed Deus non
est existens, sed superexistens. Ergo non potest cognosci nisi a superessentiali cognitione, quae est cognitio
divina.
AG11
Praeterea, dionysius dicit in epistola ad gaium, si quis videns Deum intellexit quod vidit, non ipsum vidit, sed
aliquid eorum quae sunt eius. Ergo Deus per essentiam a nullo intellectu creato videri potest.
AG12
Praeterea, quanto visus est fortior, tanto aliquid maius remotum videre potest.
Ergo infinite distans videri non potest nisi a visu infinitae virtutis. Sed essentia divina in infinitum distat a
quolibet intellectu creato. Cum ergo nullus intellectus creatus sit infinitae virtutis, nullus intellectus creatus
poterit videre Deum per essentiam.
AG13
Praeterea, ad cognitionem quamlibet requiritur iudicium. Sed iudicium non est nisi superioris de inferiori. Cum
ergo nullus intellectus sit superior divina essentia, nullus creatus intellectus poterit Deum per essentiam videre.
AG14
149

