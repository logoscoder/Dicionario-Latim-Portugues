autem competit esse principium filii, qui est figura patris, sed non competit vitae eius quod aliquid sit ipsius
principium; et ideo non est simile de vita et figura.
RA5
Ad quintum dicendum, quod illud Psalmi intelligitur de filio secundum humanam naturam.
RA6
Ad sextum dicendum, quod et causa repraesentat effectum, et effectus causam, ut ex dictis patet; et secundum
hoc Deus potest dici liber creaturae, et e converso.
RA7
Ad septimum dicendum, quod verbum non significatur ut principium eius quod per verbum dicitur, sicut liber
vitae, prout hic accipitur; et ideo non est simile.
|a6 Articulus 6
TTA
Sexto quaeritur utrum liber vitae dicatur respectu vitae naturae in creaturis.
TTB
Et videtur quod sic.
AG1
Quia sicut vita gloriae repraesentatur in Dei notitia, ita et vita naturae. Sed Dei notitia dicitur liber vitae respectu
vitae gloriae.
Ergo et debet dici liber respectu vitae naturae.
AG2
Praeterea, divina notitia continet omnia per modum vitae; quia, ut dicitur Ioan. I, 3, quod factum est, in ipso vita
erat. Ergo debet dici liber vitae respectu omnium, et maxime viventium.
AG3
Praeterea, sicut ex divina providentia aliquis praeordinatur ad vitam gloriae, ita et ad vitam naturae. Sed notitia
praeordinationis ad vitam gloriae dicitur liber vitae, ut dictum est prius. Ergo et notitia praeordinationis ad vitam
naturae dicitur liber vitae.
AG4
Praeterea, Apoc. III, 5, super illud: non delebo nomina eorum de libro vitae, dicit Glossa: liber vitae est divina
notitia, in qua omnia constant. Ergo liber vitae dicitur respectu omnium; et ita etiam respectu vitae naturae.
AG5
Praeterea, liber vitae est notitia quaedam de vita gloriae. Sed non potest cognosci vita gloriae nisi cognoscatur
vita naturae. Ergo liber vitae respicit similiter vitam naturae.
AG6
Praeterea, nomen vitae translatum est a vita naturae ad vitam gloriae. Sed verius dicitur aliquid de eo quod
proprie dicitur, quam de eo quod ad hoc transumitur. Ergo liber vitae magis respicit vitam naturae quam gloriae.
AG7
Praeterea, illud quod est permanentius et communius, est nobilius. Sed vita naturae est permanentior quam vita
gloriae vel gratiae; et similiter communior, quia vita naturae sequitur ad vitam gratiae et gloriae, sed non
convertitur. Ergo vita naturae est nobilior quam vita gratiae vel gloriae; ergo liber vitae magis respicit vitam
naturae quam gratiae vel gloriae.
SC1
Sed contra. Liber vitae quodammodo est praedestinatio, ut per Augustinum patet. Sed praedestinatio non est de
vita naturae. Ergo nec liber vitae.
SC2
Praeterea, liber vitae est de illa vita quae immediate a Deo datur. Sed vita naturae datur a Deo mediantibus
naturalibus causis.
Ergo liber vitae non est de vita naturae.
CO
Responsio. Dicendum, quod liber vitae est quaedam notitia dirigens datorem vitae in vitae collatione, ut dictum
est. In collatione autem aliqua non indigemus directione nisi propter hoc quod oportet discernere eos quibus
dandum est, ab his quibus dandum non est. Unde liber vitae non est nisi respectu illius vitae quae cum electione
datur.
Vita autem naturae sicut et alia bona naturalia, communiter omnibus exhibetur, secundum quod unusquisque est
capax; et ideo respectu vitae naturae non est liber vitae, sed solum respectu illius vitae quae, secundum
propositum Dei eligentis, quibusdam datur et quibusdam non.
RA1
Ad primum igitur dicendum, quod quamvis vita naturae repraesentetur in Dei notitia, sicut et vita gloriae, non
tamen notitia vitae naturae habet rationem libri vitae, sicut notitia vitae gloriae, ratione praedicta.
RA2
145

