Et ideo dicendum est, quod obiectum fidei dupliciter potest considerari. Vel secundum se, prout est extra
animam; et sic proprie habet rationem obiecti, et ab eo accipit habitus multitudinem vel unitatem. Vel secundum
quod est participatum in cognoscente.
Dicendum est igitur, quod si accipiatur id quod est obiectum fidei, scilicet res credita, prout est extra animam, sic
est una quae refertur ad nos et antiquos: et ideo ex eius unitate fides unitatem recipit. Si autem consideretur
secundum quod est in acceptione nostra, sic plurificatur per diversa enuntiabilia; sed ab hac diversitate non
diversificatur fides.
Unde patet quod fides omnibus modis est una.
RA1
Ad primum ergo dicendum, quod scire in ad primum igitur dicendum, quod scire in universali et in particulari
non diversificat scientiam autem quantum ad rem scitam, a qua habitus habet unitatem.
RA2
Ad secundum patet responsio ex dictis.
RA3
Ad tertium dicendum, quod tempus non variatur secundum quod est in re, sed secundum diversum ordinem ad
nos vel illos: unum enim est tempus in quo Christus passus fuit; sed secundum diversos respectus ad aliquos
dicitur praeteritum vel futurum, respectu praecedentium vel sequentium.
|q15 Quaestio 15
Prologus
PR1
Primo utrum intellectus et ratio sint diversae potentiae in homine.
PR2
Secundo utrum ratio superior et inferior sint diversae potentiae.
PR3
Tertio utrum in ratione superiori et inferiori possit esse peccatum.
PR4
Quarto utrum delectatio morosa sit peccatum mortale.
PR5
Quinto utrum in ratione superiori possit esse peccatum veniale.
|a1 Articulus 1
TTA
Quaestio est de ratione superiori et inferiori.
Et primo quaeritur utrum intellectus et ratio sint diversae potentiae in homine.
TTB
Et videtur quod sic.
AG1
Dicitur enim in libro de spiritu et anima: cum ab inferioribus ad superiora ascendere volumus, prius occurrit
nobis sensus, Deinde imaginatio, postea ratio, postea intellectus et postea intelligentia; et in summa est sapientia,
quae est ipse Deus. Sed imaginatio et sensus sunt diversae potentiae. Ergo etiam ratio et intellectus.
AG2
Praeterea, homo, ut dicit Gregorius, cum omni creatura convenit; ratione cuius dicitur omnis creatura. Sed id quo
homo convenit cum plantis, est quaedam potentia animae, scilicet vegetativa, distincta a ratione, quae est propria
potentia hominis in quantum est homo; et similiter id in quo convenit cum brutis, scilicet sensus. Ergo pari
ratione id in quo convenit cum Angelis, qui sunt supra hominem, scilicet intellectus, est alia potentia a ratione,
quae est propria humani generis, ut dicit boetius in V de consolatione.
AG3
Praeterea, sicut sensuum propriorum acceptiones terminantur ad sensum communem, qui de eis iudicat; ita etiam
rationis discursus terminatur ad intellectum, ut iudicium feratur de his de quibus ratio contulit: tunc enim de his
quae ratio confert, homo iudicat, cum resolvendo ad principia devenitur, quorum est intellectus; ratione cuius ars
iudicandi resolutoria nominatur. Ergo, sicut sensus communis est alia potentia a sensu proprio, ita et intellectus a
ratione.
AG4
Praeterea, comprehendere et iudicare sunt actus potentias diversas exigentes, ut patet in sensu proprio et
communi; quorum sensus proprius comprehendit, communis autem iudicat. Sed, sicut dicitur in libro de spiritu et
anima, quidquid sensus percipit, imaginatio repraesentat, cogitatio format, ingenium investigat, ratio iudicat,
memoria servat, intelligentia comprehendit.
Ergo ratio et intelligentia sunt diversae potentiae.
AG5
339

