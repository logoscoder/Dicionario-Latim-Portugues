Unde et bonum quod habet rationem finis non potest dici de creatura, nisi praesupposito ordine creatoris ad
creaturam.
Dato igitur quod creatura esset ipsum suum esse, sicut et Deus, adhuc tamen esse creaturae non haberet rationem
boni, nisi praesupposito ordine ad creatorem; et pro tanto adhuc diceretur bona per participationem, et non
absolute in eo quod est. Sed esse divinum, quod habet rationem boni non praesupposito aliquo alio, habet
rationem boni per seipsum; et haec videtur esse intentio boetii in Lib. De hebd..
RA1
Ad primum igitur dicendum, quod creatura non potest esse non bona bonitate essentiali, quae est bonitas
secundum quid; potest tamen esse non bona bonitate accidentali, quae est bonitas absoluta et simpliciter. Et
praeterea ipsa bonitas quae attenditur secundum esse substantiale, non est ipsa essentia rei, sed esse participatum;
et hoc etiam praesupposito ordine ad primum esse per se subsistens.
RA2
Ad secundum dicendum, quod ab eo a quo res habet esse, habet esse bonum secundum quid, scilicet secundum
esse substantiale; non autem ab eodem formaliter habet esse simpliciter, et esse bonum simpliciter, ut ex dictis
patet; et propter hoc ratio non sequitur.
RA3
Et similiter dicendum ad tertium, et quartum.
RA5
Ad quintum dicendum, quod creatura non solum est a Deo secundum essentiam suam, sed secundum esse suum,
in quo praecipue consistit ratio bonitatis substantialis, et etiam secundum perfectiones superadditas, in quibus
consistit bonitas absoluta; et haec non sunt essentia rei. Et praeterea ipse respectus quo essentia rei refertur ad
Deum ut ad principium, est aliud quam essentia.
RA6
Ad sextum dicendum, quod hoc modo essentia denominatur bona sicut et ens; unde, sicut habet esse per
participationem, ita et bona est per participationem. Esse enim et bonum communiter acceptum est simplicius
quam essentia, quia et communius; cum dicantur non solum de essentia, sed etiam de eo quod per essentiam
subsistit, et iterum de ipsis accidentibus.
RA7
Ad septimum dicendum, quod unum quod convertitur cum ente, dicitur secundum rationem negationis, quam
addit supra ens; bonum autem non addit negationem super ens, sed eius ratio in positione consistit: et ideo non
est simile.
RA8
Ad octavum dicendum, quod hoc modo bonitas rei dicitur bona sicut et esse rei dicitur ens: non quia eius sit
aliquid aliud esse; sed quia per hoc esse res esse dicitur, et quia hac bonitate res bona dicitur.
Unde, sicut non sequitur quod ipsa substantia rei non dicatur per esse aliquod quod ipsa non sit, quia esse eius
non dicitur ens per aliquod esse aliud ab ipso: ita etiam praedicta ratio non sequitur de bonitate. Sequitur autem
de unitate, de qua introducit eam Commentator in IV metaphysic.: quia unum indifferenter se habet ad hoc quod
respiciat essentiam vel esse; unde essentia rei est una per seipsam, non propter esse suum: et ita non est una per
aliquam participationem, sicut accidit de ente et bono.
|a6 Articulus 6
TTA
Sexto quaeritur utrum bonum creaturae consistat in modo, specie et ordine, sicut Augustinus dicit.
TTB
Et videtur quod non.
AG1
Quia bonum habet rationem finis, secundum Philosophum. Sed tota ratio finis consistit in ordine. Ergo et tota
ratio boni in ordine consistit; et ita alia duo superfluunt.
AG2
Praeterea, ens et bonum et unum, secundum intentiones differunt. Sed ratio entis consistit in specie, unius vero
ratio consistit in modo.
Ergo boni ratio non consistit in specie et modo.
AG3
Praeterea, species nominat causam formalem.
Sed in hoc distinguitur bonum et verum, secundum quosdam, quod verum dicit rationem causae formalis, bonum
autem rationem causae finalis. Ergo species non pertinet ad rationem boni.
AG4
Praeterea, malum et bonum, cum sint opposita, attenduntur circa idem. Sed sicut Augustinus dicit in Lib. Lxxxiii
quaestionum, totum malum de speciei privatione repertum est. Ergo tota ratio boni in positione speciei consistit;
et ita superfluunt (ut) videtur modus et ordo.
429

