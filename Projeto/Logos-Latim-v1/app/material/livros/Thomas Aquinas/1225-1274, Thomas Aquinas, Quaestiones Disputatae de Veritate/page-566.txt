Ad tertium dicendum, quod in ratione duo intelliguntur: scilicet participatio quaedam intellectualis veritatis, et
iterum intellectus obumbratio vel defectus.
Defectus ergo intellectualis virtutis consequitur animam secundum quod unibilis est corpori; sed intellectualis
virtus inest ei secundum quod non est sub corpore depressa, sicut aliae formae materiales.
Et ideo, cum operatio rationis insit animae secundum quod participat virtutem intellectualem, non exercetur talis
operatio corpore mediante.
RC4
Ad quartum dicendum, quod ratio ut ratio non nominat aliquam potentiam distinctam a ratione ut natura est, sed
nominat quemdam modum considerandi ipsam potentiam. Quamvis autem secundum aliquem modum
considerandi passio non pertineat ad aliquam potentiam animae, non tamen excluditur quin anima patiatur.
|a10 Articulus 10
TTA
Decimo quaeritur utrum per dolorem passionis, qui erat in superiori ratione Christi, impediretur gaudium
fruitionis, et e converso.
TTB
Et videtur quod sic.
AG1
Beatitudo enim magis proprie est in anima quam in corpore. Sed corpus non potest dici beatum vel gloriosum
simul dum patitur: quia impassibilitas ad gloriam corporis pertinet.
Ergo nec in ratione superiori Christi potuit esse simul passio doloris et gaudium fruitionis.
AG2
Praeterea, Philosophus dicit in VII ethic., quod delectatio quaelibet expellit tristitiam contrariam; si autem
vehemens sit, expellit omnem tristitiam. Sed delectatio qua superior ratio animae Christi fruebatur divinitate, fuit
vehementissima. Ergo expulit a Christo omnem tristitiam et dolorem.
AG3
Praeterea, ratio superior limpidius contemplatur quam Paulus in raptu. Sed ex veri contemplatione anima Pauli
abstracta fuit a corpore, non solum quantum ad operationem rationis, sed etiam quantum ad operationes
sensibiles. Ergo et Christus nec secundum rationem nec secundum sensum, aliquem dolorem sustinuit.
AG4
Praeterea, ex forti causa sequitur fortis effectus. Sed operatio animae est causa corporalis immutationis, sicut
patet quod ex imaginatione terribilium vel delectabilium corpus disponitur ad frigus vel ad calorem. Cum ergo in
anima quantum ad superiorem rationem fuerit vehementissimum gaudium, videtur quod corpus fuerit ex hoc
gaudio immutatum.
Et ita dolor non potuit esse nec in corpore nec in superiori ratione, secundum quod est corpori unita.
AG5
Praeterea, visio Dei in sua essentia est efficacior quam visio Dei in subiecta creatura.
Sed visio qua Moyses vidit Deum in subiecta creatura, fecit ut non affligeretur fame quadragenario ieiunio. Ergo
multo fortius visio Dei in sua essentia, quae Christo conveniebat secundum superiorem rationem, omnem
corporalem afflictionem removit; et sic idem quod prius.
AG6
Praeterea, id quod est in summo, a quo tamen potest fieri recessus, non patitur contrarii permixtionem; sicut
calor ignis, qui est in summo, non patitur permixtionem frigoris, quamvis calor ille sit transmutabilis. Sed
gaudium fruitionis fuit in superiori ratione in summo, etiam immutabiliter. Ergo non fuit ibi aliqua permixtio
doloris.
AG7
Praeterea, homo beatificatur et secundum animam et secundum corpus. Utramque autem beatitudinem per
peccatum amisit. In Christo autem fuit restituta humana natura ad beatitudinem animae, quae consistit in hoc
quod superior ratio divinitate fruebatur. Ergo multo magis fuit restituta ad beatitudinem corporis, quae minus est.
Et ita etiam nec secundum corpus in eo dolor fuit; et sic nec in ratione superiori, secundum quod corpori unitur.
AG8
Praeterea, sicut anima Christi unitur verbo ita et caro eius. Sed si caro eius esset glorificata per unionem ad
verbum, non posset in ea esse aliquis dolor. Ergo, cum superior ratio sit beatificata per unionem ad verbum, non
poterat in ea esse aliquis dolor.
AG9
Praeterea, secundum Augustinum, XII super Genesim ad litteram, gaudium et dolor per essentiam sunt in anima.
Gaudium autem et dolor sunt contraria. Cum ergo contraria non possint esse in eodem secundum essentiam,
videtur quod in superiori parte rationis non simul potuerit esse gaudium fruitionis et dolor passionis.
AG10
Praeterea, dolor sequitur ex apprehensione nocivi, gaudium ex apprehensione convenientis.
566

