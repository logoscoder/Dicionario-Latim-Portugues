Sicut enim ex minimis bonis secundum Peripateticos, ita ex commodis secundum stoicos aliqui motus in animo
sapientis oriuntur, licet non rationem perturbantes. Et sic non est verum quod in animo sapientis ex solo defectu
virtutis possit tristitia oriri.
RA10
Ad decimum dicendum, quod quamvis laesio corporis in Christo non fuerit nolente ratione, fuit tamen contra
appetitum sensualitatis; et sic fuit ibi tristitia.
RA11
Ad undecimum dicendum, quod chrysostomus loquitur de laesione qua aliquis efficitur miser, qua scilicet
privatur bono virtutis; non autem ex sola tali laesione passio tristitiae in sapientem oritur, ut dictum est. Unde
ratio non sequitur.
|a9 Articulus 9
TTA
Nono quaeritur utrum passio doloris fuerit in anima Christi quantum ad superiorem rationem.
TTB
Et videtur quod non.
AG1
Tunc enim homo conturbari dicitur et a passione deduci, quando commotio passionis usque ad rationem
pertingit. Perturbari autem et a passione deduci, non est alicuius sapientis. Cum ergo Christus fuerit
sapientissimus, videtur quod in ipso dolor usque ad superiorem rationem non pervenerit.
AG2
Praeterea, unaquaeque potentia delectari dicitur secundum convenientiam proprii obiecti.
Ergo et dolor alicui potentiae attribui non debet nisi propter nocumentum quod accidit ex parte obiecti. Sed
respectu rerum aeternarum, quae sunt superioris rationis obiecta, Christus nullum defectum vel impedimentum
patiebatur. Ergo in superiori ratione Christi, passio doloris non fuit.
AG3
Praeterea, secundum Augustinum, XIV de civitate Dei, dolor pertinet ad corporales passiones. Ergo dolor non
pertinet ad animam, nisi secundum quod est corpori coniuncta. Sed secundum rationem superiorem anima
corpori non coniungitur, cum, secundum Philosophum in III de anima, intellectus nullius corporis actus sit. Ergo
in ratione superiori dolor esse non potest.
AG4
Sed dicendum, quod ratio superior non coniungitur corpori per operationem, coniungitur tamen ei ut forma. Sed
contra: secundum Philosophum in Lib. De somno et vigiliis, eiusdem est potentia et actio. Si ergo actus
intellectus est animae absque communicatione corporis, et potentia intellectiva erit animae non secundum quod
coniungitur corpori: et ita ratio superior non erit corpori coniuncta ut forma.
AG5
Praeterea, secundum Damascenum, passio est motus irrationalis, et appetitivae. Sed dolor et tristitia et huiusmodi
sunt quaedam passiones. Ergo in parte superioris rationis non fuerunt in Christo.
AG6
De civitate Dei, dolor vel tristitia est eorum quae nobis nolentibus accidunt.
Sed Christus per superiorem rationem volebat suam passionem corporalem, neque aliquid contra eius voluntatem
accidit, quae perfectissime divinae voluntati erat conformis. Ergo in superiori ratione in Christo tristitia vel dolor
non fuit.
AG7
Sed dicendum, quod ratio superior ut ratio volebat corporis passionem, non autem ut natura. Sed contra: eadem
potentia est ratio ut ratio est considerata, et ut natura: diversa enim consideratio substantiam rei non variat. Si
ergo ratio superior ut ratio aliquid volebat, et ut natura nolebat; eadem potentia simul et semel aliquid volebat et
nolebat; quod est impossibile.
AG8
Praeterea, secundum Philosophum, delectationi quae est in considerando, nulla tristitia est opposita vel contraria.
Delectatio autem superioris rationis est in contemplando aeterna. Ergo in ea non potest esse aliquis dolor vel
tristitia. Haec enim tristitia sive dolor delectationi contemplativae opponeretur. Et ita in anima Christi secundum
superiorem rationem passio doloris vel tristitiae non fuit.
SC1
Sed contra. Est quod in Psal. Lxxxvii, V. 4 dicitur: repleta est malis anima mea; Glossa: non vitiis, sed doloribus.
Ergo in qualibet parte animae Christi fuit dolor; et ita in superiori ratione.
SC2
Praeterea, satisfactio respondet culpae.
Sed Christus sua passione satisfecit pro culpa primi hominis. Cum ergo culpa illa pervenit usque ad superiorem
rationem; et passio Christi ad superiorem rationem debuit pervenire.
563

