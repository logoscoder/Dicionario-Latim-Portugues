Ergo Deus non potest facere ut voluntas aliquid coacte velit; et ita non potest cogere voluntatem.
CO
Responsio. Dicendum, quod Deus potest mutare voluntatem de necessitate, non tamen potest eam cogere.
Quantumcumque enim voluntas immutetur in aliquid, non dicitur cogi in illud. Cuius ratio est, quia ipsum velle
aliquid est inclinari in illud; coactio autem vel violentia est contraria inclinationi illius rei quae cogitur.
Cum igitur Deus voluntatem immutat, facit ut praecedenti inclinationi succedat alia inclinatio, ita quod prima
aufertur, et secunda manet. Unde illud ad quod inducit voluntatem, non est contrarium inclinationi iam existenti,
sed inclinationi quae prius inerat: unde non est violentia nec coactio. Sicut lapidi ratione suae gravitatis inest
inclinatio ad locum Deorsum; hac autem inclinatione manente, si sursum proiiciatur, erit violentia. Si autem
Deus auferat a lapide inclinationem gravitatis, et det ei inclinationem levitatis, tunc ferri sursum non erit ei
violentum; et ita immutatio motus potest esse sine violentia.
Et per hunc modum intelligendum est quod Deus voluntatem immutat sine hoc quod voluntatem cogat.
Potest autem Deus voluntatem immutare ex hoc quod ipse in voluntate operatur sicut et in natura; unde, sicut
omnis actio naturalis est a Deo, ita omnis actio voluntatis in quantum est actio, non solum est a voluntate ut
immediato agente, sed etiam a Deo ut primo agente, qui vehementius imprimit. Unde, sicut voluntas potest
immutare actum suum in aliud, ut ex dictis patet, ita etiam et multo amplius, Deus.
Immutat autem voluntatem dupliciter.
Uno modo movendo tantum; quando scilicet voluntatem movet ad aliquid volendum, sine hoc quod aliquam
formam imprimat voluntati; sicut sine appositione alicuius habitus, quandoque facit ut homo velit hoc quod prius
non volebat.
Alio vero modo imprimendo aliquam formam in ipsam voluntatem.
Sicuti enim ex ipsa natura, quam Deus voluntati dedit, inclinatur voluntas in aliquid volendum, ut ex dictis patet;
ita ex aliquo superaddito, sicut est gratia vel virtus, inclinatur ulterius ad volendum aliquid anima, ad quod prius
non erat determinata naturali inclinatione.
Sed haec quidem inclinatio superaddita, quandoque est perfecta, quandoque imperfecta.
Quando quidem est perfecta ita facit necessariam inclinationem in id ad quod determinat; sicut per naturam de
necessitate inclinatur voluntas in appetendum finem, sicut contingit in beatis, in quibus caritas perfecta inclinat
sufficienter in bonum, non solum quantum ad finem ultimum, sed etiam quantum ad ea quae sunt ad finem.
Aliquando vero forma superaddita non est usquequaque perfecta, sicut est in viatoribus; et tunc ex forma
superaddita voluntas inclinatur quidem, sed non de necessitate.
RA
Et per hoc patet solutio ad obiecta. Nam primae rationes probabant quod Deus potest immutare voluntatem;
secundae vero, quod non potest cogere; quorum utrumque verum est, ut ex dictis patet.
Sciendum tamen, quod ubi dicitur in Glossa inducta, quod Deus operatur in cordibus hominum ad inclinandas
voluntates eorum in malum, non est intelligendum, ut Glossa ibidem dicit, quasi Deus malitiam impartiatur; sed
quia, sicut apponit gratiam, unde inclinatur hominum voluntas ad bonum, ita subtrahit quibusdam: qua subtracta,
incurvatur voluntas eorum ad malum.
|a9 Articulus 9
TTA
Nono quaeritur utrum aliqua creatura possit immutare voluntatem, vel imprimere in ipsam.
TTB
Et videtur quod sic.
AG1
Quia ipsa voluntas creatura quaedam est.
Sed voluntas actum suum immutat quo vult.
Ergo videtur quod aliqua creatura immutet voluntatem et cogat ipsam.
AG2
Praeterea, difficilius est immutare totum quam partem. Sed secundum quosdam Philosophos, corpora caelestia
immutant totam multitudinem ad aliquid volendum. Ergo multo fortius videtur quod possunt cogere voluntatem
alicuius unius.
AG3
Praeterea, quicumque vincitur ab aliquo, cogitur ab illo. Sed secundum Philosophum in VII ethic., incontinentes
vincuntur a passionibus.
Ergo passiones immutant et cogunt voluntatem incontinentis.
AG4
Praeterea, secundum Augustinum in III de Trin., superiora tam in spiritibus quam in corporibus movent inferiora
naturali quodam ordine. Sed Angelorum beatorum sicut intellectus est superior et perfectior nostro intellectu, ita
et voluntas nostra voluntate. Ergo, sicut per intellectum suum possunt imprimere in intellectum nostrum, eum

448

