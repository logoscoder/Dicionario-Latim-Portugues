RA4
Ad quartum dicendum, quod in intellectu possibili differt actu apprehendere et retinere, non ex eo quod species
sit in eo aliquo modo corporaliter, sed intelligibiliter tantum.
Nec tamen sequitur quod semper intelligatur secundum illam speciem, sed solum quando intellectus possibilis
perfecte fit in actu illius speciei. Quandoque vero est imperfecte in actu eius scilicet quodammodo medio inter
puram potentiam et purum actum. Et hoc est habitualiter cognoscere: et de hoc modo cognitionis reducitur in
actum perfectum per voluntatem, quae, secundum Anselmum, est motor omnium virium.
RA5
Ad quintum dicendum, quod mens est ad imaginem, praecipue secundum quod fertur in Deum et in seipsam.
Ipsa autem est sibi praesens, et similiter Deus, antequam aliquae species a sensibilibus accipiantur; et praeterea
mens non dicitur habere vim memorativam ex hoc quod aliquid actu teneat, sed ex hoc quod est potens tenere.
RA6
Ad sextum patet responsio ex dictis.
RA7
Ad septimum dicendum, quod nulla potentia potest aliquid cognoscere nisi convertendo se ad obiectum suum, ut
visus nihil cognoscit nisi convertendo se ad colorem. Unde, cum phantasma hoc modo se habeat ad intellectum
possibilem sicut sensibilia ad sensum, ut patet per Philosophum in III de anima, quantumcumque aliquam
speciem intelligibilem apud se intellectus habeat, nunquam tamen actu aliquid considerat secundum illam
speciem, nisi convertendo se ad phantasma.
Et ideo, sicut intellectus noster secundum statum viae indiget phantasmatibus ad actu considerandum antequam
accipiat habitum, ita et postquam acceperit. Secus autem est de Angelis, quorum intellectus obiectum non est
phantasma.
RC1
Ad primum vero eorum quae in contrarium obiiciuntur, dicendum, quod ex auctoritate illa haberi non potest
quod in mente sit memoria nisi secundum modum praedictum, non autem quod proprie.
RC2
Ad secundum dicendum, quod verbum Augustini est intelligendum quod memoria potest esse de praesentibus
obiectis; nunquam tamen potest dici memoria nisi consideretur aliquid praeteritum, ad minus ex parte ipsius
cognitionis. Et secundum hoc etiam dicitur aliquis sui oblivisci, vel memorari, inquantum de seipso, qui est
praesens sibi, non conservat vel conservat praeteritam cognitionem.
RC3
Ad tertium dicendum, quod inquantum intellectus cognoscit differentias temporum secundum communes
rationes, sic formare potest compositiones secundum quamlibet temporis differentiam.
RC4
Ad quartum dicendum, quod providentia non est in intellectu nisi secundum generales rationes futuri; sed ad
particularia applicatur mediante ratione particulari, quam oportet mediam intercedere inter rationem universalem
moventem et motum qui in particularibus consequitur, ut patet per Philosophum in III de anima.
|a3 Articulus 3
TTA
Tertio quaeritur utrum memoria distinguatur ab intelligentia sicut potentia a potentia.
TTB
Et videtur quod non.
AG1
Diversarum enim potentiarum sunt diversi actus. Sed intellectus possibilis et memoriae, prout in mente ponitur,
est idem actus, qui est species retinere; hoc enim Augustinus memoriae, Philosophus autem intellectui possibili
attribuit.
Ergo memoria non distinguitur ab intelligentia sicut potentia a potentia.
AG2
Praeterea, accipere aliquid non concernendo aliquam temporis differentiam, est proprium intellectus, qui
abstrahit ab hic et nunc. Sed memoria non concernit aliquam differentiam temporis, quia, secundum
Augustinum, XIV de Trinit., memoria est communiter praeteritorum, praesentium, et futurorum.
Ergo memoria ab intellectu non distinguitur.
AG3
Praeterea, intelligentia accipitur dupliciter secundum Augustinum, XIV de Trinit..
Uno modo prout dicimur intelligere illud quod actu cogitamus; alio modo prout dicimur intelligere illud quod
non actu consideramus. Sed intelligentia, secundum quam id tantum dicimur intelligere quod actu cogitamus, est
intelligere in actu; quod non est potentia, sed operatio alicuius potentiae; et sic non distinguitur a memoria sicut
potentia a potentia. Secundum vero quod intelligimus ea quae non actu cogitamus, nullo modo a memoria
distinguitur, sed ad memoriam pertinet; quod patet per Augustinum, XIV de trinitate, ubi sic dicit: si nos
215

