RA7
Ad septimum dicendum, quod gratia est in prima specie qualitatis, quamvis non proprie possit dici habitus, quia
non immediate ordinatur ad actum, sed ad quoddam esse spirituale quod in anima facit, et est sicut dispositio
quae est respectu gloriae, quae est gratia consummata. Nihil tamen simile gratiae in accidentibus animae quae
Philosophi sciverunt, invenitur: quia Philosophi non cognoverunt nisi illa animae accidentia quae ordinantur ad
actus naturae humanae proportionatos.
RC
Alia concedimus, quamvis quaedam eorum non recte concludant.
|a3 Articulus 3
TTA
Tertio quaeritur utrum aliqua creatura possit esse causa gratiae.
TTB
Et videtur quod sic.
AG1
Ioan. XX, 23, Dominus dixit discipulis suis: quorum remiseritis peccata, remittuntur eis. Ex quo patet quod
homines possunt peccata remittere. Sed peccata non remittuntur nisi per gratiam. Ergo homines possunt gratiam
conferre.
AG2
Praeterea, dionysius dicit, IV cap. Cael.
Hierarch., quod sicut corpora soli propinquiora lumen ab eo recipiunt, et in alia corpora transfundunt; ita
substantiae Deo appropinquantes eius lumen plenius recipiunt, et aliis tradunt. Sed lumen divinum est gratia.
Ergo creaturae quaedam plenius gratiam recipientes, possunt eam aliis tradere.
AG3
Praeterea, bonum, secundum dionysium, est diffusivum sui. Ergo quod plus habet de ratione boni, plus habet de
ratione diffusionis.
Sed formae spirituales plus habent de ratione boni quam corporales, utpote summo bono propinquiores. Cum
ergo formae corporales in aliquibus creaturis existentes, sint principium suae communicationis in similitudine
speciei; multo magis qui habet gratiam, poterit in alio gratiam causare.
AG4
Praeterea, sicut affectus perficitur divino lumine gratiae, ita intellectus perficitur lumine veritatis. Sed lumen
intellectus una creatura potest alteri praebere; quod patet ex hoc quod, secundum dionysium, superiores Angeli
inferiores illuminant: quae quidem illuminatio, secundum ipsum, est divinae scientiae assumptio.
Ergo gratiam potest rationalis creatura aliis praebere.
AG5
Praeterea, Christus est caput nostrum, secundum humanam naturam. Sed capitis est sensus et motus in membra
diffundere. Ergo Christus secundum humanam naturam diffundit spirituales sensus et motus, per quos gratiae
intelliguntur, secundum Augustinum, in membra corporis mystici.
AG6
Sed dicendum, quod Christus secundum humanam naturam per ministerium gratiam in homines effudit. Sed
contra: Christus prae aliis omnibus singulariter est caput ecclesiae.
Sed per modum ministerii operari ad gratiae collationem convenit aliis ecclesiae ministris.
Ergo ad rationem capitis non sufficit quod gratiam infundat per modum ministerii.
AG7
Praeterea, mors et resurrectio Christi convenit ei secundum humanam naturam. Sed sicut dicit Glossa super illud
psalm. XXIX, 6, ad vesperum demorabitur fletus, resurrectio Christi est causa resurrectionis animae in praesenti,
et corporis in futuro: resurrectio autem animae in praesenti est per gratiam.
Ergo Christus secundum humanam naturam est causa gratiae.
AG8
Praeterea, forma substantialis, quae dat esse et vivere, est nobilior forma accidentali qualibet. Sed aliquod agens
creatum potest in formam substantialem, quae dat esse et vivere, scilicet vegetabilem et sensibilem. Ergo multo
fortius potest in formam accidentalem, quae est gratia.
AG9
Sed dicebatur, quod ideo gratiam creatura causare non potest, quia, cum non educatur de potentia materiae, non
fit nisi per creationem: creare autem est infinitae potentiae, propter infinitam distantiam inter ens et nihil; et sic
nulli creaturae potest competere.
Sed contra: infinita non est pertransire.
Sed distantiam quae est de ente in nihil, contingit pertransire: quia creatura per seipsam in nihilum decideret, nisi
manu conditoris teneretur, secundum Gregorium.
Ergo inter ens et nihil non est infinita distantia.
575

