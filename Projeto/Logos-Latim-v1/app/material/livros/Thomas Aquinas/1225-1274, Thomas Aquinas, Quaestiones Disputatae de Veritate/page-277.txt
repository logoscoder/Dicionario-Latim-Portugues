scilicet nobilitates quae sunt de ratione formae, communicantur subiecto recipienti. Sic enim subiectum per
formam perficitur et nobilitatur.
Et hoc modo per gloriam immortalitatis corpus corruptibile immortale efficitur; et similiter etiam per
irradiationem ab immobili veritate elevatur mens prophetae ad hoc quod mobilia immobiliter videat.
RA5
Ad quintum dicendum, quod quia futurorum notitia est Deo propria, ideo futurorum cognitio non potest accipi
nisi a Deo; non tamen oportet quod ipsum Deum videat quicumque futura a Deo cognoscit.
RA6
Ad sextum dicendum, quod mens prophetae, secundum illum Philosophum, saeculo praescientiarum sive
intelligentiarum coniungitur, non quod ipsas intelligentias videat, sed quia ex ipsarum irradiatione, earum
praescientiae particeps fit.
RA7
Ad septimum dicendum, quod etiam secundum fidem finis humanae vitae est ut homo saeculo altiori
coniungatur; sed ad hunc finem pertingitur solum in patria, non in via.
RA8
Ad octavum dicendum, quod speculum in quo videt propheta, quamvis sit temporale, tamen est Dei aeternam
praescientiam repraesentans; et secundum hoc in speculo aeternitatis videt.
RA9
Ad nonum dicendum, quod quamvis sol non possit dici speculum rerum visibilium, tamen res visibiles
quodammodo possunt dici speculum solis, inquantum in eis claritas solis refulget; et sic etiam notitia in mente
prophetae effecta dicitur aeternitatis speculum.
RA10
Ad decimum dicendum, quod perfectior est visio qua videtur Deus ut est species rerum, quam illa qua videtur ut
est beatitudinis obiectum: quia haec illam praesupponit et eam perfectiorem esse ostendit: perfectius enim videt
causam qui in ea eius effectus inspicere potest, quam qui solam essentiam causae videt.
RA11
Ad undecimum dicendum, quod relatio qua Deus refertur ad unam creaturam, non praesupponit relationem qua
refertur ad alteram, sicut relatio qua refertur ad creaturam, praesupponit ipsam Dei essentiam absolute; et sic non
sequitur.
RA12
Ad duodecimum dicendum, quod verbum Augustini non est referendum ad visionem prophetarum, sed ad
visionem sanctorum in patria, vel eorum qui in statu viae vident secundum modum patriae, ut Paulus in raptu.
RA13
Ad decimumtertium dicendum, quod de immobili veritate futurorum prophetae iudicant per veritatem increatam,
non quia eam videant, sed quia ab ea illustrantur.
RC
Rationes autem quae sunt in contrarium, concedimus quantum ad hoc quod non vident ipsum Deum aeternum,
quamvis in speculo aeternitatis videant, ut dictum est.
Duae tamen ultimae rationes non recte concludunt: quia, quamvis Deus sit omnino uniformis, tamen in eo rerum
cognitio distincte accipi potest, prout ipse est propria ratio uniuscuiusque. Similiter quamvis speculum a
materialibus ad spiritualia transferatur, non tamen haec translatio attenditur secundum omnes conditiones speculi
materialis, ut quamlibet earum in speculo spirituali observare oporteat, sed solum secundum repraesentationem.
|a7 Articulus 7
TTA
Septimo quaeritur utrum in revelatione prophetica imprimantur divinitus in mentem prophetae novae rerum
species, vel solum intellectuale lumen.
TTB
Et videtur quod solum lumen sine speciebus.
AG1
Quia, ut habetur in Glossa II corinth.
XIV, 2, a sola visione intellectuali dicitur aliquis propheta.
Sed visio intellectualis non est de rebus per rerum similitudines, sed per ipsas rerum essentias, ut ibidem dicitur.
Ergo in visione prophetica nullae species in mente prophetae sunt.
AG2
Praeterea, intellectus abstrahit a materia et materialibus conditionibus. Si igitur in visione intellectuali, quae facit
prophetam, fiant aliquae similitudines, illae similitudines non erunt admixtae materiae vel conditionibus
materialibus. Ergo per eas propheta non poterit cognoscere particularia, sed universalia solum.
AG3

277

