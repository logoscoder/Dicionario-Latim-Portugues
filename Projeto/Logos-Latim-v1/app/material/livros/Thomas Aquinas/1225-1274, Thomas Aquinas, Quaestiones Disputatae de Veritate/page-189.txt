simul undique calefacit diversa corpora. Et ita etiam intellectus perfectus per formam potest simul ferri in
diversa, ad quae se extendit repraesentatio illius formae; et erunt multae intentiones ex parte eius in quod fertur
intellectus, sed una ex unitate intellectus et formae.
RC3
Ad tertium dicendum, quod intellectus non intelligit simul multa ad quae intelligenda requiritur, quod diversis
formis figuretur.
RC4
Ad quartum dicendum, quod rationes ideales non differunt nisi secundum habitudines diversas; unde omnes sunt
unum per essentiam: quod non est de formis concreatis Angelo.
RC5
Ad quintum dicendum, quod cum dicitur quod virtus non excedit substantiam, non est sic intelligendum quod
nihil conveniat virtuti quod non convenit substantiae; sed quod efficacia virtutis est secundum modum
substantiae; ut, si substantia est materialis, et virtus materialiter agit.
RC6
Ad sextum dicendum quod quanto aliquid est simplicius, tanto virtute ad plura se extendit, sed quantitate
dimensiva ad pauciora; et sic extensio dimensivae quantitatis ad multa indicat compositionem, extensio vero
virtutis indicat simplicitatem.
|a15 Articulus 15
TTA
Decimoquinto quaeritur utrum Angeli cognoscant res discurrendo de uno in aliud.
TTB
Et videtur quod sic.
AG1
Quicumque enim cognoscit unum per alterum, cognoscit discurrendo. Sed Angeli cognoscunt unum per aliud,
dum creaturas in verbo intuentur. Ergo et cognoscunt res discurrendo.
AG2
Praeterea, sicuti nos scimus quaedam, et quaedam ignoramus, ita etiam et Angeli, ut ex supra dictis patet.
Sed nos ex notis possumus in ignota devenire.
Cum igitur Angeli sint altioris intellectus quam nos, videtur quod ipsi possint ex his quae sciunt in cognitionem
ignoratorum devenire. Hoc autem est discurrere. Ergo ipsi de uno in aliud discurrunt.
AG3
Praeterea, in operatione intellectus non potest attendi alius motus nisi secundum quod discurrit de uno in aliud.
Sed Angeli in intelligendo moventur; unde dicit dionysius, cap. IV de divin. Nomin., quod Angeli moventur
circa bonum et pulchrum circulariter, oblique et recte, sicut et animae. Ergo sicut animae discurrunt intelligendo,
ita et Angeli.
AG4
Praeterea, sicut dicit Augustinus in libro de divinatione Daemonum, Daemones cognoscunt cordium cogitationes
ex motibus qui in corpore apparent. Hoc autem est cognoscere causam per effectum, hoc autem etiam est de uno
in alterum discurrere. Ergo Daemones cognoscunt res, discurrendo de uno in aliud; et eadem ratione Angeli, cum
eadem sit cognitio in eisdem naturalis.
AG5
Praeterea, maximus dicit in expositione cap. VII de divin. Nomin., quod animae nostrae more Angelorum multa
in unum convolvunt. Sed convolvere multa in unum, est per collationem. Ergo Angeli conferendo cognoscunt.
AG6
Praeterea, Angeli cognoscunt causas et effectus naturales ita perfecte sicut et nos.
Sed nos in causis videmus effectus, et in effectibus videmus causas. Ergo et Angeli; et ita, sicut nos conferimus,
ita et ipsi.
AG7
Praeterea, omnis cognitio per experimentum accepta est cognitio collativa, quia est in experimento: ex
singularibus memoriis multis una communis acceptio sumitur, ut dicitur in I metaphysicorum. Sed Daemones per
experientiam longi temporis multa cognoscunt de naturalibus effectibus, ut dicit Augustinus in Lib. De
divinationibus Daemonum, et in XII super Genesim ad litteram.
Ergo in eis est cognitio collativa.
SC1
Sed contra. Omnis discursus vel est ab universali ad particularia, vel a particularibus ad universalia, quia omnis
ratio reducitur ad syllogismum et inductionem.
Sed, sicut dicit dionysius, cap. VII de divinis nominibus, Angeli neque a divisibilibus aut sensibus, congregant
divinam cognitionem, neque ab aliquo communi ad ista particularia simul aguntur. Ergo in eis non est aliquis
discursus.
189

