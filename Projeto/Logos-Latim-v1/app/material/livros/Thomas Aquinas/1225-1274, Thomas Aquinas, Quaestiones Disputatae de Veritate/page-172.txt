cognosci in essentia Angeli quam in propriis naturis. Cum ergo eas nos in propriis naturis cognoscamus, multo
fortius Angeli essentiam suam intuentes, omnia materialia cognoscunt.
AG3
Praeterea, lumen intellectus angelici est perfectius quam lumen intellectus agentis qui est pars animae nostrae.
Sed in lumine intellectus agentis omnia materialia cognoscimus, quia illud lumen est actus omnium
intelligibilium.
Ergo multo fortius Angelus cognoscendo lumen suum, omnia materialia cognoscit.
AG4
Praeterea, cum Angelus res materiales cognoscat, oportet quod eas vel per speciem vel per essentiam suam
cognoscat. Sed non per speciem; quia neque per particularem, cum sit immunis a materia, neque per
universalem, quia sic non haberet perfectam et propriam cognitionem de eis. Ergo per essentiam suam cognoscit
res materiales.
AG5
Praeterea, si lux corporalis seipsam cognosceret, omnes colores ex hoc cognosceret, eo quod ipsa est actus
omnium colorum.
Cum igitur Angelus sit lux spiritualis, cognoscendo seipsum, cognoscet omnia materialia.
AG6
Praeterea, intellectus Angeli medius est inter intellectum divinum et humanum. Sed intellectus divinus omnia
cognoscit per essentiam suam, intellectus autem humanus omnia per species.
Ergo intellectus angelicus ad minus quaedam, cognoscendo essentiam suam, cognoscet.
AG7
Praeterea, dionysius dicit, cap. VII de divinis nominibus: Angelos scire dicunt eloquia, scilicet sacra ea quae sunt
in terra, non secundum sensus ipsa cognoscentes, sed secundum propriam Deiformis mentis virtutem et naturam.
Ergo videtur quod cognoscendo virtutem et naturam suam materialia cognoscant.
AG8
Praeterea, si speculum materiale cognoscitivum esset, cognosceret res materiales per essentiam suam, nisi a
rebus species in ipsum resultarent. Sed in intellectu Angeli non resultant species a rebus materialibus, ut patet per
dionysium, cap. VII de divinis nominibus.
Si ergo materialia cognoscat oportet quod per essentiam suam ea cognoscat, cum sit quoddam speculum, ut patet
per dionysium, cap. IV de divinis nominibus.
AG9
Praeterea, potentia cognitiva in Angelis est perfectior quam potentia naturalis rerum materialium. Sed multae
potentiae materialium possunt per seipsas in sua obiecta, sine hoc quod aliquid eis superaddatur.
Ergo multo fortius intellectus angelicus poterit cognoscere res materiales per essentiam suam sine aliquibus
speciebus.
AG10
Praeterea, efficacior est Angelus in cognoscendo quam ignis in comburendo. Sed ignis comburit sine hoc quod
aliquid combustibile sit in ipso. Ergo et Angelus cognoscit per se ipsum sine hoc quod aliqua species
cognoscibilis sit in ipso.
SC1
Sed contra. Est quod dicitur in libro de causis, quod omnis intelligentia est plena formis; et in eodem libro
dicitur, quod formae sunt in ea per modum intelligibilem.
Ergo per huiusmodi formas intelligit res, et non per essentiam suam.
SC2
Praeterea, magis convenit essentia Angeli cum alio Angelo quam cum re materiali. Sed non potest Angelus ex
hoc quod cognoscit essentiam suam, alios Angelos cognoscere. Ergo nec cognoscendo essentiam suam
materialia cognoscet.
SC3
Praeterea, illud quod principium est unitatis, non potest esse principium distinctionis.
Sed essentia Angeli est principium unitatis ipsius, quia per eam Angelus unus est.
Ergo non potest esse principium distinctae cognitionis de rebus.
SC4
Praeterea, nihil praeter Deum est id quod habet. Sed Angelus habet potentiam intellectivam.
Ergo non est potentia intellectiva; ergo multo minus est id quo intelligit; ergo non intelligit res per essentiam
suam.
CO
Responsio. Dicendum, quod omnis cognitio est per assimilationem; similitudo autem inter aliqua duo est
secundum convenientiam in forma.
Cum autem unitas effectus unitatem causae demonstret, et sic in genere cuiuslibet formae ad unum primum
principium illius formae redire oporteat, impossibile est aliqua duo esse ad invicem similia, nisi altero duorum
172

