RA4
Ad quartum dicendum, quod Adam conformabatur Angelo in cognitione contemplationis per gratiam; sed
praeter hoc habebat aliam cognitionem suae naturae competentem, ut dictum est.
RA5
Ad quintum dicendum, quod creatura est tenebra in quantum est ex nihilo; in quantum vero est a Deo,
similitudinem aliquam eius participat, et sic in eius similitudinem ducit.
RA6
Ad sextum dicendum, quod Augustinus ibi loquitur de illa cognitione quae est per inspirationem divinam. Quod
patet ex hoc quod de locutione Dei ibi mentionem facit, nec omnino tacet de alio cognitionis modo, unde
subiungit: fortassis etiam illo locutionis genere. Deus ei loquebatur, qui fit per creaturam, sive in extasi spiritus
corporalibus imaginibus, sive ipsis sensibus corporis aliqua specie praesentata.
RA7
Ad septimum dicendum, quod anima quamvis sit Deo similior quam alia creatura, non tamen in cognitionem
suae naturae, ut eam a ceteris discernat, potest pervenire nisi ex sensibilibus creaturis, a quibus nostra cognitio
ortum habet.
RA8
Ad octavum dicendum, quod quamvis Adam Deum viderit per lumen contemplationis, non tamen superfluit illa
cognitio qua Deum ex creaturis consideravit: ut scilicet idem pluribus modis cognosceret; et quod non solum
gratuitam cognitionem, sed etiam naturalem haberet.
|a3 Articulus 3
TTA
Tertio quaeritur utrum Adam in statu innocentiae fidem de Deo habuerit.
TTB
Et videtur quod non.
AG1
Cognitio enim fidei est cognitio aenigmatica, ut patet I Cor., cap. XIII, 12: videmus nunc per speculum etc.. Sed
Adam in statu innocentiae habuit visionem non aenigmaticam, sed apertam. Ergo fidem non habuit.
AG2
Praeterea, Hugo de sancto victore dicit, quod cognovit creatorem suum non ea cognitione qua modo a
credentibus absens fide quaeritur. Ergo idem quod prius.
AG3
Praeterea, Gregorius, in IV dialog., dicit: fides illis competit qui ea quae credenda sunt, per experimentum
cognoscere non possunt.
Adam autem, ut ibidem dicitur, per experimentum cognovit ea quae nos credimus. Ergo
AG4
Praeterea, fides non solum est de creatore, sed etiam de redemptore. Sed Adam in statu innocentiae nihil videtur
cognovisse de redemptore, quia sui casus praescius non fuit, sine quo redemptio non fuisset. Ergo Adam fidem
tunc (non) habuit.
SC1
Sed contra. Est quod Augustinus dicit, Lib. XIV de civitate Dei, quod Adam in statu innocentiae habuit caritatem
de corde puro et conscientia bona et fide non ficta.
Ergo fidem habuit.
SC2
Praeterea, habuit omnes virtutes, ut magister dicit in II Sent., dist. 29. Ergo et fidem.
CO
Responsio. Dicendum, quod Adam in primo statu fidem habuit: quod quidem apparet si obiectum fidei
consideremus.
Ipsa enim veritas prima, prout est non apparens, est fidei obiectum; dico autem non apparens neque per speciem,
sicut beatis apparet, neque per naturalem rationem, sicut aliquibus philosophis de Deo sunt nota, ut eum esse
intelligentem et incorporeum et alia huiusmodi.
Adam autem non solum sciebat illa de Deo quae naturali ratione cognosci possunt, sed etiam amplius; nec tamen
ad videndum Dei essentiam pervenerat: unde constat quod de Deo cognitionem fidei habebat.
Sed fides est duplex secundum duplicem auditum, et duplicem locutionem. Est enim fides ex auditu, ut dicitur
Rom., X, 17.
Est enim quaedam locutio exterior, qua nobis Deus per praedicatores loquitur; quaedam autem interior locutio,
qua nobis loquitur per internam inspirationem. Dicitur autem ipsa interna inspiratio locutio quaedam ad
similitudinem exterioris locutionis: sicut enim in exteriori locutione proferimus ad audientem non ipsam rem
quam notificare cupimus, sed signum illius rei, scilicet vocem significativam; ita Deus interius inspirando non

381

