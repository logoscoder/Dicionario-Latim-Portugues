RA5
Ad quintum dicendum, quod Christus est mediator Dei et hominum etiam secundum humanam naturam, in
quantum cum hominibus habet passibilitatem, cum Deo vero iustitiam, quae est in eo per gratiam: et ideo
requiritur praeter unionem habitualis gratia in Christo ad hoc quod sit mediator et caput.
RA6
Ad sextum dicendum, quod una et eadem gratia habitualis diversa ratione est gratia capitis et singularis personae
et unionis, per modum superius dictum, in corp. Art..
RA7
Ad septimum dicendum, quod licet in Christo requiratur, ad hoc quod sit caput, utraque natura; tamen ex ipsa
unione divinae naturae ad humanam sequitur in humana quaedam gratiae plenitudo, ex qua in alios redundantia
fiat a capite Christo.
|a6 Articulus 6
TTA
Sexto quaeritur utrum Christus mereri potuerit.
TTB
Et videtur quod non.
AG1
Omne enim meritum ex libertate arbitrii procedit, quia indeterminate se habet ad multa. Sed liberum arbitrium in
Christo determinate se habebat ad bonum. Ergo mereri non potuit.
AG2
Praeterea, quae est comparatio recipientis ad receptum, eadem est comparatio merentis ad praemium: quia ad hoc
meretur aliquis ut recipiat quod meretur. Sed recipiens debet esse denudatum a recepto, ut patet in Lib. De
anima. Ergo ille qui meretur, debet esse absque praemio: quod de Christo dici non potest, cum ipse fuerit verus
comprehensor. Ergo videtur quod Christus mereri non potuit.
AG3
Praeterea, id quod debetur alicui, non oportet quod mereatur. Sed ex hoc ipso quod Christus comprehensor erat,
debebatur ei impassibilitas mentis et corporis. Ergo ista non meruit.
AG4
Praeterea, meritum non est respectu eorum quae necessario consequuntur quasi naturali ordine; quia meritum est
respectu eius quod ex voluntate alterius redditur quasi merces.
Sed gloria corporis quodam naturali ordine ex gloria animae habetur per Augustinum in epistola ad dioscorum.
Ergo cum Christus esset beatus quantum ad animam, utpote qui divinitate fruebatur; videtur quod gloriam
corporis mereri non potuerit.
AG5
Praeterea, sicut Christus ante passionem habuit gloriam animae et non corporis, ita et sancti qui nunc sunt in
gloria. Sed sancti nunc non merentur gloriam corporis. Ergo nec Christus meruit.
AG6
Praeterea, non potest esse idem principium meriti et terminus; et sic non potest esse idem praemium et
principium merendi.
Sed caritas quae erat in Christo, ad praemium eius pertinebat, quia erat de perfectione beatitudinis, cum per eam
frueretur. Ergo non poterat esse principium merendi. Omne autem meritum est ex caritate. Ergo in Christo
meritum esse non potuit.
AG7
Praeterea, remoto priori removetur posterius.
Sed meritum per prius respicit beatitudinem animae, quam Christus non meruit, quia ab instanti conceptionis
eam habuit. Ergo nec aliquid aliud mereri potuit.
SC1
Sed contra. Est quod in Psal. XV, 1, super illud, conserva me, Domine, dicit Glossa: praemium, quoniam speravi
in te etiam meritum. Ergo Christus meruit.
SC2
Praeterea, cuicumque redditur merces aliqua pro suis operibus, meretur. Sed Christo, propter suam humilitatem
passionis, reddita est merces exaltationis, ut patet Phil. II, vers. 9: propter quod Deus exaltavit illum, et donavit
illi nomen quod est super omne nomen. Ergo Christus meruit.
SC3
Praeterea, sicut fruitio est actus comprehensoris, ita meritum viatoris. Sed Christus fruebatur in quantum
comprehensor. Ergo merebatur in quantum viator.
CO
Respondeo. Dicendum, quod Christus meruit ante passionem, quando erat viator et comprehensor; quod sic
patet.
630

