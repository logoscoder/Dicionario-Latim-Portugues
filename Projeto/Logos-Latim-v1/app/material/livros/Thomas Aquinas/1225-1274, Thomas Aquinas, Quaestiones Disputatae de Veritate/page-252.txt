quaedam alia quae intelligere non potest nisi per officium rationis ea quae in principiis implicite continentur,
explicando; unde ad huiusmodi cognoscenda, antequam habitum habeat, non solum est in potentia accidentali,
sed etiam in potentia essentiali: indiget enim motore, qui reducat eum in actum per doctrinam, ut dicitur in VIII
physic.: quo non indiget ille qui iam aliquid habitualiter novit.
Doctor ergo excitat intellectum ad sciendum illa quae docet, sicut motor essentialis educens de potentia in actum;
sed ostendens rem aliquam visui corporali, excitat eum sicut motor per accidens; prout etiam habens habitum
scientiae potest excitari ad considerandum de aliquo.
RA13
Ad decimumtertium dicendum, quod certitudo scientiae tota oritur ex certitudine principiorum: tunc enim
conclusiones per certitudinem sciuntur, quando resolvuntur in principia.
Et ideo hoc quod aliquid per certitudinem sciatur, est ex lumine rationis divinitus interius indito, quo in nobis
loquitur Deus: non autem ab homine exterius docente, nisi quatenus conclusiones in principia resolvit, nos
docens: ex quo tamen nos certitudinem scientiae non acciperemus, nisi inesset nobis certitudo principiorum, in
quae conclusiones resolvuntur.
RA14
Ad decimumquartum dicendum, quod homo exterius docens non influit lumen intelligibile; sed est causa
quodammodo speciei intelligibilis, inquantum proponit nobis quaedam signa intelligibilium intentionum, quas
intellectus noster ab illis signis accipit, et recondit in seipso.
RA15
Ad decimumquintum dicendum, quod cum dicitur: nihil potest formare mentem nisi Deus; intelligitur de ultima
eius forma, sine qua informis reputatur, quotcumque alias formas habeat. Haec autem est forma illa qua ad
verbum convertitur, et ei inhaeret; per quam solam natura rationalis formata dicitur, ut patet per Augustinum
super Genesim ad litteram.
RA16
Ad decimumsextum dicendum, quod culpa est in affectu, in quem solus Deus imprimere potest, sicut infra
patebit in sequenti articulo: ignorantia autem in intellectu est, in quem etiam virtus creata potest imprimere, sicut
intellectus agens imprimit species intelligibiles in intellectum possibilem, quo mediante, ex rebus sensibilibus et
ex doctrina hominis causatur scientia in anima nostra, ut dictum est.
RA17
Ad decimumseptimum dicendum, quod certitudinem scientiae, ut dictum est, habet aliquis a solo Deo, qui nobis
lumen rationis indidit, per quod principia cognoscimus, ex quibus oritur scientiae certitudo; et tamen scientia ab
homine etiam causatur in nobis quodammodo, ut dictum est.
RA18
Ad decimumoctavum dicendum, quod discipulus ante locutionem magistri interrogatus, responderet quidem de
principiis per quae docetur, non autem de conclusionibus quas quis eum docet: unde principia non discit a
magistro, sed solum conclusiones.
|a2 Articulus 2
TTA
Secundo quaeritur utrum aliquis possit dici magister sui ipsius.
TTB
Et videtur quod sic.
AG1
Quia actio magis debet attribui causae principali quam instrumentali. Sed causa quasi principalis scientiae
causatae in nobis est intellectus agens. Homo autem, qui docet exterius, est causa quasi instrumentalis proponens
intellectui agenti instrumenta quibus ad scientiam perducat. Ergo intellectus agens magis docet quam homo
exterius. Si ergo propter locutionem exteriorem, qui exterius loquitur, dicitur magister illius qui audit; multo
amplius, propter lumen intellectus agentis, ille qui audit, dicendus est magister sui ipsius.
AG2
Praeterea, nullus aliquid addiscit nisi secundum quod ad certitudinem cognitionis pervenit. Sed certitudo
cognitionis nobis inest per principia naturaliter nota in lumine intellectus agentis. Ergo intellectui agenti
praecipue convenit docere; et sic idem quod prius.
AG3
Praeterea, docere magis proprie convenit Deo quam homini; unde Matth., c. XXIII, 8: unus est magister vester.
Sed Deus nos docet, inquantum lumen nobis rationis tradit, quo de omnibus possumus iudicare. Ergo illi lumini
actio docendi praecipue attribui debet; et sic idem quod prius.
AG4
Praeterea, scire aliquid per inventionem, est perfectius quam ab alio discere, ut patet in I ethicorum. Si igitur ex
illo modo acquirendi scientiam quo aliquis ab alio addiscit scientiam, sumitur nomen magistri, ut unus alterius sit

252

