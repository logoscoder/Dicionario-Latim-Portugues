Praeterea, nihil apprehenditur nisi secundum quod habet rationem veri, sicut nihil appetitur nisi secundum quod
habet rationem boni. Sed creaturae visibiles comparantur in Scriptura mendacio, ut patet eccli.
Cap. XXXIV, 2: quasi qui apprehendit ventum et sequitur aestum sic qui attendit ad visa mendacia; ergo
creaturae magis sunt Deo incognitae quam notae.
AG18
Sed dicebat quod creatura non dicitur non ens nisi secundum comparationem ad Deum. Sed contra, creatura non
cognoscitur a Deo nisi secundum quod ad ipsum comparatur. Si igitur creatura secundum quod comparatur ad
Deum est mendacium et non ens, et sic incognoscibilis, nullo modo a Deo cognosci poterit.
AG19
Praeterea, nihil est in intellectu quod non sit prius in sensu. Sed in Deo non est ponere sensitivam cognitionem,
quia materialis est. Ergo ipse non intelligit res creatas, cum non sint prius in sensu.
AG20
Praeterea, res praecipue cognoscuntur per causas suas; et maxime per causas quae sunt esse rei. Sed inter quatuor
causas, efficiens et finis sunt causae fieri, forma autem et materia sunt causae essendi rem, quia intrant eius
constitutionem.
Deus autem non est causa rerum nisi efficiens et finalis. Ergo minimum est quod de creaturis cognoscit.
SC1
Sed contra. Hebr., IV, 13: omnia nuda et aperta sunt oculis eius.
SC2
Praeterea, cognito uno relativorum, cognoscitur alterum. Sed principium et principiatum relative dicuntur. Ergo,
cum ipse sit principium rerum per essentiam suam, cognoscendo essentiam suam, cognoscit creaturas.
SC3
Praeterea, Deus est omnipotens. Ergo eadem ratione debet dici omnisciens; ergo non tantum scit res fruibiles, sed
etiam utiles.
SC4
Praeterea, Anaxagoras posuit intellectum esse immixtum, ut omnia cognoscat; et de hoc a Philosopho
commendatur in III de anima.
Sed intellectus divinus est maxime immixtus et purus. Ergo maxime omnia cognoscit; non solum se, sed alia.
SC5
Praeterea, quanto aliqua substantia est simplicior, tanto est plurium formarum comprehensiva.
Sed Deus est substantia simplicissima.
Ergo ipse est comprehensivus formarum omnium rerum; ergo cognoscit omnes res, non solum seipsum.
SC6
Praeterea, propter quod unumquodque et illud magis iri secundum Philosophum. Sed Deus est causa
cognoscendi creaturas omnibus qui cognoscunt: ipse enim est lux quae illuminat omnem hominem venientem in
hunc mundum, ioan.
I, 9. Ergo ipse maxime cognoscit creaturas.
SC7
Praeterea, sicut Augustinus probat in libro de Trinit., nihil diligitur nisi cognitum. Sed Deus diligit omnia quae
sunt, sapient. XI, 25. Ergo etiam omnia cognoscit.
SC8
Praeterea, in psalm. Xciii, 9, dicitur: qui finxit oculum, non considerat? quasi sic. Ergo ipse Deus, qui fecit
omnia, omnia considerat et cognoscit.
SC9
Praeterea, in psalm. Alibi, dicitur: qui finxit singillatim corda eorum, qui intelligit omnia opera eorum.
Hic autem est Deus, cordium fictor.
Ergo cognoscit opera hominum, et sic alia a se.
SC10
Praeterea, hoc idem habetur ex hoc quod alibi in psalm. Cxxxv, 5, dicitur: qui fecit caelos in intellectu. Ergo ipse
intelligit caelos quos creavit.
SC11
Praeterea, cognita causa, praecipue formali, cognoscitur effectus. Sed Deus est causa formalis exemplaris
creaturarum. Ergo, cum ipse seipsum cognoscat, cognoscet etiam creaturas.
CO
Responsio. Dicendum, quod absque dubio concedendum est, quod Deus non solum se cognoscit, sed etiam
omnia alia: quod quidem hoc modo probari potest.
Omne enim quod naturaliter in alterum tendit, oportet quod hoc habeat ex aliquo dirigente ipsum in finem; alias
casu in illud tenderet.

34

