Uno modo secundum suam actionem, in quantum nobis meruit et pro nobis satisfecit; et quantum ad hoc non
poterat dici caput ecclesiae ante incarnationem.
Alio modo per operationem nostram in ipsum secundum quod dicimur per fidem eius iustificari; et per hunc
modum etiam poterat esse caput ecclesiae ante incarnationem secundum humanitatem.
Utroque autem modo est caput ecclesiae secundum divinitatem, et ante et post.
RA10
Ad decimum dicendum, quod quia nondum erat meritum Christi in actu, nec satisfactio ante incarnationem; ideo
non erat tanta gratiae plenitudo sicut et post.
RA11
Ad undecimum dicendum, quod Christo convenit ratio capitis non solum per actionem suam sed per actionem
nostram in ipsum; unde ratio non sequitur.
RA12
Ad duodecimum dicendum, quod esse caput vel influere per operationem nostram in ipsum, in quantum in eum
credimus, non est praedicatum quod sit res naturae, sed quod sit res rationis; unde ratio non sequitur.
RA13
Ad decimumtertium dicendum, quod Deus et homo unus est Christus; unde per hoc quod Christus est caput
secundum humanitatem et secundum divinitatem, non sequitur quod ecclesia habeat duo capita.
RA14
Ad decimumquartum dicendum, quod non secundum eamdem rationem omnino dicitur Deus caput Christi, et
Christus caput ecclesiae; unde ratio procedit quasi ex aequivocatione.
RA15
Ad decimumquintum dicendum, quod quidquid est perfectionis in fide et spe, totum convenit Christo: solum
autem quantum ad id quod imperfectionis est, de ipso negatur.
RA16
Ad decimumsextum dicendum, quod licet Christus uno modo sit caput secundum divinitatem, non tamen
removetur quin sit caput alio modo secundum humanitatem: quia ab ipso Christo secundum humanitatem,
spiritualem originem sumimus, secundum illud Io. I, 16: de plenitudine eius omnes accepimus.
RA17
Ad decimumseptimum dicendum, quod solius Dei est illuminare animas principaliter et effective; sic autem
humanitas Christi spiritualiter non influit in nos, sed alio modo, ut dictum est.
|a5 Articulus 5
TTA
Quinto quaeritur utrum in Christo requiratur aliqua habitualis gratia ad hoc quod sit caput.
TTB
Et videtur quod non.
AG1
Quia apostolus ad Coloss. I, 19, ex hoc ponit in Christo capitis rationem, quia complacuit in ipso omnem
plenitudinem inhabitare, ut in auctoritate supradicta, art. Praeced.
In fine, patet. Sed omnis plenitudo divinitatis Christum inhabitavit ex unione. Ergo praeter unionem non
requiritur alia gratia ad hoc quod sit caput.
AG2
Praeterea, Christus caput ecclesiae est secundum quod ad nostram salutem operatur.
Operatio autem humanitatis eius salutem nobis contulit, ut Damascenus dicit, secundum quod humanitas quasi
instrumentum divinitatis erat. Cum igitur in instrumento non requiratur aliquis habitus, sed tantum motum a
principali agente movetur; videtur quod in Christo, ad hoc quod esset caput ecclesiae, nulla habitualis gratia
requireretur.
AG3
Praeterea, dupliciter alicuius hominis actio alteri potest esse salubris. Uno modo secundum quod agit ut persona
singularis: et sic ad hoc quod eius actio sibi vel alteri meritoria esse possit, requiritur gratia. Alio modo ut
persona communis: et sic sunt ministri ecclesiae, qui sacramenta dispensando, et per orationes quas ex persona
ecclesiae Deo fundunt ad salutem aliorum operantur; et ad hoc non requiritur aliqua gratia, sed solummodo
potestas vel status; fiunt enim huiusmodi non solum per bonos, sed etiam per malos. Christus autem, in quantum
est ecclesiae caput, consideratur ut persona communis, cuius vicem obtinent omnes ecclesiae ministri. Ergo ad
hoc quod esset caput, habituali gratia non indigebat.
AG4
Praeterea, Christus fuit caput ecclesiae secundum quod eius meritum fuit infinitum; sic enim in omnia membra
ecclesiae influere potuit ad deletionem omnium peccatorum. Sed meritum eius infinitatem non habuit ex gratia
habituali, quae finita erat. Ergo Christus non fuit caput ratione alicuius habitualis gratiae.
AG5
628

