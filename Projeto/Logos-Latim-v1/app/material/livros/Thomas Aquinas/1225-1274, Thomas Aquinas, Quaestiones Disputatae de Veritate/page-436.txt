Ad nonum dicendum, quod, sicut ex dictis patet, in omni dirigente in finem requiritur cognitio finis. Natura
autem non dirigit in finem, sed dirigitur. Deus autem, et agens a proposito quodlibet etiam dirigunt in finem; et
ideo oportet quod habeant finis cognitionem, non autem res naturalis.
RA10
Ad decimum dicendum, quod ratio illa recte procedit de eo quod appetit finem, quasi seipsum in finem dirigens,
quia in eo requiritur quod sciat cum ad finem perventum fuerit; non autem oportet in eo quod tantum in finem
dirigitur.
RA11
Ad undecimum dicendum, quod per quam naturam aliquid tendit in finem quem nondum habet et delectatur in
fine cum habet iam; sicut per eamdem naturam terra movetur Deorsum et quiescit ibi. Fini ergo ultimo non
competit tendere in finem, sed seipso fine frui. Et hoc licet proprie appetitus dici non possit, est tamen quiddam
ad genus appetitus pertinens, a quo omnis appetitus derivatur. Ex hoc enim quod Deus seipso fruitur, alia in se
dirigit.
RA12
Ad duodecimum dicendum, quod appetitum terminari ad bonum et pacem et pulchrum, non est eum terminari in
diversa.
Ex hoc enim ipso quod aliquid appetit bonum, appetit simul et pulchrum et pacem: pulchrum quidem, in
quantum est in seipso modificatum et specificatum, quod in ratione boni includitur; sed bonum addit ordinem
perfectivi ad alia. Unde quicumque appetit bonum, appetit hoc ipso pulchrum.
Pax autem importat remotionem perturbantium et impedientium adeptionem boni. Ex hoc autem ipso quod
aliquid desideratur, desideratur etiam remotio impedimentorum ipsius.
Unde simul et eodem appetitu appetitur bonum, pulchrum et pax.
RA13
Ad decimumtertium dicendum, quod delectatio in ratione sui includit cognitionem boni, quod delectat: et propter
hoc non possunt delectari in fine habito nisi ea quae cognoscunt finem. Sed appetitus cognitionem non importat
in appetente, ut ex dictis patet. Tamen large et improprie accipiendo delectationem, dionysius dicit in IV cap. De
divinis nominibus, quod pulchrum et bonum est omnibus delectabile et amabile.
|a2 Articulus 2
TTA
Secundo quaeritur utrum omnia appetant ipsum Deum.
TTB
Et videtur quod non.
AG1
Res enim ordinatur in Deum ut est cognoscibilis et appetibilis. Sed non omnia quae ordinantur in ipsum ut est
cognoscibilis, cognoscunt ipsum; non enim omnia cognoscentia cognoscunt Deum. Ergo nec omnia quae
ordinantur in ipsum ut in appetibile, appetunt ipsum.
AG2
Praeterea, bonum quod ab omnibus est desideratum, secundum Philosophum in I ethicorum, est esse, ut ibidem
vult Commentator.
Sed Deus non est esse omnium.
Ergo Deus non est illud bonum quod ab omnibus est desideratum.
AG3
Praeterea, nullus appetit id quod refugit.
Sed quidam refugiunt Deum, cum odiant ipsum, ut habetur in psalm. Lxxiii, 23: superbia eorum qui te oderunt,
ascendit semper; et iob, XXI, 14, dicitur: dixerunt Deo: recede a nobis. Ergo non omnia appetunt Deum.
AG4
Praeterea, nullus appetit id quod habet.
Sed quidam, sicut beati, qui eo fruuntur, habent ipsum Deum. Ergo non omnia Deum appetunt.
AG5
Praeterea, naturalis appetitus non est nisi eius quod potest haberi. Sed sola rationalis creatura potest habere
Deum, cum sola sit ad imaginem Dei, et eo ipso imago Dei sit quo capax eius est, ut Augustinus dicit in lib.
De Trinit.. Ergo non omnia naturaliter appetunt Deum.
SC1
Sed contra. Est quod Augustinus dicit in Lib. Solil.: Deum diligit quidquid diligere potest. Sed omnia possunt
diligere, quia omnia appetunt bonum. Ergo omnia appetunt Deum.
SC2
Praeterea unumquodque appetit naturaliter finem suum propter quem est. Sed omnia sunt ordinata in Deum sicut
in finem; Proverb. XVI, 4: universa propter semetipsum operatus est Dominus. Ergo omnia naturaliter appetunt
Deum.
436

