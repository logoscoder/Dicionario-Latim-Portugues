Ad nonum dicendum, quod secundum quod est scitum a Deo est praesens, et ita est determinatum ad unam
partem, quantumcumque dum est futurum sit ad utrumlibet.
RA11
Ad decimum dicendum, quod Deus nihil cognoscit extra se, si ly extra referatur ad id quo cognoscit; cognoscit
autem aliquid extra se, si referatur ad id quod cognoscit; et de hoc supra dictum est.
RA12
Ad undecimum dicendum, quod duplex est cognitionis medium. Unum, quod est medium demonstrationis; et
hoc oportet esse conclusioni proportionatum, ut eo posito, conclusio ponatur; et tale medium cognoscendi non
est Deus respectu contingentium. Aliud medium cognitionis est, quod est similitudo rei cognitae, et tale medium
cognitionis est divina essentia; non tamen adaequatum alicui, etsi sit proprium singulorum, ut supra dictum est.
|a13 Articulus 13
TTA
Tertio decimo quaeritur utrum scientia Dei sit variabilis.
TTB
Et videtur quod sic.
AG1
Quia scientia est assimilatio scientis ad rem scitam. Sed scientia Dei est perfecta. Ergo perfecte assimilabitur
rebus scitis. Sed scita a Deo, sunt variabilia. Ergo scientia eius est variabilis.
AG2
Praeterea, omnis scientia quae potest falli, est variabilis. Sed scientia Dei potest falli; est enim de contingenti,
quod potest non esse. Et si non sit, scientia Dei fallitur. Ergo est variabilis.
AG3
Praeterea, scientia nostra, quae est per receptionem a rebus, est per modum scientis.
Ergo scientia Dei, quae est per hoc quod confert aliquid rebus, est per modum rei scitae.
Sed scita a Deo sunt variabilia. Ergo et scientia eius variabilis.
AG4
Praeterea, ablato uno relativorum aufertur et reliquum. Ergo et variato uno variatur et reliquum.
Sed scita a Deo sunt variabilia. Ergo et scientia eius est variabilis.
AG5
Praeterea, omnis scientia quae potest augeri vel minui, potest variari. Sed scientia Dei potest augeri et minui.
Ergo potest variari. Probatio mediae. Omnis sciens qui quandoque scit plura, quandoque pauciora, eius scientia
variatur.
Ergo sciens qui potest plura scire quam scit, vel pauciora, habet scientiam variabilem.
Sed Deus potest plura scire quam sciat; scit enim aliqua esse vel fuisse, vel futura esse, quae facturus est; posset
autem plura facere, quae nunquam est facturus; et ita posset plura scire quam sciat; et eadem ratione potest
pauciora scire quam sciat, quia potest dimittere aliquid eorum quae facturus est. Ergo eius scientia potest augeri
et minui.
AG6
Sed dicebat, quod quamvis plura essent subiecta vel pauciora divinae scientiae, non tamen eius scientia
variaretur. Sed contra, sicut possibilia sunt subiecta potentiae divinae, ita scibilia sunt subiecta divinae scientiae.
Sed si Deus posset plura facere quam potuerit, eius potentia augeretur; minueretur autem, si posset in pauciora.
Ergo, eadem ratione, si plura sciret quam prius scivisset, eius scientia augeretur.
AG7
Praeterea, Deus quandoque scivit Christum nasciturum, nunc autem nescit eum esse nasciturum, sed esse iam
natum. Ergo Deus aliquid scit quod prius nescivit, et aliquid scivit quod nunc nescit; et sic eius scientia variatur.
AG8
Praeterea, sicut ad scientiam requiritur scibile, ita requiritur et modus sciendi. Sed si modus cognoscendi
variaretur quo Deus scit, scientia eius esset variabilis. Ergo, eadem ratione, cum scibilia ab ipso varientur, eius
scientia variabilis erit.
AG9
Praeterea, in Deo dicitur esse quaedam scientia approbationis, secundum quam solos bonos cognoscit. Sed Deus
potest approbare quos non approbavit. Ergo potest scire quod prius nescivit; et sic videtur eius scientia variabilis.
AG10
Praeterea, sicut scientia Dei est ipse Deus, ita et potentia Dei est ipse Deus. Sed a potentia Dei dicimus res
mutabiliter in esse produci. Ergo, eadem ratione, a scientia Dei res mutabiliter cognoscuntur sine aliquo
detrimento divinae perfectionis.
AG11
Praeterea, omnis scientia quae transit de uno in alterum, est variabilis. Sed scientia Dei est huiusmodi, quia per
essentiam suam cognoscit res. Ergo est variabilis.
60

