RA10
Ad decimum dicendum, quod secundum Augustinum in libro de natura boni, modus, species et ordo non ideo
dicuntur mala quia in se mala sint, sed quia vel minora sunt quam esse debeant, vel quia non accommodantur
quibus accommodanda sunt; et ideo ex aliqua privatione circa modum, speciem et ordinem dicuntur mala, non
autem ex seipsis.
RA11
Ad undecimum dicendum, quod verbum Ambrosii non est hoc modo intelligendum quod lux omnino careat
modo, cum habeat limitatam speciem et virtutem; sed quia non determinatur respectu aliquorum corporalium, eo
quod ad omnia corporalia se extendit, in quantum omnia nata sunt vel illuminari, vel alios effectus per lucem
recipere, ut patet per dionysium in IV cap. De divinis nominibus.
RA12
Ad duodecimum dicendum, quod caritas secundum esse suum quod habet in subiecto, modum habet, et sic
creatura quaedam est; prout vero comparatur ad obiectum infinitum, quod Deus est, non habet modum, ultra
quem caritas nostra procedere non debeat.
|q22 Quaestio 22
Prologus
PR1
Primo utrum omnia appetant bonum.
PR2
Secundo utrum omnia appetant ipsum Deum.
PR3
Tertio utrum appetitus sit quaedam specialis potentia animae.
PR4
Quarto utrum voluntas in rationalibus sit alia potentia praeter appetitivam sensitivae partis.
PR5
Quinto utrum voluntas aliquid de necessitate velit.
PR6
Sexto utrum voluntas de necessitate velit quidquid vult.
PR7
Septimo utrum aliquis mereatur illud volendo quod de necessitate vult.
PR8
Octavo utrum Deus possit cogere voluntatem.
PR9
Nono utrum aliqua creatura possit immutare voluntatem, vel imprimere in ipsam.
PR10
Decimo utrum voluntas et intellectus sint eadem potentia.
PR11
Undecimo utrum voluntas sit altior potentia quam intellectus, vel e converso.
PR12
Duodecimo utrum moveat voluntas intellectum, et alias vires animae.
PR13
Tertiodecimo utrum intentio sit actus voluntatis.
PR14
Quartodecimo utrum eodem motu voluntas velit finem, et intendat ea quae sunt ad finem.
PR15
Quintodecimo utrum electio sit actus
|a1 Articulus 1
TTA
Quaestio est de appetitu boni et voluntate.
Et primo quaeritur utrum omnia bonum appetant.
TTB
Et videtur quod non.
AG1
Eodem enim modo ens se habet ad verum et bonum, cum convertatur cum utroque; sicut etiam cognitio se habet
ad verum, sic appetitus ad bonum. Non autem omne ens cognoscit verum. Ergo nec omne ens appetit bonum.
AG2
Praeterea, remoto priori, removetur posterius.

432

