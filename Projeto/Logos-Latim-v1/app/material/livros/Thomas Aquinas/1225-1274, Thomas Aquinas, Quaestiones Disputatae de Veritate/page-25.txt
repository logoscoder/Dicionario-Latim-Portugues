notis rerum quidditatibus, sicut sunt prima principia, quae cognoscimus dum terminos cognoscimus; unde et
intellectus habitus principiorum dicitur.
Quidditas autem rei est proprium obiectum intellectus; unde, sicut sensus sensibilium propriorum semper verus
est, ita et intellectus in cognoscendo quod quid est ut dicitur in III de anima.
Sed tamen per accidens potest ibi falsitas accidere, in quantum, videlicet, intellectus falso componit et dividit;
quod dupliciter contingit: vel in quantum definitionem unius attribuit alteri, ut si animal rationale mortale
conciperet quasi definitionem asini; vel in quantum coniungit partes definitionis ad invicem, quae coniungi non
possunt, ut si conciperet quasi definitionem asini animal irrationale immortale; haec enim est falsa: aliquod
animal irrationale est immortale.
Et sic patet quod definitio non potest esse falsa, nisi in quantum implicat affirmationem falsam. Hic autem
duplex modus falsitatis tangitur in V metaph.. Similiter nec in primis principiis intellectus ullo modo decipitur.
Unde patet quod si intellectus accipiatur secundum illam actionem a qua nomen intellectus imponitur, non est in
intellectu falsitas.
Alio modo potest accipi intellectus communiter, secundum quod ad omnes operationes se extendit, et sic
comprehendit opinionem et ratiocinationem; et sic in intellectu est falsitas; nunquam tamen si recte fiat resolutio
in prima principia.
RA
Et per hoc patet solutio ad obiecta.
|q2 Quaestio 2
Prologus
PR1
Primo an scientia Deo conveniat.
PR2
Secundo an sciat seipsum.
PR3
Tertio an sciat alia a se.
PR4
Quarto an habeat certam et determinatam cognitionem de rebus.
PR5
Quinto an cognoscat singularia.
PR6
Sexto an intellectus humanus singularia cognoscat.
PR7
Septimo an Deus cognoscat singularia nunc esse vel non esse.
PR8
Octavo an Deus cognoscat non entia.
PR9
Nono an Deus sciat infinita.
PR10
Decimo an Deus possit facere infinita.
PR11
Undecimo an scientia de Deo et de nobis dicatur aequivoce.
PR12
Duodecimo an Deus sciat futura contingentia.
PR13
Tertiodecimo an scientia Dei sit variabilis.
PR14
Quartodecimo an scientia Dei sit causa rerum.
PR15
Quintodecimo an Deus sciat mala.
|a1 Articulus 1
TTA
Quaestio est de scientia Dei.
Et primo quaeritur utrum in Deo sit scientia.
TTB
Et videtur quod non.
AG1
Illud enim quod se habet ex additione ad aliud, in simplicissimo inveniri non potest.
25

