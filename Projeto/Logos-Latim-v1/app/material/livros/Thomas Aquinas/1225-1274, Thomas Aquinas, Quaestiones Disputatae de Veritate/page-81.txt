RA1
Ad primum ergo dicendum, quod ideae non plurificantur nisi secundum diversos respectus ad res: non est autem
inconveniens relationes rationis in infinitum multiplicari, ut Avicenna dicit.
RA2
Ad secundum dicendum, quod si loquamur de idea proprie, secundum quod est rei, eo modo quo est in esse
producibilis; sic una idea respondet singulari, speciei, et generi, individuatis in ipso singulari, eo quod socrates,
homo et animal non distinguuntur secundum esse. Si autem accipiamus ideam communiter pro similitudine vel
ratione, sic, cum diversa sit consideratio socratis ut socrates est, et ut homo est, et ut est animal, respondebunt ei
secundum hoc plures ideae vel similitudines.
RA3
Ad tertium dicendum, quod quamvis aliquid sit a casu respectu proximi agentis, nihil tamen est a casu respectu
agentis qui omnia praecognoscit.
RA4
Ad quartum dicendum, quod mulus habet speciem mediam inter asinum et equum; unde non est in duabus
speciebus, sed in una tantum, quae est effecta per commixtionem seminum, inquantum virtus activa maris non
potuit perducere materiam feminae ad terminos propriae speciei perfectae, propter materiae extraneitatem, sed
perduxit ad aliquid propinquum suae speciei; et ideo eadem ratione assignatur idea mulo et equo.
|q4 Quaestio 4
Prologus
PR1
Primo utrum verbum proprie dicatur in divinis.
PR2
Secundo utrum verbum in divinis dicatur essentialiter vel personaliter tantum.
PR3
Tertio utrum verbum spiritui sancto conveniat.
PR4
Quarto utrum pater dicat creaturam verbo quo dicit se.
PR5
Quinto utrum hoc nomen verbum importet respectum ad creaturam.
PR6
Sexto utrum res verius sint in verbo vel in seipsis.
PR7
Septimo utrum verbum sit eorum quae nec sunt, nec erunt, nec fuerunt.
PR8
Octavo utrum omne quod factum est, sit vita in verbo.
|a1 Articulus 1
TTA
Quaestio est de verbo.
Et primo quaeritur utrum verbum proprie dicatur in divinis.
TTB
Et videtur quod non.
AG1
Est enim duplex verbum, scilicet interius et exterius. Exterius autem de Deo proprie dici non potest, cum sit
corporale et transiens; similiter nec verbum interius, quod Damascenus definiens, dicit, in II libro: sermo interius
dispositus est motus animae in excogitativo fiens, sine aliqua enuntiatione. In Deo autem non potest poni nec
motus nec cogitatio, quae discursu quodam perficitur. Ergo videtur quod verbum nullo modo proprie dicatur in
divinis.
AG2
Praeterea, Augustinus in XV de trinit.
Probat, quod verbum quoddam est ipsius mentis, ex hoc quod etiam eius aliquod os esse dicitur, ut patet Matth.,
XV, 11: quae procedunt de ore, haec coinquinant hominem; quod de ore cordis intelligendum esse ostenditur ex
his quae sequuntur: quae autem procedunt de ore, de corde exeunt.
Sed os non dicitur nisi metaphorice in spiritualibus rebus. Ergo nec verbum.
AG3
Praeterea, verbum ostenditur esse medium inter creatorem et creaturas, ex hoc quod Ioan. I, 3, dicitur: omnia per
ipsum facta sunt; et ex hoc ipso probat Augustinus, quod verbum non est creatura. Ergo eadem ratione potest
probari quod verbum non sit creator; ergo verbum nihil ponit quod sit in Deo.
AG4
81

