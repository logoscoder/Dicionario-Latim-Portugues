Ad septimum dicendum, quod ad carnalitatem dilectionis pertinet, si passio amoris dilectionem voluntatis
praecedat, non autem si sequatur; hoc enim ad fervorem pertinet caritatis, qui in hoc consistit quod dilectio quae
est in superiori parte, sui vehementia usque ad permutationem inferioris partis redundat.
RA8
Et per hoc patet solutio ad octavum.
|a8 Articulus 8
TTA
Octavo quaeritur utrum huiusmodi passiones in Christo fuerint.
TTB
Et videtur quod non.
AG1
Quia, secundum Augustinum, Lib. XII de trinitate, omne agens est praestantius patiente. Sed nullum creatum est
praestantius anima Christi. Ergo in anima Christi non potuit esse aliqua passio.
AG2
Praeterea, secundum Macrobium, fortitudinis purgati animi est passiones ignorare, non vincere.
Sed Christus habuit maxime virtutes animi purgati. Ergo in eo huiusmodi passiones non fuerunt.
AG3
Praeterea, secundum Damascenum, passio est motus animae appetitivae per suspicionem boni vel mali. Sed in
Christo non fuit suspicio; haec enim ad ignorantiam pertinet. Ergo in Christo non fuit aliqua passio animae.
AG4
Praeterea, secundum Augustinum, passio est motus animi contra rationem. Sed in Christo nullus motus fuit
contra rationem. Ergo in Christo non fuit aliqua passio animae.
AG5
Praeterea, Christus quantum ad animam non est Angelis minoratus, sed solummodo quantum ad infirmitatem
carnis. Sed in Angelis passiones non sunt, ut Augustinus dicit, IX de civitate Dei. Ergo nec in anima Christi
fuerunt.
AG6
Praeterea, Christus fuit perfectior secundum animam quam homo in primo statu.
Sed homo in primo statu his passionibus subiectus non erat: quia, ut dicit Augustinus, XI de Civit. Dei: ad vitae
praesentis pertinet infirmitatem in quibuscumque bonis officiis, huiusmodi perpeti affectus; infirmitas autem in
primo statu non fuit. Ergo nec in Christo huiusmodi passiones fuerunt.
AG7
Dolor est sensus divisionis vel corruptionis. Sed in Christo neque fuit sensus corruptio neque divisio: quia, ut
dicit Hilarius, habuit vim poenae sine sensu poenae; neque fuit in eo divisio vel corruptio, quia a summo bono
nulla deperditio fieri potuit. Ergo in Christo non fuit dolor.
AG8
Praeterea, ubi est eadem causa, et idem effectus. Sed in corporibus sanctorum non erit aliqua passio propter hanc
causam, quia erunt a fomite depurata, et animabus gloriosis unita. Cum ergo hoc fuerit in corpore Christi, videtur
quod non potuerit esse in eo corporalis passionis dolor.
AG9
Praeterea, nullus dolet vel tristatur nisi de sui boni amissione: propter hoc enim et malum est contristabile, quia
adimit bonum.
Sed bonum hominis est virtus; hoc enim solo homo efficitur bonus. Ergo, cum in Christo istud bonum ademptum
non fuerit, in eo tristitia vel dolor non fuit.
AG10
Praeterea, secundum Augustinum, lib.
XIV de Civit. Dei, cap. VI, cum dissentimus ab eo quod nolentibus accidit, talis voluntas tristitia est. Sed in
Christo nihil accidit quod ipse noluerit. Ergo in Christo passio tristitiae vel doloris non fuit.
AG11
Praeterea, nullus rationabiliter tristatur vel dolet nisi propter aliquam laesionem. Sed, sicut probat chrysostomus,
nullus laeditur nisi a seipso; quod quidem sapientis non est.
Cum ergo Christus fuerit sapientissimus, tristitia in eo non fuit.
SC1
Sed contra. Est quod dicitur marci cap.
XIV, 33: coepit Jesus pavere et taedere et maestus esse.
SC2
Praeterea, Augustinus dicit, quod recta voluntas non solum inculpabiles, verum laudabiles habet motus hos. Sed
in Christo fuit recta voluntas. Ergo in eo isti motus fuerunt.
SC3
560

