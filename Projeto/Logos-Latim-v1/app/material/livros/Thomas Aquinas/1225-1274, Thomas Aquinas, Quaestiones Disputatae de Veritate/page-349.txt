Similiter etiam nec diversitas tertii et quarti modi, cum eiusdem potentiae sit ad utrumque oppositum comparari.
Sola autem diversitas quinti modi indicat potentiae diversitatem, ut dicamus actus esse genere diversos qui in
ratione obiecti non conveniunt: et secundum hoc diversitas actuum rationis superioris et inferioris diversitatem
potentiae non indicat ut ex dictis patet.
RA13
Ad decimumtertium dicendum, quod agens intellectus et possibilis plus differunt quam ratio superior et inferior;
cum agens intellectus et possibilis respiciant obiecta diversa formaliter etsi non materialiter. Respiciunt enim
diversam rationem obiecti, quamvis utraque in eadem re intelligibili possibile sit inveniri; unum enim et idem
potest esse prius intelligibile in potentia, et post intelligibile in actu.
Sed ratio superior et inferior respiciunt obiecta diversa materialiter, non autem formaliter; cum respiciant
diversas naturas secundum unam rationem obiecti, ut ex dictis patet. Diversitas autem formalis maior est quam
materialis; et propter hoc ratio non sequitur.
RA14
Ad decimumquartum dicendum, quod inferior ratio dicitur a superiori deduci, ratione eorum quae attendit
inferior ratio, quae deducuntur ab his quae superior attendit: rationes enim inferiores a superioribus deducuntur.
Unde nihil prohibet rationem inferiorem et superiorem esse unam potentiam; sicut videmus quod eiusdem
potentiae est considerare principia subalternantis scientiae et principia subalternatae, quamvis haec ab illis
deducantur.
RA15
Ad decimumquintum dicendum, quod pro tanto dicitur ratio superior inferiorem movere, quia inferiores rationes
regulandae sunt secundum superiores; sicut etiam scientia subalternata a subalternante regulatur.
|a3 Articulus 3
TTA
Tertio quaeritur utrum in ratione superiori vel inferiori possit esse peccatum.
TTB
Et videtur quod non.
AG1
Quia ut dicit Philosophus in III de anima, intellectus semper rectus est. Ratio autem est eadem potentia cum
intellectu, ut supra habitum est. Ergo etiam ratio semper recta est, ergo in ea peccatum non est.
AG2
Praeterea, quidquid est susceptivum alicuius perfectionis, si sit susceptivum defectus, non poterit esse in eo nisi
defectus oppositus illi perfectioni: quia contrariorum idem est susceptivum.
Sed secundum Augustinum, XII de Trinit., propria perfectio superioris rationis est sapientia, inferioris autem
scientia.
Ergo in eis aliud peccatum esse non potest nisi ignorantia et stultitia.
AG3
Praeterea, secundum Augustinum omne peccatum in voluntate est.
Sed ratio est alia potentia a voluntate. Ergo in ratione peccatum non est.
AG4
Praeterea, nihil est susceptivum sui contrarii; quia contraria simul esse non possunt. Sed omne peccatum hominis
est rationi contrarium, malum enim hominis est contra rationem esse, ut dicit dionysius, IV cap. De divinis
nomin.. Ergo peccatum in ratione esse non potest.
AG5
Praeterea, peccatum quod circa aliquam materiam committitur, non potest attribui illi potentiae quae ad illam
materiam non se extendit. Sed ratio superior habet pro materia res aeternas, non autem delectabilia carnis.
Ergo peccatum quod circa delectabilia carnis committitur, nullo modo superiori rationi attribui debet, cum tamen
Augustinus dicat, quod consensus in actum rationi superiori attribuitur.
Praeterea, Augustinus dicit quod superior ratio est quae superiora contemplatur et inhaeret eis, per amorem
scilicet; sed ex hoc non contingit esse peccatum; ergo in superiori ratione peccatum esse non potest.
AG6
Praeterea, fortius non vincitur ab infirmiori.
Sed ratio est fortissimum eorum quae in nobis inveniuntur. Ergo non potest vinci vel per concupiscentiam vel per
iram vel aliud huiusmodi; et ita non potest in ea peccatum esse.
SC1
Sed contra. Eiusdem est mereri et demereri.
Sed meritum in actu rationis consistit.
Ergo et demeritum.
SC2

349

