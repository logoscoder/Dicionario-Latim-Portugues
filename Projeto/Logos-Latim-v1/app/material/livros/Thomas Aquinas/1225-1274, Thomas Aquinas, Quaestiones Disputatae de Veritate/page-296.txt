prophetae praecedentis, sicut prophetae denuntiando inducebant ut observaretur lex Moysi; unde denuntiatio
praecedentium fuit praeparatio ad legem Moysi, quae fuit fundamentum quoddam denuntiationis sequentium
prophetarum.
Quarto etiam fuit eminentior quantum ad ea quae ordinantur ad denuntiationem.
Quantum ad miracula quidem, quia fecit signa ad conversionem et instructionem totius generis; alii vero
prophetae fecerunt particularia signa ad speciales personas, et specialia negotia; unde dicitur deuter. XXXIV, 10:
non surrexit ultra propheta in Israel sicut Moyses, quem nosset Dominus facie ad faciem.
Quantum ad eminentiam revelationis, in omnibus signis atque portentis quae per eum misit, ut faceret in terra
Aegypti Pharaoni et omnibus servis eius, et infra magnaque mirabilia quae fecit Moyses coram universo Israel.
Quantum etiam ad audaciam apparet eminentissimus, quia in sola virga descendit in Aegyptum, non solum ad
denunciandum verba Domini, sed etiam ad flagellandum Aegyptum, et populum liberandum.
RA1
Ad primum igitur dicendum, quod verbum Gregorii est intelligendum de his quae pertinent ad mysterium
incarnationis de quibus aliqui posteriores expressius revelationem acceperunt quam Moyses; non autem quantum
ad cognitionem divinitatis, de quo plenissime Moyses instructus fuit.
RA2
Ad secundum dicendum, quod David dicitur esse excellentissimus prophetarum, quia expressissime de Christo
prophetavit et sine aliqua imaginaria visione.
RA3
Ad tertium dicendum, quod quamvis illa miracula fuerint maiora miraculis Moysi quantum ad substantiam facti,
tamen illa Moysi fuerunt maiora quantum ad modum faciendi, quia facta sunt toti populo, et ad populi
institutionem in nova lege, et liberationem; illa vero fuerunt ad aliqua particularia negotia.
RA4
Ad quartum dicendum, quod eminentia eliae praecipue in hoc attenditur quod a morte immunis conservatus fuit;
fuit etiam multis aliis prophetis eminentior quoad audaciam qua non pertimuit in diebus suis principes et quoad
magnitudinem signorum, ut ex verbis ecclesiastici ibidem habetur.
RA5
Ad quintum dicendum, quod cum Moyses aliis praefertur, intelligendum est de his qui fuerunt in veteri
testamento; quia tunc praecipue fuit prophetia in suo statu, quando Christus, ad quem omnis prophetia
ordinabatur, expectabatur venturus. Ioannes autem ad novum pertinet testamentum; unde Matth. XI, 13: lex et
prophetae usque ad ioannem. In novo tamen testamento facta est manifestior revelatio: unde dicitur II corinth.
III, 18: nos autem revelata facie gloriam Domini etc., ubi expresse apostolus se et alios apostolos Moysi praefert.
Et tamen non sequitur, si ioanne baptista nullus fuit maior, quod propter hoc nullus fuerit eo excellentior in gradu
prophetiae: quia, cum prophetia non sit donum gratiae gratum facientis, potest esse potior in prophetia qui est
minor in merito.
|q13 Quaestio 13
Prologus
PR1
Primo quid sit raptus.
PR2
Secundo utrum Paulus in raptu viderit Deum per essentiam.
PR3
Tertio utrum intellectus alicuius viatoris possit elevari ad videndum Deum per essentiam sine hoc quod a
sensibus abstrahatur.
PR4
Quarto quanta abstractio requiratur ad hoc quod intellectus Deum per essentiam videre possit.
PR5
Quinto quid est illud quod apostolus circa suum raptum scivit, et quid nescivit.
|a1 Articulus 1
TTA
Quaestio est de raptu.
Et primo quaeritur quid sit raptus.
AG1
Describitur autem a magistris sic: raptus est ab eo quod est secundum naturam, in id quod est contra naturam, VI
superioris naturae elevatio.
Et videtur quod inconvenienter.
Quia, ut Augustinus dicit, intelligentia hominis naturaliter cognoscit Deum. Sed in raptu elevatur hominis
intellectus ad Dei cognitionem.
296

