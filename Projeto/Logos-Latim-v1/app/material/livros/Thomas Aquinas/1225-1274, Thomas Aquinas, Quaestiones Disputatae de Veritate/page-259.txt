desudat in opere; quae duo in futura vita non erunt. Nihilominus tamen actio hierarchica est in caelestibus
spiritibus, ut dionysius dicit, et illa actio est alterius modi ab activa vita quam nunc agimus in hac vita. Unde et
illa doctrina quae ibi erit, longe est alia ab ista doctrina.
RA2
Ad secundum dicendum, quod Gregorius, ibidem, dicit, sicut bonus ordo vivendi est ut ab activa vita in
contemplativam tendatur; ita plerumque utiliter a contemplativa animus ad activam reflectitur, ut per hoc quod
contemplativa mentem accenderit, perfectius activa teneatur. Sciendum tamen, quod activa contemplativam
praecedit quantum ad illos actus qui in materia nullo modo cum contemplativa conveniunt; sed quantum ad illos
actus qui materiam a contemplativa suscipiunt, necesse est ut activa contemplativam sequatur.
RA3
Ad tertium dicendum, quod visio docentis est principium doctrinae; sed ipsa doctrina magis consistit in
transfusione scientiae rerum visarum quam in earum visione: unde visio docentis magis pertinet ad
contemplationem quam ad actionem.
RA4
Ad quartum dicendum, quod ratio illa probat quod vita contemplativa sit principium doctrinae; sicut calor non
est ipsa calefactio, sed calefactionis principium, invenitur autem contemplativa vita esse activae principium in
quantum eam dirigit; sicut e converso activa vita ad contemplativam disponit.
RA5
Ad quintum patet solutio ex dictis, quia respectu materiae primae doctrina cum contemplativa convenit, ut
dictum est.
|q12 Quaestio 12
Prologus
PR1
Primo utrum prophetia sit habitus, vel actus.
PR2
Secundo utrum prophetia sit de conclusionibus scibilibus.
PR3
Tertio utrum prophetia sit naturalis.
PR4
Quarto utrum ad prophetiam habendam requiratur dispositio naturalis.
PR5
Quinto utrum ad prophetiam requiratur bonitas morum.
PR6
Sexto utrum prophetae videant in speculo aeternitatis.
PR7
Septimo utrum in revelatione prophetica imprimantur divinitus in mentem prophetae novae rerum species, vel
solum intellectuale lumen.
PR8
Octavo utrum omnis revelatio prophetica fiat Angelo mediante.
PR9
Nono utrum propheta semper quando a spiritu prophetiae tangitur, a sensibus alienetur.
PR10
Decimo utrum prophetia convenienter dividitur in prophetiam praedestinationis, praescientiae et comminationis.
PR11
Undecimo utrum in prophetia inveniatur immobilis veritas.
PR12
Duodecimo utrum prophetia, secundum intellectualem visionem tantum, sit eminentior ea quae habet visionem
intellectualem simul cum imaginaria visione.
PR13
Tertiodecimo utrum gradus prophetiae distinguantur secundum visionem imaginariam.
PR14
Quartodecimo utrum Moyses fuerit excellentior aliis prophetis.
|a1 Articulus 1
TTA
Quaestio est de prophetia.
Et primo quaeritur utrum sit habitus, vel actus.
TTB
Et videtur quod non sit habitus.
259

