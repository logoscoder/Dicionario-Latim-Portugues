Ad primum ergo dicendum, quod esse animae non est ei determinatum a seipsa, sed ab alio; sed ipsa determinat
sibi suum velle; et ideo, quamvis esse sit immutabile, tamen velle indeterminatum est, ac per hoc in diversa
flexibile.
Et tamen non est verum quod intelligere vel velle sit nobilius quam esse si secernantur ab esse, immo sic esse est
eis nobilius, secundum dionysium V cap. De divinis nominibus.
RA2
Ad secundum dicendum, quod conformitas imaginis attenditur secundum potentias naturales, quae sunt ei
determinatae a natura; et ideo illa conformitas semper manet. Sed secunda conformitas, quae est similitudinis, est
per gratiam, et habitus et actus virtutum, ad quae anima ordinatur per actum voluntatis, qui in sua potestate
consistit; et ideo ista conformitas non semper manet.
RA3
Ad tertium dicendum, quod in Deo non est potentia passiva vel materialis, quae distinguitur contra actum, de qua
obiectio procedit; sed potentia activa, quae est ipse actus, quia unumquodque est potens agere secundum quod
est actu. Et tamen hoc quod voluntas sit flexibilis ad malum, non habet secundum quod est a Deo, sed secundum
quod est de nihilo.
RA4
Ad quartum dicendum, quod in scientiis demonstrativis conclusiones hoc modo se habent ad principia, quod
remota conclusione removetur principium; et sic propter hanc determinationem conclusionum respectu
principiorum, ex ipsis principiis intellectus cogitur ad consentiendum conclusionibus.
Sed ea quae sunt ad finem, non habent hanc determinationem respectu finis, ut remoto aliquo eorum, removeatur
finis; cum per diversas vias possit perveniri ad finem ultimum vel secundum veritatem vel secundum
apparentiam.
Et ideo ex necessitate quae inest appetitui voluntario respectu finis, non inducitur necessitas ei respectu eorum
quae sunt ad finem.
RA5
Ad quintum dicendum, quod voluntas vult naturaliter bonum, sed non determinate hoc bonum vel illud; sicut
visus naturaliter videt colorem, sed non hunc vel illum determinate.
Et propter hoc, quidquid vult, vult sub ratione boni; non tamen oportet quod semper hoc vel illud bonum velit.
RA6
Ad sextum dicendum, quod nihil est adeo malum quod non possit habere aliquam speciem boni; et ratione illius
bonitatis habet quod movere possit appetitum.
|a7 Articulus 7
TTA
Septimo quaeritur utrum aliquis mereatur volendo illud quod de necessitate vult.
TTB
Et videtur quod non.
AG1
Quia illud quod quis de necessitate vult, naturaliter vult. Sed naturalibus non meremur.
Ergo tali voluntate non meremur.
AG2
Praeterea, meritum et demeritum sunt circa idem. Sed nullus demeretur in eo quod vitare non potest, secundum
Augustinum.
Ergo nullus meretur in eo quod de necessitate vult.
AG3
Praeterea, nullus meretur nisi per actum virtutis. Sed omnis actus virtutis est ex electione, non autem ex naturali
inclinatione.
Ergo nullus meretur in eo quod de necessitate vult.
SC1
Sed contra. Deum naturaliter et ex necessitate quaelibet creatura appetit. Sed in dilectione Dei meremur. Ergo in
eo quod necessario quis vult mereri potest.
SC2
Praeterea, beatitudo in vita aeterna consistit.
Sed sancti appetendo vitam aeternam merentur.
Ergo aliquis meretur volendo id quod naturaliter vult.
CO
Responsio. Dicendum, quod aliquis volendo id quod naturaliter vult, quodammodo meretur, et quodammodo
non.
Ad cuius evidentiam sciendum est, quod differenter est aliquid provisum naturaliter homini et ceteris animalibus,
tam secundum corpus, quam secundum animam.
446

