materialis respectu gaudii fruitionis: erat enim illud gaudium principaliter de Deo, secundario de his quae Deo
erant placita; et sic erat de dolore, in quantum a Deo acceptabatur, utpote ad salutem humani generis ordinatus.
|q27 Quaestio 27
Prologus
PR1
Et primo quaeritur utrum gratia sit aliquid creatum positive in anima.
PR2
Secundo utrum gratia gratum faciens sit idem quod caritas.
PR3
Tertio utrum aliqua creatura possit esse causa gratiae.
PR4
Quarto utrum sacramenta novae legis sint gratiae causa.
PR5
Quinto utrum in homine uno sit tantum una gratia gratum faciens.
PR6
Sexto utrum gratia sit in essentia animae sicut in subiecto.
PR7
Septimo utrum gratia sit in sacramentis.
|a1 Articulus 1
TTA
Et primo quaeritur utrum gratia sit aliquid creatum positive in anima.
TTB
Et videtur quod non.
AG1
Quia, secundum Augustinum, sicut anima est vita corporis, ita Deus est vita animae.
Sed anima est vita corporis, nulla alia forma mediante. Ergo similiter Deus animae; et ita, vita quae est per
gratiam, non est per aliquam formam creatam in anima existentem.
AG2
Praeterea, gratia gratum faciens, de qua loquimur, nihil aliud esse videtur quam id secundum quod homo est Deo
gratus. Sed homo dicitur esse Deo gratus secundum quod acceptatus est a Deo. Acceptatus autem dicitur aliquis
per Dei acceptionem, quae quidem est in ipso; sicut et aliquis dicitur homini acceptus non per aliquid quod sit in
acceptato, sed per acceptionem quae est in acceptante.
Ergo gratia nihil ponit in homine, sed in Deo tantum.
AG3
Praeterea, per esse spirituale gratiae magis Deo appropinquamus quam per esse naturale.
Sed esse naturale Deus in nobis fecit nulla alia causa mediante, quia immediate nos creavit. Ergo et esse
spirituale gratuitum facit in nobis nullo alio mediante; et sic idem quod prius.
AG4
Praeterea, gratia est quaedam animae sanitas.
Sanitas autem in sano nihil aliud videtur ponere quam ipsos humores adaequatos.
Ergo et gratia non ponit aliquam formam in anima, sed praesupponit potentias animae aequalitate iustitiae
adaequatas.
AG5
Praeterea, gratia nihil aliud esse videtur quam quaedam liberalitas: idem enim esse videtur gratis dare quod
liberaliter dare.
Liberalitas autem non est in accipiente, sed in dante. Ergo et gratia est in Deo, qui nobis sua bona dat, non autem
in nobis.
AG6
Praeterea, nulla creatura anima Christi est nobilior. Gratia autem est nobilior, quia per gratiam anima Christi
nobilitatur. Ergo gratia non est aliquid creatum in anima.
AG7
Praeterea, sicut se habet veritas ad intellectum, ita gratia ad affectum. Una est autem veritas, secundum
Anselmum, quam omnes intellectus intelligunt. Ergo et una est gratia, per quam omnes affectus perficiuntur.
Nullum autem creatum unum potest esse in multis. Ergo gratia non est quid creatum.
AG8
Praeterea, nihil est in genere nisi compositum.
Gratia autem non est composita, sed forma simplex. Ergo non est in genere.
Omne autem creatum est in aliquo genere. Ergo gratia non est quid creatum.
570

