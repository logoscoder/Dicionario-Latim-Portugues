RA3
Ad tertium dicendum, quod pro tanto Christus etiam in hac scientia quantum ad habitum proficere non potuit,
quia talis scientia secundum rationem sui generis ad plura se extendere non potest quam Christus per eam sciret;
dicitur tamen in evangelio sapientia profecisse quantum ad experientiam eorum quae habitu sciebat.
|*DE_VERITATE
|q21 Quaestio 21
Prologus
PR1
Primo utrum bonum aliquid addat super ens.
PR2
Secundo utrum ens et bonum convertantur secundum supposita.
PR3
Tertio utrum bonum secundum rationem sit prius quam verum.
PR4
Quarto utrum omnia sint bona bonitate prima.
PR5
Quinto utrum bonum creatum sit bonum per suam essentiam.
PR6
Sexto utrum bonum creatum consistat in modo, specie et ordine, sicut Augustinus dicit.
|a1 Articulus 1
TTA
Quaestio est de bono.
Et primo quaeritur utrum bonum aliquid addat super ens.
TTB
Et videtur quod sic.
AG1
Unumquodque enim est ens per essentiam suam. Creatura autem non est bona per essentiam, sed per
participationem. Ergo bonum addit aliquid secundum rem supra ens.
AG2
Praeterea, cum bonum in ratione sua includat ens, et tamen bonum secundum rationem distinguatur ab ente;
oportet quod ratio boni addat supra rationem entis. Sed non potest dici quod addat super ens aliquam
negationem, sicut unum, quod addit super ens indivisionem, quia tota ratio boni in positione consistit. Ergo
aliquid positive addit bonum super ens; et ita videtur quod aliquid realiter addat.
AG3
Sed dicebat, quod addit respectum ad finem. Sed contra: secundum hoc enim bonum nihil aliud esset quam ens
relatum. Sed ens relatum concernit determinatum genus entis, quod est ad aliquid. Ergo bonum est in aliquo uno
praedicamento determinato; quod est contra Philosophum in I ethic., ubi ponit bonum in omnibus generibus.
AG4
Praeterea, ut potest accipi ex dictis dionysii in IV cap. De div. Nomin., bonum est diffusivum sui et esse. Ergo
per hoc est aliquid bonum per quod est diffusivum. Sed diffundere importat actionem quamdam; actio autem ab
essentia procedit mediante virtute.
Ergo aliquid dicitur esse bonum ratione virtutis superadditae ad essentiam; et sic bonum addit aliquid realiter
super ens.
AG5
Praeterea, quanto magis receditur ab uno primo simplici tanto maior in rebus differentia invenitur. Sed ens et
bonum in Deo sunt unum re, et distinguuntur ratione. Ergo in creaturis distinguuntur plus quam ratione; et ita
distinguuntur re, cum supra distinctionem rationis non sit nisi distinctio rei.
AG6
Praeterea, accidentalia realiter addunt supra essentiam rei. Sed bonitas est rei creatae accidentalis; alias non
posset bonitatem amittere.
Ergo bonum addit aliquid realiter super ens.
AG7
Praeterea, omne illud quod dicitur per informationem alicuius, addit aliquid realiter super illud, eo quod nihil
informatur seipso.
Sed bonum dicitur per informationem, ut dicitur in commento libri de causis; ergo bonum addit aliquid supra
ens.
Praeterea, nihil determinatur se ipso; sed bonum determinat ens; ergo bonum addit aliquid super ens.
AG8
417

