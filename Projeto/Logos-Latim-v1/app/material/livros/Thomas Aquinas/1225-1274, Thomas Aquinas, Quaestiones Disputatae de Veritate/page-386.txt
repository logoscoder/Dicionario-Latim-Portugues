est nobis principium gratiae, sicut Adam principium naturae; ratione cuius perfectio naturalis cognitionis sibi
debebatur.
RC4
Ad quartum dicendum, quod de ratione status innocentiae erat ut Adam omnes virtutes haberet; quia
quaecumque ei deesset, iustitiam originalem non haberet. Non autem est de necessitate innocentiae omnem
cognitionem habere; unde non est simile.
RC5
Ad quintum dicendum, quod Adam legitur animalibus nomina imposuisse, et eorum naturas plene novit, et per
consequens omnium aliarum rerum naturalium; sed ex hoc non sequitur quod ea quae sunt supra naturalem
cognitionem, cognoverit.
|a5 Articulus 5
TTA
Quinto quaeritur utrum Adam in statu innocentiae Angelos per essentiam viderit.
TTB
Et videtur quod sic.
AG1
Dicit enim Gregorius, IV dialogorum: in Paradiso quippe homo assueverat verbis Dei perfrui, beatorum
Angelorum spiritibus cordis munditia et celsitudine visionis interesse.
Ergo videtur quod per altitudinem visionis suae ad ipsos Angelos videndos attigerit.
AG2
Praeterea, genes. II, 21, super illud: immisit Deus soporem etc., dicit Glossa: extasis recte intelligitur ad hoc
immissa, ut mens Adae particeps angelicae curiae intraret in sanctuarium Dei, et intelligeret novissima.
Sed non potuit esse particeps angelicae curiae nisi Angelos cognoverit. Ergo Angelorum notitiam habuit.
AG3
Praeterea, magister dicit in 23 dist. Lib.
II, quod homo fuit praeditus cognitione rerum propter se factarum. Sed inter alias creaturas etiam Angeli propter
hominem quodammodo facti sunt, ut magister dicit, dist. 1, Lib. II. Ergo habuit Angelorum notitiam.
AG4
Praeterea, difficilius est facere aliquid quod est intelligibile in potentia, intelligibile in actu, et intelligere illud,
quam intelligere aliquid quod est de se actu intelligibile. Sed intellectus Adae poterat facere species rerum
materialium esse intelligibiles actu, quae de se sunt intelligibiles in potentia, et per hoc intelligere res materiales.
Ergo multo fortius poterat intelligere ipsas essentias Angelorum, quae sunt de se intelligibiles actu, cum sint a
materia immunes.
AG5
Praeterea, quod aliquis non magis intelligat ea quae de se sunt magis intelligibilia, contingit ex defectu
intellectus sui. Sed essentiae Angelorum sunt de se magis intelligibiles quam essentiae rerum materialium; nec
aliquis defectus in intellectu Adae erat. Cum igitur cognosceret res materiales per essentiam, multo fortius
Angelos per essentiam cognoscere poterat.
AG6
Praeterea, intellectus potest intelligere res materiales, abstrahendo quidditatem a supposito materiali; et si illa
quidditas est iterum suppositum habens quidditatem, poterit pari ratione ab illo quidditatem abstrahere; et cum
non sit abire in infinitum, deveniet tandem ad hoc quod intelliget quidditatem aliquam simplicem, non habentem
quidditatem. Sed huiusmodi est quidditas substantiae separatae, scilicet Angeli. Ergo intellectus Adae potuit
cognoscere Angeli essentiam.
AG7
Praeterea, secundum Philosophum libro III de anima, intellectus, propter hoc quod est potentia non coniuncta
organo, non corrumpitur ab excellenti intelligibili: non enim minus intelligit infima, postquam intellexit
maximum intelligibile, sed magis; cuius contrarium in sensu accidit. Sed intellectus Adae in statu innocentiae
erat integer et perfectus. Ergo non impediebatur ab excellentia alicuius intelligibilis quin illud intelligere posset.
Et ita poterat Angelos per essentiam cognoscere, cum hanc cognitionem nihil aliud impedire videatur nisi ipsius
intelligibilis excellentia.
AG8
Praeterea, ut supra dictum est, Adam mox conditus habuit omnem cognitionem ad quam naturaliter homo
pervenire potest. Sed naturaliter homo pervenire potest ad hoc quod substantias separatas per essentiam
cognoscat, ut patet ex multorum Philosophorum sententiis, quas Commentator tangit in III de anima. Ergo Adam
Angelos per essentiam cognoscebat.
AG9
Praeterea, constat quod Adam animam suam per essentiam noverat. Sed essentia animae est a materia immunis,
sicut et Angeli.
386

