temporalis et contingens: quia ad aliquod temporale et contingens potest aliquid ordinari ab aeterno et
immutabiliter.
RA10
Ad decimum dicendum, quod, absolute loquendo, Deus potest unumquemque praedestinare vel non
praedestinare, aut praedestinasse vel non praedestinasse: quia actus praedestinationis, cum mensuretur
aeternitate, nunquam cedit in praeteritum, sicut nunquam est futurus; unde semper consideratur ut egrediens a
voluntate per modum libertatis. Tamen ex suppositione hoc efficitur impossibile: non enim potest non
praedestinare cum suppositione quod praedestinaverit, vel e converso, quia mutabilis esse non potest; et ita non
sequitur quod praedestinatio possit variari.
|a4 Articulus 4
TTA
Quarto quaeritur utrum numerus praedestinatorum sit certus.
TTB
Et videtur quod non.
AG1
Quia nullus numerus cui potest fieri additio, est certus. Sed numero praedestinatorum additio fieri potest: hoc
enim petit Moyses deuter. Cap. I, 11,: Dominus Deus patrum nostrorum addat ad hunc numerum multa millia.
Glossa: definitum apud Deum, qui novit qui sunt eius. Frustra autem peteret, nisi fieri posset.
Ergo numerus praedestinatorum non est certus.
AG2
Praeterea, sicut dispositio naturalium bonorum est praeparatio ad gratiam, ita per gratiam praeparamur ad
gloriam. Sed in quocumque est praeparatio sufficiens ex naturalibus bonis, est invenire gratiam. Ergo etiam in
quocumque est invenire gratiam, erit invenire gloriam. Sed aliquis non praedestinatus quandoque habet gratiam.
Ergo habebit gloriam; ergo erit praedestinatus. Ergo aliquis non praedestinatus potest fieri praedestinatus, et sic
augeri numerus praedestinatorum; et ita non erit certus.
AG3
Praeterea, si aliquis habens gratiam non sit habiturus gloriam: aut hoc erit propter defectum gratiae, aut propter
defectum dantis gloriam. Non autem est ex defectu gratiae, quae, quantum est in se, sufficienter ad gloriam
disponit; nec ex defectu dantis gloriam, quia quantum est in se, paratus est omnibus dare. Ergo quicumque habet
gratiam, de necessitate habebit gloriam; et sic aliquis praescitus habebit gloriam; et erit praedestinatus; et sic
idem quod prius.
AG4
Praeterea, quicumque praeparat se ad gratiam sufficienter, habet gratiam. Sed aliquis praescitus potest se ad
gratiam praeparare.
Ergo potest habere gratiam. Sed quicumque habet gratiam, potest perseverare in illa. Ergo praescitus potest
usque ad mortem in gratia perseverare, et sic fieri praedestinatus, ut videtur; et sic idem quod prius.
AG5
Sed dicebat, quod praescitum mori sine gratia, est necessarium necessitate conditionata, quamvis non absoluta.
Contra, omnis necessitas carens principio et fine, et continuata in medio, est simplex et absoluta, et non
conditionata. Sed talis est necessitas praescientiae, cum sit aeterna. Ergo est simplex, et non conditionata.
AG6
Praeterea, quolibet numero finito potest esse aliquis maior. Sed numerus praedestinatorum est finitus. Ergo eo
potest esse aliquis maior: ergo non est certus.
AG7
Praeterea, cum bonum sit communicativum sui, infinita bonitas non debet terminum ponere suae
communicationi. Sed praedestinatis divina bonitas se maxime communicat.
Ergo non est eius statuere certum praedestinatorum numerum.
AG8
Praeterea, sicut factio rerum est ex voluntate divina, ita et hominum praedestinatio.
Sed Deus plura potest facere quam fecit: subest enim ei, cum voluerit, posse, ut dicitur Sap. XII, 18. Ergo
similiter non tot praedestinat quin plures possit praedestinare; et sic idem quod prius.
AG9
Praeterea, quidquid Deus potuit, adhuc potest. Sed Deus potuit ab aeterno illum praedestinare quem non
praedestinavit. Ergo modo etiam potest eum praedestinare, et sic potest fieri additio numero praedestinatorum.
AG10
Praeterea, in omnibus potentiis quae non sunt determinatae ad unum, quod potest esse, potest non esse. Sed
potentia praedestinantis ad praedestinatum, et potentia praedestinati ad consequendum praedestinationis effectum
sunt huiusmodi, quia et praedestinans voluntate praedestinat, et praedestinatus voluntate effectum
praedestinationis consequitur.
132

