Ad primum igitur dicendum, quod etsi in propheta non determinetur cognitio ad aliquid per intellectuale lumen,
quando ei datur solummodo supernaturale iudicium, determinatur tamen per species ab alio visas; sicut cognitio
ioseph, per species visas a Pharaone, vel per species a seipso visas non supernaturaliter.
RC2
Ad secundum dicendum, quod divini luminis radius superlucet prophetae semper quidem velatus figuris, non ita
quod semper species infundantur, sed quia radius praedictus speciebus existentibus admiscetur.
RC3
Ad tertium dicendum, quod prophetarum revelatio distinguitur etiam ex parte luminis intellectualis, quod quidam
plenius aliis percipiunt; et ex parte specierum, quae vel praeexistunt, vel de novo accipiuntur ab ipso propheta,
aut ab alio.
RC4
Ad quartum dicendum, quod sicut dicit Gregorius in II Moralium, Deus ad Angelos loquitur eo ipso quo
cordibus eorum occulta sua iudicia ostendit; et similiter subiungit, quod animabus sanctis loquitur, in quantum
eis certitudinem infundit. Sic ergo locutio qua Deus prophetis locutus esse dicitur in Scripturis, non solum
attenditur quantum ad species rerum impressas, sed etiam quantum ad lumen inditum, quo mens prophetae de
aliquo certificatur.
RC5
Ad quintum dicendum, quod ex hoc ipso quod visio intellectualis et imaginaria dignior est corporali, secundum
eas cognoscimus non solum praesentia, sed etiam absentia, cum visione corporali solummodo praesentia
cernantur; et ideo in imaginatione et intellectu reservantur species rerum, non autem in sensu. Ad hoc ergo quod
visio corporalis sit supernaturalis, semper oportet quod novae formentur species corporales; non autem hoc
requiritur ad hoc quod visio imaginaria vel intellectualis sit supernaturalis.
|a8 Articulus 8
TTA
Octavo quaeritur utrum omnis revelatio prophetica fiat Angelo mediante.
TTB
Et videtur quod non.
AG1
Quia, ut dicit Augustinus, VI de Trinit., quorumdam mentes ita elevantur, ut non per Angelum, sed in ipsa
summa rerum arce incommutabiles videant rationes. Hoc autem maxime videtur competere prophetis. Ergo
revelatio eorum non fit Angelo mediante.
AG2
Praeterea, dona spiritus sancti immediate sunt a Deo, et habitus infusi. Sed prophetia est donum spiritus sancti, ut
patet I corinth., XII, 10; et est etiam quoddam lumen infusum. Ergo est a Deo sine Angelo mediante.
AG3
Praeterea, prophetia quae ex virtute creata procedit, est prophetia naturalis, ut supra dictum est. Sed Angelus est
creatura quaedam. Ergo prophetia quae non est naturalis, sed spiritus sancti donum, non perficitur Angelo
mediante.
AG4
Praeterea, prophetia perficitur secundum infusionem luminis, et impressionem specierum.
Sed neutrum horum videtur posse fieri per Angelum; quia vel esset creator luminis vel speciei; cum haec non
possint fieri nisi ex nihilo. Ergo visio prophetica non fit Angelo mediante.
AG5
Praeterea, in definitione prophetiae dicitur quod prophetia est divina revelatio vel inspiratio. Si autem fieret
Angelo mediante, diceretur esse angelica, non divina. Ergo non fit mediantibus Angelis.
AG6
Praeterea, sapient. VII, 27, dicitur, quod divina sapientia per nationes in animas sanctas se transferens amicos
Dei et prophetas constituit. Ergo ab ipso Deo immediate aliquis propheta constituitur, non per Angelum.
SC1
Sed contra. Est quod Moyses aliis prophetis excellentior fuisse videtur, ut patet Num. XI, 16 ss., et deuteron.,
XXXIV, 10. Sed Moysi facta est divinitus revelatio mediantibus Angelis; unde dicitur Galat. Cap. III, 19, quod
lex... Ordinata est per Angelos in manu mediatoris; et Act., VII, 38, dicit stephanus de Moyse: hic est qui fuit in
ecclesia in solitudine cum Angelo, qui loquebatur ei in monte sinai, et cum patribus nostris. Ergo multo fortius
omnes alii prophetae mediante Angelo revelationem acceperunt.
SC2
Praeterea, dionysius dicit IV cap. Caelestis hierarchiae quod divinas visiones gloriosi patres nostri adepti sunt per
medias caelestes virtutes.
SC3

280

