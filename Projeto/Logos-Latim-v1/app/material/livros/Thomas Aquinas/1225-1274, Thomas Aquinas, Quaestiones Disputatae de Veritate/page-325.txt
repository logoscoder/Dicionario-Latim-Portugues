concupiscibili ad bonum; propter quod nec temperantia nec aliqua virtus moralis sine prudentia esse potest, ut
dicitur in VI ethic..
Cum ergo credere dependeat et ex intellectu et voluntate, ut ex supra dictis patet, non potest esse talis actus
perfectus, nisi et voluntas sit perfecta per caritatem, et intellectus per fidem. Et inde est quod fides informis non
potest esse virtus.
RA1
Ad primum igitur dicendum, quod aliquid potest esse accidentale alicui prout est in genere naturae, quod est sibi
essentiale prout refertur ad genus moris, scilicet ad vitium et virtutem; sicut finis debitus comestioni, vel
quaelibet alia circumstantia debita. Et similiter id quod fides ex caritate recipit, est sibi accidentale secundum
genus naturae, sed essentiale prout refertur ad genus moris; et ideo per hoc ponitur in genere virtutis.
RA2
Ad secundum dicendum, quod vitium non solum opponitur virtuti perfectae, sed etiam ei quod imperfectum est
in genere virtutis, sicut intemperantia naturali habilitati quae inest concupiscibili ad bonum; et sic infidelitas
informi fidei opponitur.
RA3
Tertium concedimus.
RA4
Ad quartum dicendum, quod per fidem informem intellectus non perducitur in perfectionem sufficientem virtuti,
ut ex dictis patet.
RA5
Ad quintum dicendum, quod Philosophi non considerant virtutes secundum quod sunt principia actus meritorii:
et ideo secundum eos habitus non formati caritate possunt dici virtutes; non autem secundum theologum.
RA6
Ad sextum dicendum, quod Augustinus accipit large virtutes, omnes habitus perficientes ad actus laudabiles. Vel
potest dici, quod non intelligit Augustinus quod habitus sine gratia existentes virtutes dicantur, sed quia aliqui
habitus qui sunt virtutes quando sunt cum gratia, remanent sine gratia, non tamen tunc sunt virtutes.
|a7 Articulus 7
TTA
Septimo quaeritur utrum sit idem habitus fidei informis et formatae.
TTB
Et videtur quod non.
AG1
Gratia enim adveniens non habet minorem efficaciam in fideli quam in infideli. Sed in infideli, cum convertitur,
cum gratia simul habitus fidei infunditur. Ergo et similiter in fideli; et ita habitus fidei formatae est alius ab
habitu fidei informis.
AG2
Praeterea, fides informis est principium timoris servilis; fides autem formata timoris casti vel initialis. Sed
adveniente timore filiali vel casto, timor servilis expellitur. Ergo et adveniente fide formata, fides informis
expellitur et sic non est idem habitus utrique.
AG3
Praeterea, sicut dicit boetius, accidentia corrumpi possunt, alterari autem minime. Sed habitus fidei informis est
quoddam accidens.
Ergo non potest alterari, ut fiat ipsemet formatus.
AG4
Praeterea, adveniente vita recedit mortuum.
Fides autem informis quae est sine operibus mortua est, ut dicitur Iacob. II, 26. Ergo adveniente caritate, quae est
principium vitae, tollitur fides informis, et ita non fit formata.
AG5
Praeterea, ex duobus accidentibus non fit unum. Sed fides informis est quoddam accidens.
Ergo non potest esse quod ex ea et caritate fiat unum; quod videretur oportere si ipsamet fides informis
formaretur.
AG6
Praeterea, quaecumque differunt genere, differunt et specie et numero. Sed fides informis et formata differunt
genere, cum una sit virtus, non autem alia. Ergo et differunt specie et numero.
AG7
Praeterea, habitus penes actus distinguuntur.
Sed fidei formatae et informis sunt diversi actus: scilicet credere in Deum, et credere Deo, vel Deum. Ergo sunt
diversi habitus.
AG8
325

