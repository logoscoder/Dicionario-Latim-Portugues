Sed creaturae rationales possunt consequi perfectam bonitatem, id est beatitudinem; tamen ad consequendum
indigent pluribus quam naturae inferiores ad consequendum fines suos. Et ideo quamvis sint nobiliores, non
tamen sequitur quod ex propriis naturalibus possint attingere ad finem suum, sicut naturae inferiores.
Quod enim beatitudinem aliquid attingat per seipsum, solius Dei est.
RA13
Et similiter dicendum ad decimumtertium de ordine potentiarum.
RA14
Ad decimumquartum dicendum, quod per lumen gloriae quamvis intellectus creatus nunquam tantum elevetur
quin in infinitum distet ab eo essentia divina, tamen per lumen illud fit ut intellectus uniatur essentiae divinae
sicut formae intelligibili; quod aliter fieri non posset.
RA15
Ad decimumquintum dicendum, quod ad cognoscendum Deum per similitudinem eius Angelus ex propriis
naturalibus potest, sed haec non est visio Dei per essentiam.
RA16
Ad decimumsextum dicendum, quod conformitas naturalis ad Deum quae est in intellectu Angeli, non est ut
intellectus Angeli proportionetur ad essentiam divinam sicut ad formam intelligibilem; sed in hoc quod non
accipit cognitionem sensibilium a sensu, sicut nos accipimus; et quantum ad alia in quibus intellectus Angeli
convenit cum Deo, et differt ab intellectu humano.
RA17
Ad decimumseptimum dicendum, quod tripliciter aliquid videtur. Uno modo per essentiam suam; sicut quando
ipsa essentia visibilis coniungitur visui, sicut oculus videt lucem.
Alio modo per speciem; quando scilicet similitudo ipsius rei ab ipsa re imprimitur in visum, sicut cum video
lapidem. Tertio modo per speculum; et hoc est quando similitudo rei per quam cognoscitur, non fit in visu
immediate ab ipsa re, sed ab eo in quo similitudo rei repraesentatur; sicut in speculo resultant species
sensibilium.
Primo igitur modo videre Deum est naturale soli Deo, supra naturam vero hominis et Angeli; sed secundo modo
videre Deum est naturale Angelo; tertio autem modo videre Deum est naturale ipsi homini, qui venit in
cognitionem Dei ex creaturis, utcumque Deum repraesentantibus.
Unde quod dicitur quod omnis cognitio est vel per essentiam vel in speculo, intelligendum est de cognitione
humana; cognitio autem Angeli quam de Deo naturaliter habet, est media inter istas duas.
RA18
Ad decimumoctavum dicendum, quod imago rei dupliciter potest considerari. Uno modo inquantum est res
quaedam; et cum sit res distincta ab eo cuius est imago, propter modum istum alius erit motus virtutis cognitivae
in imaginem, et in id cuius est imago.
Alio modo consideratur prout est imago; et sic idem est motus in imaginem, et in id cuius est imago; et sic
quando aliquid cognoscitur per similitudinem in effectu suo existentem, potest motus cognitionis transire ad
causam immediate, sine hoc quod cogitetur de aliqua alia re. Et hoc modo intellectus viatoris potest cogitare de
Deo, non cogitando de aliqua creatura.
RA19
Ad decimumnonum dicendum, quod ea quae sunt essentialiter in anima et coniunguntur ei ut formae
intelligibiles, intelliguntur ab anima per essentiam suam; sic autem essentia divina non est in anima viatoris; et
ideo ratio non sequitur.
RA20
Ad vicesimum dicendum, quod ratio illa procedit de specie abstracta a re, quam oportet esse simpliciorem re
ipsa. Talis autem similitudo non est per quam intellectus creatus cognoscit naturaliter Deum, sed est similitudo
impressa ab ipso; et ideo ratio non sequitur.
|a4 Articulus 4
TTA
Quarto quaeritur utrum Angelus videns Deum per essentiam, omnia cognoscat.
TTB
Et videtur quod sic.
AG1
Quia, sicut dicit Isidorus, Angeli in verbo Dei omnia vident antequam fiant.
AG2
Praeterea, uniuscuiusque visus videt illud cuius similitudo est apud ipsum. Sed essentia divina, quae est
similitudo omnium, intellectui angelico coniungitur ut forma intelligibilis.
Ergo Angelus videns Deum per essentiam, videt omnia.
AG3

158

