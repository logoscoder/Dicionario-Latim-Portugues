etiam bonum ipsius intellectus est ut subdatur voluntati adhaerenti Deo: unde fides dicitur intellectum expedire,
in quantum sub tali voluntate ipsum captivat.
RA9
Ad nonum dicendum, quod fides neque est virtus moralis neque intellectualis; sed est virtus theologica. Virtutes
autem theologicae, quamvis conveniant subiecto cum intellectualibus vel moralibus, differunt tamen obiecto.
Obiectum enim virtutum theologicarum est ipse finis ultimus; obiectum vero aliarum ea quae sunt ad finem.
Ideo autem a theologis (ponuntur) quaedam virtutes circa finem ipsum, non autem a philosophis, quia finis
humanae vitae quem Philosophi considerant, non excedit facultatem naturae: unde ex naturali inclinatione homo
tendit in illud; et sic non oportet quod per aliquos habitus elevetur ad tendendum in illum finem, sicut oportet
quod elevetur ad tendendum in finem qui facultatem naturae excedit, quem theologi considerant.
RA10
Ad decimum dicendum, quod fides non est in intellectu nisi secundum quod imperatur a voluntate, ut ex dictis
patet. Unde, quamvis illud quod est ex parte voluntatis possit dici accidentale intellectui, est tamen fidei
essentiale, sicut id quod est rationis, est accidentale concupiscibili, essentiale autem temperantiae.
RA11
Ad undecimum dicendum, quod prophetia non dependet ex voluntate prophetantis, ut dicitur II Petri, I, 21; fides
autem est quodammodo ex voluntate credentis; et ideo prophetia non potest dici virtus sicut fides.
|a4 Articulus 4
TTA
Quarto quaeritur in quo sit fides sicut in subiecto.
TTB
Et videtur quod non sit in parte cognoscitiva, sed affectiva.
AG1
Virtus enim in parte affectiva esse videtur, cum virtus sit quidam amor ordinatus, ut dicit Augustinus in Lib. De
moribus ecclesiae.
Sed fides virtus est. Ergo est in parte affectiva.
AG2
Praeterea, virtus quamdam perfectionem importat; est enim dispositio perfecti ad optimum, ut dicitur in VII
physic..
Sed cum fides habeat aliquid perfectionis et aliquid imperfectionis: id quod est imperfectionis, est ex parte
cognitionis; quod autem est perfectionis est ex voluntate, ut scilicet invisibilibus firmiter adhaereat.
Ergo secundum quod est virtus, est in affectiva.
AG3
Praeterea, Augustinus dicit ad consentium, quod parvulus etsi fidem non habeat quae consistit in credentium
voluntate, habet tamen fidei sacramentum; ex quo expresse habetur quod fides in voluntate sit.
AG4
Praeterea, in Lib. De praedestinatione sanctorum, dicit Augustinus quod ad fidem quae in credentium voluntate
consistit, pertinet illud apostoli: quid habes quod non accepisti? et sic idem quod prius.
AG5
Praeterea, eiusdem videtur esse dispositio et perfectio. Sed fides disponit ad gloriam, quae etiam est in affectiva.
Ergo et fides in affectiva consistit.
AG6
Praeterea, meritum in voluntate consistit, quia sola voluntas est domina sui actus. Sed actus fidei est meritorius.
Ergo est actus voluntatis; et ita videtur quod in voluntate consistat.
AG7
Sed dicebat, quod est simul in affectiva et cognitiva. Sed contra, unus habitus non potest esse duarum
potentiarum. Fides autem est unus habitus. Ergo non potest esse in affectiva et cognitiva, quae sunt duae
potentiae.
SC1
Sed contra. Habitus perficiens aliquam potentiam, cum ea convenit in obiecto: alias non posset esse unus actus
potentiae et habitus.
Sed fides non convenit in obiecto cum affectiva, sed cum cognitiva tantum, quia obiectum utriusque est verum.
Ergo fides est in cognitiva.
SC2
Praeterea, Augustinus dicit, in Epist. Ad consentium, quod fides est illuminatio mentis ad primam veritatem. Sed
illuminari ad cognitivam pertinet. Ergo fides est in parte cognitiva.
SC3
Praeterea, si fides dicatur esse in voluntate, hoc non erit nisi quia credimus volentes.

319

