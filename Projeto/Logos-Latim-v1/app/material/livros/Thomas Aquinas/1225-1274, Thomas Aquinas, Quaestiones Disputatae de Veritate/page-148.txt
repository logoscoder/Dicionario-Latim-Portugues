Et ideo non dicitur liber mortis, sicut dicitur liber vitae.
RA1
Ad primum igitur dicendum, quod quidam exponunt opera caelestia de operibus contemplativae vitae, opera
autem terrestria de operibus vitae activae. Per utraque autem aliquis conscribitur ad vitam, non ad mortem; et ita
utraque conscriptio ad librum vitae pertinet, et neutra ad librum mortis.
Quidam vero per opera terrestria intelligunt opera peccati, per quae quamvis aliquis, per se loquendo, ordinetur
ad mortem, tamen per accidens aliquis ordinatur ad vitam, inquantum aliquis post peccatum resurgit cautior et
humilior.
Vel potest dici, et melius, quod cum dicitur aliquid per alterum cognosci, hoc potest intelligi dupliciter.
Uno modo ut praepositio designet causam cognitionis ex parte cognoscentis; et sic non potest intelligi in
proposito, quia opera quae quis facit, bona vel mala, non sunt causa neque divinae praescientiae vel
praedestinationis, neque reprobationis aeternae.
Alio modo ut designet causam ex parte cogniti; et sic intelligitur in proposito. Dicitur enim aliquis esse annotatus
apud Dei memoriam per opera quae gessit, non quia huiusmodi opera sint causa quare Deus cognoscat, sed quia
Deus cognoscit quod propter huiusmodi opera aliquis habiturus est mortem vel vitam.
Unde patet quod Glossa illa non loquitur de conscriptione quae pertinet ad librum vitae, quae est ex parte Dei.
RA2
Ad secundum dicendum, quod aliqua conscribuntur in libro, ut perpetuo in notitia maneant. Illi autem qui
puniuntur, per poenas ipsas exterminantur a notitia hominum; et ideo non conscribuntur, nisi forte ad tempus,
quousque eis poena infligatur. Sed illi qui deputantur ad dignitates et praemia, conscribuntur simpliciter, ut quasi
in perpetua memoria habeantur.
RA3
Ad tertium dicendum, quod de reprobis Deus non habet aliquam notitiam privilegiatam, sicut de praedestinatis;
et ideo non est simile.
|q8 Quaestio 8
Prologus
PR1
Primo utrum Angeli videant Deum per essentiam.
PR2
Secundo utrum intellectus Angeli vel hominis beati essentiam divinam comprehendat.
PR3
Tertio utrum Angelus ex propriis naturalibus potuerit pertingere ad videndum Deum per essentiam.
PR4
Quarto utrum Angelus videns Deum per essentiam, omnia cognoscat.
PR5
Quinto utrum visio rerum in verbo sit per aliquas similitudines rerum in intellectu angelico existentes.
PR6
Sexto utrum Angelus cognoscat seipsum.
PR7
Septimo utrum Angelus unus intelligat alium.
PR8
Octavo utrum Angelus res materiales cognoscat per formas aliquas, an per essentiam sui cognoscentis.
PR9
Nono utrum formae per quas Angeli cognoscunt res materiales, sint innatae, vel a rebus acceptae.
PR10
Decimo utrum Angeli superiores habeant cognitionem per formas magis universales quam inferiores.
PR11
Undecimo utrum Angelus cognoscat singularia.
PR12
Duodecimo utrum Angeli cognoscant futura.
PR13
Tertiodecimo utrum Angeli scire possint occulta cordium.
PR14
Quartodecimo utrum Angeli simul multa cognoscant.
PR15
Quintodecimo utrum Angeli cognoscant res discurrendo de uno in aliud.
PR16
Sextodecimo utrum in Angelis distingui debeat cognitio matutina et vespertina.
PR17
148

