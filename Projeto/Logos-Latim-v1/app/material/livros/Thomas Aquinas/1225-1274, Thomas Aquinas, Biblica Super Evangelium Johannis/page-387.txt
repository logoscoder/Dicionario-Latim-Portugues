Vel potest referri ad virtutem Christi, qui signa faciebat: ut fiat vis in hoc quod dicit per singula. Scribere enim
per singula, signa et dicta Jesu Christi, est dictorum singulorum et factorum enucleare virtutem.
Verba autem et facta Christi sunt etiam Dei. Si quis autem vellet eorum rationem per singula scribere vel narrare,
nullo modo posset; immo etiam nec totus mundus hoc potest. Infinita enim verba hominum non possunt attingere
unum Dei verbum. A principio enim ecclesiae semper scripta sunt de Christo, nec tamen sufficienter; immo si
duraret mundus per centum millia annorum, possent libri fieri de Christo, nec ad perfectionem per singula, facta
et dicta sua enuclearentur.
Eccle. Ult., 12: faciendi plures libros nullus est finis; Ps. XXXIX, 5: annuntiavi, et locutus sum: multiplicati sunt
super numerum.

387

