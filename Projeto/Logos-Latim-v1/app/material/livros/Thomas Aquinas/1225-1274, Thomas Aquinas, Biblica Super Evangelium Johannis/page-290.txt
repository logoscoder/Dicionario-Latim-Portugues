semper: quia semper in plenitudine potestatis suae habet ut possit miracula facere et prophetare, et alia
huiusmodi. Sed non sic est de aliis; quia, ut dicit Gregorius, spiritus prophetarum non sunt prophetis subiecti.
Donum autem est excellentissimum, quia spiritus veritatis. Spiritum quidem dixit, ut ostendat naturae
subtilitatem.
Spiritus enim dicitur aliquid occultum et invisibile, unde quod invisibile est, spiritus dici consuevit. Sic et
spiritus sanctus occultus est et invisibilis: supra III, 8: spiritus ubi vult spirat, et vocem eius audis, sed nescis
unde veniat aut quo vadat. Item ut ostendat eius virtutem, quia movet nos ad bene agendum et operandum.
Spiritus enim impulsionem quamdam insinuat, unde et ventum spiritum appellamus; Rom. VIII, 14: qui spiritu
Dei aguntur, hi filii Dei sunt; ps.
Cxlii, 10: spiritus tuus bonus deducet me in terram rectam.
Addit autem veritatis, quia a veritate procedit, et veritatem dicit. Spiritus enim sanctus nihil aliud est quam amor.
Quando ergo quis impellitur ad amandum terrena et mundum, tunc impellitur a spiritu mundi; I Cor. II, 12: nos
autem non spiritum huius mundi accepimus, sed spiritum qui ex Deo est. Quando vero impellitur ad opera carnis,
tunc non impellitur a spiritu sancto; Ez. XIII, 3: vae prophetis insipientibus, qui sequuntur spiritum suum.
Sed iste spiritus ducit ad cognitionem veritatis, quia procedit a veritate, quae dicit supra eodem: ego sum via, et
veritas, et vita. Nam, sicut in nobis ex veritate concepta et considerata sequitur amor ipsius veritatis, ita in Deo
concepta veritate, quae est filius, procedit amor. Et sicut ab ipsa procedit, ita in eius cognitionem ducit; infra c.
XVI, 14: ille me clarificabit, quia de meo accipiet etc.. Et ideo dicit Ambrosius, quod omne verum a quocumque
dicatur a spiritu sancto est. I Cor. XII, 3: nemo potest dicere, Dominus Jesus, nisi in spiritu sancto; infra XV, 26:
cum venerit Paraclitus, quem ego mittam vobis spiritum veritatis. Manifestare autem veritatem convenit
proprietati spiritus sancti. Est enim amor qui facit secretorum revelationem; infra XV, 15: vos autem dixi amicos,
quia omnia quaecumque audivi a patre meo, nota feci vobis: iob c. XXXVI, 33: annuntiat de ea (scilicet veritate)
amico suo.
Recipiunt autem spiritum sanctum credentes, et quantum ad hoc dicit quem mundus non potest accipere, et
primo ostendit qui sunt quibus non datur; secundo ostendit quibus datur, ibi vos autem cognoscetis etc..
Primo autem ostendit quod non datur mundo; secundo autem assignat causam quare non detur.
Quantum ad primum dicit quem mundus non potest accipere. Mundum hic mundi dilectores vocat Dominus. Hi
quidem quamdiu mundum diligunt, spiritum sanctum non possunt accipere, est enim amor Dei: non potest autem
quis finali dilectione Deum et mundum diligere: I Io. II, 15: si quis diligit mundum, non est caritas patris in eo.
Nam Gregorius dicit, V Moral. 20: spiritus sanctus omne quod repleverit ad desiderandum invisibilia accendit.
Et quoniam mundana corda sola visibilia diligunt, hunc mundus non accipit, quia ad diligenda invisibilia non
assurgit. Saeculares etenim mentes quanto se foras per desideria dilatant, tanto ad receptionem illius sinum
cordis angustant.
Sap. I, 5: spiritus sanctus disciplinae effugiet fictum.
Quantum ad secundum dicit quia non videt eum, nec scit eum. Nam dona spiritualia non accipiuntur nisi
desiderata, Sap. VI, 14. Praeoccupat, scilicet divina sapientia, eos qui se concupiscunt, nec desiderantur nisi
aliqualiter cognita.
Quod autem non cognoscantur, ex duobus contingit. Primo quidem ex hoc quod homo non ponit intentionem
suam ad eorum cognitionem; secundo vero quia quis non potest esse capax illius cognitionis. Hoc autem
mundani non habent. Nam primo non intendunt ad ea desideranda, et quantum ad hoc dicit quia non videt eum;
idest, non ponit intentionem suam ad eum cognoscendum; Ps. XVI, 11: oculos suos statuerunt declinare in
terram. Item non possunt ea cognoscere, unde dicit nescit eum: nam, ut Augustinus dicit, non habet invisibiles
oculos mundana dilectio: per quos videri spiritus sanctus nisi invisibiliter non potest. I cor. c. II, 14: animalis
homo non percipit ea quae sunt spiritus Dei. Sicut lingua infecta non sentit bonum saporem propter corruptionem
humoris, sic anima infecta a corruptione mundi, caelestium dulcedinem non gustat.
Vel, secundum chrysostomum, dico, quod alium Paraclitum dabit vobis, spiritum veritatis; sed hoc non assumet
carnem, quia mundus non videt eum, nec scit eum, idest, non accipiet eum, sed solum vos.
Hic ostendit primo quibus datur spiritus sanctus; secundo rationem assignat.
Datur autem fidelibus: unde dicit vos autem, qui movemini a spiritu sancto, cognoscetis eum: I Cor. II, 12: nos
autem non spiritum huius mundi accepimus, sed spiritum qui ex Deo est. Et hoc ideo, quia mundum contemnitis;
II Cor. IV, 18: non contemplantibus nobis quae videntur, sed quae non videntur.
Ratio autem huius est, quia apud vos manebit. Ubi primo nota spiritus sancti ad apostolos familiaritatem quia
apud vos manebit, idest ad utilitatem vestram; Ps. Cxlii, V. 10: spiritus tuus bonus deducet me in viam rectam;
Sap. XII, 1: o quam bonus spiritus tuus, Domine>, est in omnibus. Secundo quamdam eius intimam
inhabitationem, quia in nobis erit, idest in intimo cordis nostri; Ez. XI, 19: et spiritum novum tribuam in
visceribus eorum.
|#5 Lectio 5
Supra Dominus promisit spiritum sanctum consolatorem. Sed quia apostoli non multum ad notitiam spiritus
sancti conscenderant, et ad Christi praesentiam valde detinebantur, huiusmodi consolatio eis parva videbatur: et
290

