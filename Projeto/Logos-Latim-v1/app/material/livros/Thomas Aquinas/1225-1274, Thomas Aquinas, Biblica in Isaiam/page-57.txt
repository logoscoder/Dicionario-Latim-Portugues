Contra abundantiam olei ponit paucitatem olivarum post excussionem: oleae. Olea, ut dicit Papias, est fructus
olivarum; sed hic, secundum expositionem Glossae, videtur poni pro ipsa arbore in cuius cacumine remanent
aliqui pauci fructus ad quos colligans non potuit attingere, de ista paucitate, Deut. 28: remanebitis pauci numero.
Nota super illo verbo, et pinguedo carnis quod divitiae dicuntur pinguedo: primo propter sterilitatem.
Matth. 13: fallacia divitiarum. Secundo propter ventositatem. 1 Tim. Ult.: divitibus hujus saeculi praecipe non
sublime sapere, nec sperare in incerto divitiarum. Tertio propter inutilitatem. Ez. 16: haec fuit iniquitas sodomiae
etc., Eccl. 5: divitiae conservatae in malum Domini sui.
In die illa.
Hic ponit poenae fructum. Inclinabitur, exhibendo debitum servitutis cultum, homo, de decem tribubus
quicumque fuerit ad ezechiam. Respicient, expectando aliquod auxilium: delubra, templa in quibus erant fontes,
quasi ad abluendum infra 31: in die illa percutiam.
In die illa. Hic comminatur desolationes civitatum. Et primo comminatur ipsam desolationem, sicut aratra.
Tangitur hic quod habetur ios. 6 et 7, quod ad adventum filiorum Israel, Amorrhaei fugerunt, relinquentes omnia
in agris. Supra 1: terra vestra deserta, civitates vestrae succensae igni.
Secundo ponit desolationis rationem. Et eris deserta, deuter. 32: Deum qui te genuit dereliquisti, et oblitus es
Domini creatoris tui. Propterea plantabis.
Hic comminatur sterilitatem fructuum: et circa hoc tria facit. Primo ostendit cultus inutilem laborem, quantum ad
vineas: plantationem infidelem, quia non reddet fructum secundum laborem: vel fidelem ironice; quasi dicat: aut
propter mala quae fecisti erit plantatio tua fidelis? quantum ad agros. Germen alienum, quod alii colligent. Supra
5: decem jugera vinearum facient lagunculam unam. Secundo quantum ad fructus perditionem: in die
plantationis tuae, idest quando de plantatione fructum sumere debebas; et hoc quantum ad vineas; quantum ad
agros, mane semen tuum florebit; idest primo pulchrum erit, ut magis doleas; vel quia ante tempus florebit, et
inutile erit. Proverb. 20: hereditas ad quam festinatur in principio, in novissimo benedictione carebit. Ablata est,
ab hostibus, in die hereditatis, quando in horreo debuit recondi, quasi fructus hereditatis. Jer. 12: seminaverunt
triticum, et messuerunt spinas.
Tertio comminatur pro amissione dolorem, dolebit, qui seminavit; vel dolebis tu. Vae multitudini.
Hic comminatur Assyriorum exercitui destructionem: et circa hoc tria ponit. Et primo describit exercitus
multitudinem quantum ad strepitum incedentium, vae multitudini populorum, venientium cum Senacherib;
quantum ad tumultum colloquentium, tumultus, qui est locutio confusa praecipue multorum; quantum ad
clamorem pugnantium, sonabunt populi, in pugna. Supra 8: ecce adducet Dominus super eos aquas fluminis
fortes et multas. Jerem. 6: vox ejus quasi mare sonabit. Apoc. 17: aquae multae, populi multi. Secundo
comminatur destructionem: circa quam primo ponitur ipsa destructio, et increpabit, occidendo exercitum per
Angelum, et fugiet procul, in terram suam cum paucis: ut supra 10, habetur, psalm. 9: increpasti gentes; secundo
ponitur similitudo respondens conditioni, quia superbus erat, rapietur sicut pulvis. Psal. 1: tamquam pulvis quae
projicitur a facie venti; et respondens tempori, sicut turbo, quia de nocte fuit percussus exercitus ejus, quem
vocat tempestatem, cujus praeambulum in pulvere est turbo ex ventis, qui sunt causa pluviae. 4 Reg. 19: in nocte
illa venit Angelus, et percussit exercitum.
Tertio ponitur destructionis consummatio: et non subsistet, quia ipsemet interfectus fuit. Ezech. 29: nihil factus
es.
Quarto ponitur destructionis ratio. Haec est pars eorum qui vastaverunt nos, possessiones, et diripientium, res
mobiles. Psal. 10: ignis, sulphur, et spiritus procellarum pars calicis eorum.
Nota super illo verbo, et oculi ejus ad sanctum Israel, quod oculi debent inclinari ad Deum primo per fidei
adhaesionem. Infra 30: oculi tui videbunt praeceptorem tuum. Secundo propter spei expectationem. Psalm. 144:
oculi omnium in te sperant Domine. Tertio propter amoris contemplationem.
Job 39: inde contemplabitur escam, et de longe oculi ejus respiciunt. Quarto propter gloriae fruitionem. Matth.
13: beati oculi.
Nota super illo verbo, plantatio infidelis, quod est primo avari. Eccl. 5: qui amat divitias, fructum non capiet ex
eis. Secundo luxuriosi.
Rom. 6: quem fructum habuistis tunc in quibus nunc erubescitis? tertio superbi. Sap. 5: quid nobis profuit
superbia nostra?
|+18 Capitulus 18
Vae terrae cymbalo.
Hic comminatur contra Aegyptios: et primo comminatur eorum poenam per comparationem ad poenae meritum;
in secunda exequitur poenae modum; cap. 19: onus Aegypti; in tertia designat poenae tempus, cap. 20: in anno.
Circa primum tria ponit. Primo designat culpam, quae est meritum poenae; in secunda comminatur poenam:
omnes habitatores; tertio ostendit poenae fructum, in tempore illo.
Circa primum duo facit. Primo describit situm terrae, in quo superbe confidebant, dicens: vae, scilicet imminet,
terrae, Aegypto, cymbalo alarum; propter sonitum Nili, cujus velocitas comparatur motui alarum propter
velocitatem, vel propter multitudinem populorum, vel propter protectionis auxilium, quod populo duarum
57

