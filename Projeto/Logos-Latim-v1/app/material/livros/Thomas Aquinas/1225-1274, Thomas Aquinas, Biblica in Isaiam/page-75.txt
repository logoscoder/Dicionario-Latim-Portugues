parte contingit in Israel: Rom. 11. Succisi sunt qui vigilabant: studiositas ad malum. Prov. 4: non enim dormiunt,
nisi male fecerint. Qui peccare, pravis exemplis et doctrinis. Arguentem, quantum ad disciplinae contemptum.
Amos 5: odio habuerunt corripientem in porta. Declinaverunt, quantum ad peccati vanitatem, quia frustra est
quod non consequitur finem. Sap. 5: quid nobis profuit superbia, aut divitiarum jactantia quid contulit nobis?
tertio ponit Judaeorum reversionem in fine mundi, propter hoc haec dicit; qui redemit, Gen. 11. Non modo, idest
in hoc tempore, confundetur, bona confusione.
Eccl. 4: est confusio adducens gloriam; filios apostolos, mussitatores, idest qui primo murmurabant. Supra 27:
qui egredientur impetu a Jacob, et florebit et germinabit Israel. Vel potest aliter exponi de prosperitate, quae eis
promittitur destructo Senacherib vel Nabuchodonosor. Carmel in saltum; idest, tanta erit fertilitas terrae
promissionis, quod fertilitas carmeli reputabitur sterilitas in comparatione ejus. Illusor, Senacherib vel
Nabuchodonosor. Filios suos, tres pueros in camino ignis: vel quia pueri ipsorum facient laudem nominis mei,
quod ipsi in juventute sua non fecerint.
|+30 Capitulus 30
Vae filii.
In parte ista comminatur propheta contra illos qui contempserunt prophetiam jeremiae, euntes in Aegyptum,
contra ejus consilium, sicut habetur jerem. 43. Et dividitur in duas. In prima comminatur contra Judaeos tantum;
in secunda contra Judaeos et Aegyptios simul, de quibus confidebant: 31 cap.: vae qui descendunt.
Vel, secundum Glossam, in prima parte prohibet descensum, in secunda comminatur poenam contra
descendentes. Prima in duas. In prima ponit comminationem; in secunda consolationem, propterea expectat.
Prima in duas. In prima arguit descensum; secundo divini praecepti contemptum, ideo clamavi. Circa primum
tria arguit in eis. Primo itineris dispositionem, ponens propositum, ut faceretis consilium... Telam, pravam
machinationem; et consequentem effectum, ut adderetis: 2 Paralip. 28: quare vultis addere peccata super
peccata? secundo ponit consilii executionem quantum ad viae incessum, qui ambulatis; qui deformatur per
contemptum divini consilii, os meum, prophetam.
Jerem. 15: si separaveris pretiosum a vili, quasi os meum eris: quia quae dixit facere noluistis. Et per fiduciam
humani auxilii, habentes fiduciam. Jerem. 17: maledictus homo qui confidit in homine, et ponit carnem brachium
suum. Et ponit effectum: et erit vobis, Oseae 4: gloriam eorum in ignominiam commutabo. Unde quantum ad
viae terminum, ierant enim in taphnis, quae est tantum in alia parte Aegypti, quasi timentes in primis terminis
remanere. Jerem. 2.
Quid tibi vis in via Aegypti, ut bibas aquam turbidam? et ostendit spei defectum: omnes confusi sunt. Psalm.
145: nolite confidere in principibus.
Tertio describit rerum asportationem, onus jumentorum, comminans primo destructionem Aegypti: onus filiorum
Juda. Jumentorum, propter stoliditatem; vel quia sicut jumenta res suas deferebant. Austri, quia ad Austrum
fugerunt, vel quia in Australi parte erat eorum habitatio. In terra tribulationis, in Aegypto, quae Hebraice dicitur
mesraim, quod interpretatur tribulatio, vel angustia.
Jerem. 42: gladius quem vos formidatis.
Secundo ponit asportantium conditionem: leaena, propter ferocitatem, leo, propter audaciae praesumptionem,
vipera, propter crudelitatem, regulus volans, non quod habeat pennas, sed quia insilit in faciem hominis, propter
velocitatem ad male faciendum. Soph. 3: principes ejus quasi leones. Tertio rerum asportationem, portantes.
Quarto laboris frustrationem, ad populum, psalm. 59: vana salus hominis. Ideo clamavi. Hic arguit in eis Dei
contemptum: et primo ostendit quomodo contempserint divinum praeceptum; in secunda quomodo
contempserint salubre consilium, quia haec dicit, circa primum tria ponit, primo Dei praeceptum; secundo populi
contemptum, populus enim, tertio comminatur contemnentibus mortem, vel mortis interitum, propterea haec
dicit. Circa primum tria ponit. Primo praeceptum: ideo, quia scilicet inutile est, quiesce, in terra tua. Jer. 14: haec
dicit Dominus populo huic, qui dilexit movere pedem suum, et non quievit et Domino non placuit. Secundo ponit
praecepti confirmamentum.
Nunc ergo, tu Isaias, ingressus, in propheticam visionem, vel tu jeremias, ingressus, in Aegyptum cum populo,
sicut legitur jer. 43. Tertio assignat confirmationis fructum, et erit in die illa. Exod. 17: scribe hoc ob
monumentum. Populus.
Hic ponit populi contemptum: et primo secundum quod contemnebant Deum.
Ad iracundiam, quantum ad peccatum transgressionis.
Ezech. 2: noli esse exasperans sicut domus Israel exasperatrix est. Mendaces, quantum ad peccatum locutionis,
quia promiserunt jeremiae obedientiam, quam servare noluerunt, ut habetur jer. 42.
Psal. 17: filii alieni mentiti sunt mihi. Nolentes, quantum ad peccatum omissionis. Prover.: 28: qui obturat aurem
suam ne audiat legem, oratio ejus erit execrabilis. Secundo ponit contemptum prophetarum, qui dicunt
videntibus secundum quod interdicebant eis proprium officium.
Amos 7: qui vides, gradere, fuge. Inquantum inducebant eos ad mendacium, loquimini. 3 reg.
Ult.: ecce sermones prophetarum omnes bona regi annuntiant. Declinate, inquantum prohibebant divinae
cognitionis verbum. Job 21: qui dixerunt Deo: scientiam viarum tuarum nolumus: propterea haec dicit.
75

