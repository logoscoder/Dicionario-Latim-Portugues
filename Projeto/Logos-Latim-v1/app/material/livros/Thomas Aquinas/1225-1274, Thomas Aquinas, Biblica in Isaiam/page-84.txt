Et stetit rapsaces etc.. Hic ponitur allocutio ipsius ad populum. Et primo ponitur stultum ipsius verbum, in quo
terret minis, non poterit eruere vos etc.. Judith 5: quis est iste qui filios Israel etc.; allicit promissis. Haec dicit
rex. Benedictionem, idest pactum, quod vertetur in vestram benedictionem.
Vel benedicite me sicut Dominum vestrum. Veniam, de Aegypto, ad terram, scilicet medorum. Gen. 27: det tibi
Deus de rore caeli etc.; provocat etiam exemplis: ne conturbet vos etc..
Dan. 11: elevabitur et magnificabitur etc.. Secundo ponit discretivi populi silentium. Et siluerunt.
Prov. 11: qui decipit amicum suum etc., Prov. 26: ne respondeas stulto etc.; praeceperat, ne verba blasphemiae
multiplicaret, aut populum deciperet. Et ingressus etc.. Hic ponitur discessio nuntiorum ab invicem: et primo
reditus Judaeorum ad ezechiam; secundo reditus rapsacis ad Senacherib, ibi reversus est autem etc.. Circa
primum duo. Primo ponitur reditus nuntiorum et blasphemiae renuntiatio; secundo ponitur ezechiae oratio, et
factum est cum audisset etc., scissis vestibus, pro audita blasphemia; quod erat mos Judaeorum, ut patet Matth.
26.
|+37 Capitulus 37
Et factum est cum audisset etc.. In parte ista ostendit quomodo ezechias contra blasphemias humilitate et
orationibus pugnavit: et circa hoc tria facit. Primo recitat quomodo adiit orationis locum, assumens humilitatis
habitum, obvolutus est etc.. Jonae 3: surrexit de solio suo etc.. Secundo non praesumens per se orationem Deo
effundere, petit orationis suffragium per nuntios a propheta; ubi recitat nuntiorum missionem, et misit eliacim
etc.. Supra 8: numquid non populus a Deo suo etc.. Exponunt nuntii tribulationem. Et debet sic legi: et venerunt
etc., et dixerunt ad eum: dies tribulationis, quam patimur in exterioribus persecutionibus, angustiae, quantum ad
cordis dolores, correctionis, divinae, blasphemiae, hostium. Venerunt filii, idest conceptiones consiliorum,
pariendi, explendi.
Vel, ita dolemus sicut parturientes. Sophoniae 1: dies irae dies ista etc.; porrigunt petitionem, ut sic ordinetur:
leva ergo orationem etc., si quomodo etc.. Jer. 42: ora pro nobis ad Dominum Deum etc.. Tertio ponit prophetae
responsum: et dixit ad eos: in quo excludit regis timorem: ne timeas. Jer. 1: ne timeas a facie etc., et praedicit
regis Senacherib mortem, ecce ego etc.. Apoc. 13: qui in gladio occiderit, in gladio etc..
Reversus est etc.. Hic ponit reditum rapsacis ad Senacherib. Et planum est. Et audivit de terancha. Hic recitat
quomodo offendit eos comminando per epistolas; et circa hoc tria facit. Primo ponit superbam illius
comminationem, et audivit de terancha, qui egressus in auxilium Aegyptiorum, quod cum audisset, occurrit ei
obviam, dimittens Judaeam; et antequam recederet, scripsit verba haec.
Postmodum vadens, et obsidens Pelusium in Aegypto, veniente rege Aethiopiae, noluit cum eo pugnare, dicens
eum esse sacerdotem Plutonis, derisorie propter nigredinem: vel quia mures cordas arcuum corrodentes
exercitum ejus inermem dimiserunt. Supra 10: quomodo invenit manus etc.. Secundo ponit ezechiae orationem,
praemittens receptionem epistolae: in qua oratione confitetur Dei potentiam, per subjectionem Angelorum:
Domine Deus exercituum.
Job 25: numquid est numerus etc., per cultum Judaeorum; Deus Israel, qui sedes super cherubim: quia
propitiatorium, quod erat quasi sedes Dei, et etiam dabat responsa, erat super alas cherubim. Ps. 79: qui sedes
super cherubim etc..
Sed cum tabernaculum sit dispositum secundum exemplar caelestis ecclesiae, ut sumitur Exod. 25; videtur quod
male dicatur sedere super cherubim, sed magis super thronos.
Et ad hoc dicendum, quod sedet super cherubim idest trans, quia super seraphim, qui sunt ultra eos.
Vel secundum Gregorium et Dionysium, nihil possidetur ibi singulariter; sed quod est inferiorum, attribuitur
etiam superioribus eminenter. Unde proprietatem thronorum etiam eminentius habent cherubim.
Vel dicendum, quod sedet super thronos, sicut super sedem judicii; super cherubim, sicut supra cathedram
Magistri: quia interpretantur fusio scientiae. Et ideo congrue inde dicebantur dare responsa. Etiam ostendit Dei
potentiam per dispositionem regnorum: tu es Deus solus etc., Dan. 5: donec cognosceret quod potestatem habet
etc.; probat etiam per productionem creaturarum, tu fecisti etc.. Ps. 145: qui fecit caelum etc.; accusat etiam
Senacherib blasphemiam, inclina Domine etc.; Judith 6: Domine Deus caeli etc., probans cum hoc blasphemiae
stultitiam: vere enim Domine etc., Ps. 113: simulacra gentium etc.. Petit etiam tertio in hac oratione salutis
misericordiam, et nunc Domine etc..
Judith 9: omnes gentes cognoscant etc.. Tertio propheta promittit orationis exauditionem per nuntios: et misit
Isaias etc., et circa hoc duo facit.
Primo promittit hostium destructionem; secundo civitatis liberationem, propterea haec dicit etc.. Circa primum
tria. Primo comminatur ei destructionis interitum; secundo ponit signum, tibi autem hoc erit etc., tertio ostendit
destructionis fructum, et emittet id quod salvatum etc.. Circa primum duo. Primo comminatur poenam
confusionis contra contemptum Judaeorum, despexit, etc., quando tibi noluit respondere; movebit, in futuro,
quando aliis occisis, cum paucis fugies. Supra 33: qui spernis alias etc., job 22: videbunt justi etc.. Secundo
comminatur poenam destructionis contra culpam quam in Deum commiserat: et circa hoc tria facit. Primo
proponit culpam; secundo assumit divinam potentiam, numquid non audisti etc., tertio concludit poenam: ponam
ergo etc.. Circa primum arguit ipsum de duobus peccatis. Primo de blasphemia: cui exprobrasti? verba ezechiae
84

