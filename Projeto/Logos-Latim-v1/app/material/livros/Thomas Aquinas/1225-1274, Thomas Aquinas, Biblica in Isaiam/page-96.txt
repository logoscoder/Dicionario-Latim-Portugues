Suscitans, implens: servi, prophetae vel Moysi vel Christi. Eccli. 36: suscita praedicatores etc.. Secundo promittit
liberationem, primo quantum ad urbium reaedificationem: qui dico jerusalem, etc., Psal. 68: aedificabuntur
civitates etc.; secundo quantum ad hostium destructionem: qui dico profundo, idest mari, scilicet Babyloni. Unde
supra 21: onus deserti maris.
Supra 19: arescet aqua de mari etc..
Tertio quantum ad liberantis exaltationem: qui dico Cyro: pastor, pascens oves meas. Ezech. 34: et pascet eas et
erit eis etc.; quarto quantum ad templi reintegrationem: qui dico jerusalem etc., fundaberis: quia ejus tempore
sola fundamenta jacta sunt. Ier. 30: aedificabitur iterum jerusalem etc.. (collationes cap. 44)p datur spiritus:
incipientibus in principium vivificationis, Ez. 37: ingressus est in ea etc., in lavacrum renovationis, Tit. 3: per
lavacrum renovationis etc., in privilegium adoptionis, Rom. 8: accepistis spiritum etc., proficientibus ad
instruendum intellectum, ioh. 14: Paraclitus spiritus sanctus etc., ad reficiendum affectum, Eccli. 24: spiritus
meus super mel etc., ad adiuvandum actum, Rom. 8: spiritus adiuvat infirmitatem etc., perfectis quasi beneficium
libertatis, II Cor. 3: ubi spiritus Domini etc., quasi vinculum unitatis, Eph. 4: solliciti servare etc., quasi pignus
haereditatis, Eph. 1: signati estis etc..
Sancti sunt: electi per praedestinationem, Eph. 1: elegit nos etc., formati per gratiae infusionem, Gen. 1: formavit
Dominus etc., recti per dilectionem, Cant. 1: recti diligunt etc., servi per debitum operationis, Luc. 16: servi
inutiles etc..
|+45 Capitulus 45
Haec dicit Dominus Christo meo etc.. Postquam confortavit eos ad firmam expectationem divinorum
promissorum, in parte ista incipit prosequi divinas promissiones, ad eorum consolationem: et dividitur in duas. In
prima promittit liberationem a malis; in secunda promittit salvationem in bonis. 56 cap.: haec dicit Dominus:
custodite iudicium etc.. Prima in duas. In prima promittit eis liberationis beneficium; in secunda excludit omne
liberationis impedimentum, cap. 50: haec dicit Dominus: quis est hic libellus etc.. Prima dividitur in tres. In
prima praesignat eis liberatorem; in secunda praedicit captivantium et detinentium destructionem, cap. 46,
confractus est bel etc.; in tertia promittit Judaeorum liberationem, cap. 48: audite hoc domus etc.. Prima in duas.
In prima praenuntiat liberatorem; in secunda ostendit consequentem utilitatem, haec dicit Dominus sanctus Israel
etc.. Prima in tres. In prima praedicit liberatoris potestatem; in secunda describit ipsius nativitatem, rorate caeli
etc.; in tertia refellit incredulorum contradictionem, ibi, vae qui contradicit etc.. Circa primum duo. Primo ponit
potentiae fastigium ad quod exaltatus fuit, contra tria quae solent evadere manus regis: vel propter multitudinem;
et quantum ad hoc dicit, Christo, idest regi, non propter unctionem, sed propter regiam dignitatem: quia apud eos
reges inungebantur. Apprehendi dexteram, quasi auxiliator operum ipsius, gentes, diversas etc., deuter. 28: dabit
Dominus inimicos etc.. Vel propter fortitudinem; et quantum ad hoc dicit: ego ante te ibo, parans victoriae tuae
locum, immittendo terrorem tuum in adversariis: gloriosos, potentes supra alios, sicut Babylonios: portas aereas,
potentissimas civitates. Psal. 106: qui contrivit portas aereas etc.. Vel propter absconsionem; et quantum ad hoc
dicit: et dabo tibi thesauros, diversorum regum, quorum civitates cepit. Job 12: revelat profunda de tenebris etc..
Secundo ponit huius beneficii fructum: et primo in ipso: secundo in aliis, ut sciant hi qui ab ortu etc.. Circa
primum duo. Primo ponit potestatis fructum a Deo requisitum in Cyro, scilicet suae cognitionis: ut scias quia ego
etc., Rom. 4: qui vocat ea quae non sunt etc.; et populi liberationis, propter servum meum etc., ut scilicet liberes
eum de captivitate, esther 3: quis novit an idcirco ad regnum etc.. Secundo ostendit istud beneficium ex parte
ipsius Cyri, ex parte esse frustratum: et vocavi, praedicendo nomen tuum: assimilavi, in hoc aliis sanctis meis,
quorum nomina prius a Domino praedicta sunt: non cognovisti me, esse tantum Deum verum, permanens in
idolatria. Accinxi, fortitudine etc., Prov. 1: vocavi et renuistis etc.. Ut sciant.
Hic ostendit fructum in aliis: et primo ostendit quod in aliis quaerit suae cognitionis fructum. Qui ab ortu, idest
habitantes per totum mundum. Quod completum fuit in hoc quod Cyrus epistolis suis laudem Dei scripsit
ubique; vel quia omnes Deum collaudaverunt videntes Judaeorum liberationem. Psal. 82: sciant quoniam nomen
tibi etc.. Secundo proponit suae divinitatis argumentum, quo cognosci potest in hoc quod potest affligere et
liberare, ego Dominus etc.. Lucem, diem vel consolationem: malum, poenae.
Amos 3: si est malum in civitate etc., Eccli. 42: omnia fecit Deus duplicia, etc.. Rorate.
Hic describit nativitatem Cyri sub metaphora fructus arboris, ad cujus generationem requiritur humor terrae et
pluvia et ros de caelo; ita in nativitate Cyri concurrit divina misericordia, intendens populum suum per eum
liberare; et inferior natura, quae significatur.
Unde tria facit. Describit ortum, rorate: nativitatis fructum, et justitia oriatur: et primum nativitatis principium,
ego Dominus etc.. Pluant justum, neutraliter vel masculine: vel per caelum et nubes, prophetae et alii justi qui
ipsum praenuntiando, et lacrymis a Deo poscendo, quodam modo ipsum pluerunt. Psal. 71: descendet sicut
pluvia etc..
Vae qui contradicit. Hic excludit infidelium contradictionem: et primo sub metaphora artificis lutum fingentis:
quia sicut lutum non contradicit figulo, ita nec Judaei deberent Deo contradicere, non credentes aliquem posse
consurgere qui Babylonios superaret.

96

