hortatur ad fugam; secundo ad fugae constantiam vel festinantiam, transi terram. Circa primum tria (ponit)p
primo timentium fugam: transite, vos fugientes, ululate, remanentes. Supra 16: derelictae sunt propagines ejus,
transierunt mare. Secundo remanentium ignominiam, numquid. Et circa hoc duo facit.
Primo praedicit ignominiam, commemorans primo pristinam gloriam. Numquid non haec vestra, scilicet civitas?
ducent, quantum ad captivatos.
Baruch 4: delicati mei ambulabunt vias asperas.
Tertio admirationem, ponens primo admirantis quaestionem, quis cogitavit coronatam? quasi reginam aliarum
civitatum. Principes, prae nimiis deliciis.
Ezech. 26: quomodo periisti quae habitas in mari, urbs inclyta, quae fuisti fortis in mari, cum habitatoribus tuis?
et subjungit responsionem: Dominus exercituum, job 40: disperge superbos in furore tuo, et respiciens omnem
arrogantem humilia. Transi terram.
Hic hortatur ad velociter fugiendum: et primo ponit exhortationem, transi quasi flumen, quod cito navigio
transitur. Jerem. 46: vasa transmigrationis fac tibi, habitatrix filia Aegypti. Secundo assignat rationem ex parte
ipsorum. Non est cingulum ultra tibi, idest fortitudo, Abd. 2: ecce. Aliter ex parte Dei: manum suam, supra 11:
desolabit Dominus linguam maris Aegypti Dominus mandavit.
Hic comminatur destructionem: et primo persecutionis flagellum; secundo praedicit compassionis planctum,
ululate; tertio determinat destructionis tempus, et erit, in die illa.
Circa primum tria facit. Primo denuntiat divinam indignationem, ponens praeceptum; mandavit,
Nabuchodonosor, chanaan, in qua est tyrus. 4 Reg. 18: Dominus dixit mihi: ascende ad terram hanc, et demolire
eam. Et finem intentum: et dixit: non adjicies ultra; calumniam sustinens, accusata de superbia. Jer. 9: non
glorietur sapiens in sapientia sua, neque dives in divitiis suis.
Excludit etiam remedium: in cethim, Deut. 28: in gentibus quoque illis non quiesces, neque erit requies vestigio
pedis tui. Secundo ponit hostium fortitudinem: ecce terra chaldaeorum non fuit, ante eos. Assur, vel
Nabuchodonosor, Dan. 4: nonne haec est Babylon quam aedificavi? tertio ponit destructionem quantum ad
captivationem hominum; transduxerunt, supra 5: descendent fortes ejus. Quantum ad destructionem domorum,
suffoderunt, domos. Supra 17: erit sicut acervus. Ululate.
Hic ponit planctum Ez. 27. Et erit.
Hic determinat tempus. Regis unius, qui raro etiam tantum vivit. Infra 49: dereliquit me Dominus. Post
septuaginta autem.
Hic promittit liberationem: et primo ponit liberatorum cantum, ponens canendi tempus: post septuaginta quasi
canticum meretricis, quae abjecta a viro, per cantilenas in quibus commemorat pristinam dignitatem, se jactitat,
et cor movet aliorum ad misericordiam. Ponit etiam canticum quantum ad instrumentum, sume cytharam;
quantum ad locum circui; quantum ad modum, bene cane; quantum ad numerum, frequenta. Ponit etiam fructum
ut memoria. Jer. 3: vulgo dicitur: si dimiserit vir uxorem suam, et recedens ab eo, duxerit virum alterum;
numquid revertetur ad eam ultra. Secundo promittit liberantis beneficium: et erit post septuaginta; fornicabitur,
negotiabitur.
Jer. 30: glorificaberis.
Contra. Ezech. 27: ad nihilum deducta es, et non eris in perpetuum. Glossa ibi: idest in memoria, quae est vita
unius hominis, quod est per septuaginta annos. Psal. 89: dies annorum in ipsis septuaginta.
Tertio ponit liberationis fructum, et erunt. Infra 60: aurum pro aere afferam, et pro ferro afferam argentum.
Nota super illo verbo, sume cytharam, quod per cytharam significatur recta vita. Primo quantum ad carnis
mortificationem, propter chordarum materiam. Psalm. 70: psallam tibi in cythara, sanctus Israel. Secundo
quantum ad virtutum connexionem, propter cantus concordantiam. Supra 16: venter meus ad Moab quasi cythara
sonabit.
Tertio quantum ad dulcedinem boni operis, propter audientis laetitiam. Job 21: tenent tympanum et cytharam, et
gaudebunt ad sonitum organi.
Item nota super illo verbo, circui civitatem, quod debet homo circuire civitatem: primo propriae conscientiae,
recogitando peccata. Eccl. 12: circuibunt in plateis plangentes, antequam rumpatur funiculus argenteus. Secundo
militantis ecclesiae, imitando justorum exempla psalm. 47: circumdate sion, et complectimini eam. Tertio
caelestis patriae, cogitando sanctorum praemia.
Cant. 3: surgam, et circuibo civitatem.
Item nota super illo verbo, bene cane, quod debet homo bene canere: primo hilariter. Psal. 146: Deo nostra
jucunda sit laudatio. Secundo attente. 1 corinth. 14: psallam spiritu, psallam et mente. Tertio devote. 2 Paral. 29:
obtulit populus hostias et laudes mente devota.
Item nota super illo verbo, frequenta canticum, quod debet frequentari primo propter ipsius magnitudinem.
Eccl. 43: glorificantes Dominum quantumcumque potueritis, supervalebit adhuc, et admirabilis magnificentia
ejus. Secundo propter bonorum interiorum multitudinem. Psalm. 97: cantate, exultate et psallite. Tertio propter
peccatorum abundantiam. Psalm. 118: septies in die laudem dixi tibi...p Domine Deus ne perdas me.
|+24 Capitulus 24
65

