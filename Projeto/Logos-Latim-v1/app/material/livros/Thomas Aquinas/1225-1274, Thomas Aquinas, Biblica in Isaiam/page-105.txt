deficiet, vobis, panis, sustentationis ipsius. Supra 33: panis ei datus est. Supra 42: dedi te in foedus populi mei.
Ego autem.
Hic excludit impedimentum quod posset putari ex eorum dejectione quantum pertinet ad poenarum
magnitudinem: et primo ponit Dei confortantis potestatem: ego sum qui conturbavi mare, contra peccatores
diversas tribulationes immittens.
Psal. 10: sciant quoniam justus Dominus, et justitias dilexit. Secundo prophetae concessam auctoritatem: posui
verba, o Isaias. Caelos, idest plantandos praedicas majores de populo, terram, minores; vel plantes, tuis doctrinis.
Tertio promittit a poenis liberationem, elevare: et circa hoc duo facit. Primo ostendit praeteritam afflictionem;
secundo promittit liberationem. (idcirco) circa primum tria. Primo ostendit poenae cumulum: usque ad fundum,
quasi ad ultimum poenarum perpessa: soporis, idest mortis.
Psal. 74: calix in manu Domini vini meri plenus mixto. Secundo excludit omne humanum remedium: scilicet
defensionis: non est qui sustentet; liberationis, non est qui apprehendat; compassionis, duo: in rebus vastitas,
cujus effectus est fames; in personis contritio, cujus ultimum est gladius occidens. Jer. 15: qui ad gladium, ad
gladium.
Et consolationis, quis consolabitur? Thren. 1: non est qui consoletur eum ex omnibus caris ejus.
Eccl. 4: vidi calumnias etc.. Tertio ostendit hujus rationem: filii tui projecti, a terra sua, in captivitatem; viarum,
quiescentes in via, quando ducebantur in captivitate: sicut orix, orix oricis animal immundum, mus aquaticus, vel
animal multum dormiens, scilicet lira, vel quaedam avis quae in Africa; vel orix origis, animal mundum simile
capreo, de quo Deut. 14. Secundum septuaginta: beta, quae est quaedam herba cito solis ardore deficiens, vel
genus olerum vilissimum.
Nah. 3: parvuli eius allisi etc.. Idcirco.
Hic promittit liberationem: et circa hoc duo facit. Primo eorum liberationem, ebriamini, et non a vino, sed
amaritudine poenarum. Thren. 3: replevit me amaritudinibus, inebriavit me absynthio. Qui pugnavit, in exitu de
Aegypto, Exod. 14: Dominus enim pugnabit pro vobis. Secundo hostium punitionem, et ponam illum. Dixerunt
animae tuae, incurvare, sub potestate nostra, adeo te viliter tractantes, sicut lutum quod conculcatur. Psalm. 93:
populum tuum, Domine, humiliaverunt, et hereditatem tuam vexaverunt.
Ier. 49: ecce quibus non erat iudicium etc..
|+52 Capitulus 52
Consurge, consurge.
Hic excludit tertium impedimentum liberationis, quod poterat dubitari, ex inopia rerum, promittens eis gratuitam
liberationem. Et dividitur in duas partes: primo enim praedicit liberationem Judaeorum a Babyloniis; secundo
liberationem gentium a peccatis, ecce intelliget.
Circa primum duo. Primo praedicit liberationem; secundo liberationis ordinem, parabit Dominus: circa primum
tria. Primo promittit liberationem gratuitam; secundo assignat liberationis causam, quia haec dicit Dominus
Deus; tertio indicit liberatis laetitiam, quam pulchri.
Promittitur autem eis liberatio tribus modis.
Primo ab oppressione hostium quantum ad bona quae recuperaverunt. Consurge, a debilitate, qua hostibus
resistere non poteras; et ideo dicit: induere fortitudine, sicut armis militaribus, sion, in qua erat arx ad
defensionem civitatis. Consurge, a miseria quam incurristi, spoliantibus hostibus; et ideo dicit: induere
vestimentis gloriae tuae. Gloria civitatis est frequentia civium, pulchritudo viarum, opulentia rerum. Baruch 5:
exue te, jerusalem, stola luctus et vexationis tuae, et indue te decorem et honorem ejus quae a Deo est tibi, in
sempiternam gloriam. Et quantum ad hostes quos evaserunt: quia non adjiciet ut pertranseat, quasi vastans vel
dominans, incircumcisus, quantum ad hostes gentiles; immundus, quantum ad proditores ex eodem populo supra
35: via sancta vocabitur etc.. Apoc. 21: non intrabit in eam aliquid coinquinatum. Secundo promittit liberationem
a vilitate inhabitantium, quia derelicti sunt de pauperibus terrae, sicut dicitur 4 Reg. Ult., et jer. Ult. Excutere de
pulvere, vilitatis, consurge, resistens adversariis tuis, et tunc deinde sede, quieta. 1 Reg. 2: suscitans de pulvere
egenum.
Tertio promittit liberationem a detentione captivorum, praedicens liberationis beneficium. Solve vincula, idest
exi de captivitate. Levit. 26: confregi catenas tuas.
Et ostendit liberationis modum: quia haec dicit Dominus, gratis venumdati estis: quasi dicat: nulla beneficia
vobis praestiterant qui vos captivaverunt. Redimemini, a captivitate Babylonis per Cyrum. Supra 45:
captivitatem meam dimittet etc., Psal. 43: vendidisti populum tuum sine pretio. Quia haec dicit. Hic assignat
liberationis duas causas: scilicet calumniam populi, et blasphemiam Dei. Et primo allegat calumniam: in
Aegyptum... In principio, in patribus: Gen. 46 et 47: ut colonus, et ita aliquod jus habebant opprimendi eos ex
beneficiis impensis.
Et Assur, sub quibus etiam chaldaei includuntur, absque ulla causa, nulla beneficia eis praestans.
Si ergo liberationem abegit, quid mihi est? idest, quid impedit quod modo non liberem jerusalem? secundo
sententiam pronuntiat: quia ablatus est, de terra sua. Dominatores, qui sibi dominium usurpaverunt, scilicet
chaldaei. Et quoniam jugiter, blasphematur, quasi non possim populum meum liberare. Ezech. 36: sanctificabo
105

