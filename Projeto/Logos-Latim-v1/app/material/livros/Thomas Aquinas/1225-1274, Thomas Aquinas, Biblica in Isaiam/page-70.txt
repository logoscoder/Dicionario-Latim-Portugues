Tertio contemplatio divinae sapientiae. Psalm. 75: in pace factus est locus ejus, et habitatio ejus in sion.
Item nota super illo verbo, semita justi, quod est via justitiae recta primo propter itineris brevitatem.
Sap. 5: ambulavimus vias difficiles.
Secundo propter situs aequalitatem: cujus medium non discrepat, joan. 13: sciens quia ad Deum vadit. Tertio
propter pulchritudinem. Jer. 31: benedicat tibi Dominus, pulchritudo justitiae, mons sanctus.
Nota super illo verbo, pacem, quod tria sunt quae faciunt pacem in futuro. Primo bonorum ubertas. Psal. 147:
posuit fines tuos pacem.
Secundo malorum securitas. Infra 32: sedebit populus meus in tabernaculis fiduciae. Tertio immobilitas. Psal. 4:
in pace in idipsum dormiam et requiescam.
Morientes. Hic petit ne punitos ulterius a poena liberet. Et primo ponit petitionem: morientes peccatores non
vivant, vita gloriae nisi poeniteant. Gigantes, de sua potentia gloriantes, non resurgant, ad gloriam. Psal. 1: non
resurgent impii, Eccli. 16: non exoraverunt pro peccatis suis antiqui gigantes. Vel petit ut hostes eorum deiecti,
ulterius non resurgant ad potentiam. Secundo ponit exauditionem: propterea.
Psal. 9: pereat memoria eorum cum sonitu.
Jerem. 8: in tempore visitationis suae corruent. Indulsisti. Hic inducit Deum ad iustitiae opus per experimentum.
Et primo per experimentum in gentibus, secundo in Iudaeis: sicut quae concepit.
Circa primum duo facit. Primo probat per experimentum inutilitatem misericordiae: tum quantum ad
remissionem poenarum, indulsisti; tum quantum ad multiplicationem bonorum, elongasti. Jer. 5: magnificati sunt
et ditati, et incrassati sunt et impinguati, et praeterierunt sermones meos pessime.
Prov. 1: prosperitas stultorum.
Secundo utilitatem vindicantis justitiae, Domine in angustia. Oseae 6: in tribulatione sua mane consurgent ad me.
Jer. 2: in tempore afflictionis. Sicut quae concepit.
Hic probat idem per experimentum in Judaeis. Et primo ponit tribulationis flagellum, sicut quae concepit.
Joan. 16: mulier cum parit, tristitiam habet.
Psal. 47: ibi dolores ut parturientis.
Secundo emendationis fructum, a facie tua. Hebr. 12: omnis quidem disciplina, in praesenti quidem videtur non
esse gaudii, sed moeroris; postea autem fructum pacatissimum exercitatis per eam reddit justitiae. Justitiam non
fecimus.
Hic denuntiat impetratam pacem: et circa hoc tria facit. Primo ostenditur ratio dilationis, justitiam non fecimus,
ut alludat ei quod dicitur Deut. 28: dabit Dominus inimicos tuos qui consurgunt adversus te, corruentes in
conspectu tuo.
Secundo ponitur promissio restitutionis populi per resurrectionem, sive corporalem in die novissimo, sive a
miseria captivitatis. Unde promittitur resurrectio.
Vivent mortui: vox prophetae ad Dominum; Ezech. 37; indicitur resurgentibus gratiarum actio: expergiscimini,
Dan. 12: multi ex his qui dormiunt in pulvere terrae, evigilabunt. Et assignatur resurrectionis causa, vel ratio:
quia ros, scilicet divina benignitas, Os. 6: et veniet etc.. Tertio ostenditur hostium destructio: (et circa hoc tria
ponit. Primo ipsam destructionem): terra gigantium, idest superborum et potentium. Supra 17: erit quasi acervus
lapidum in ruina. Secundo populi Dei immunitatem, vade populus meus. Cubicula, sepulcra; vel ad litteram,
munitionem in quibus interdum se caute custodiunt. Infra 54: in momento indignationis abscondi faciem meam
parumper a te; et misericordia sempiterna misertus sum tui. Apocal. 7: dictum est illis, ut quiescerent adhuc
modicum, donec compleretur numerus fratrum suorum. Tertio ponit destructionis ordinem, quia per judicium:
unde ponit judicis adventum, ecce enim Dominus. Michaeae 1: ecce Dominus egredietur, et manifestationem
criminum: et revelabit, job 16: terra ne operias sanguinem meum, neque inveniat in te locum latendi clamor
meus.
|+27 Capitulus 27
In die illa.
In parte ista commemorat divinam et paternam correctionem: et primo flagellis alienis; secundo flagellis propriis,
in die illa; unde dicitur sapien. 11: hos quidem tamquam pater monens probasti. Circa primum ponit flagellum
Babylonis. Gladio, scilicet vindicta, Leviathan, scilicet Nabuchodonosor, propter additionem regnorum quae sibi
subjugaverat, serpentem, propter virulentam tyrannidem, vectem, propter populorum correctionem a Deo. Supra
10: vae Assur, virga furoris mei; tortuosum, propter infidelitatem, iob 40: ecce absorbebit flumen et non
mirabitur; cetum, Ez. 28: sedi in corde maris. In die illa. Hic ponitur correctio per propria flagella.
Unde primo prosequitur castigationem; secundo consolationem, et erit in die.
Circa primum duo facit. Primo praedicitur castigatio; secundo modus inquiritur, indignatio. Circa primum tria.
Primo praedicit doloris canticum, vinea, quondam in prophetis et patriarchis, vini meri. Supra 5: vinea Domini
Sabaoth, domus Israel est. Secundo ponit punientis propositum: ego Dominus, qui servo, infra 51: bibisti de
manu Domini calicem irae ejus. Tertio ponit beneficium, cui ingrati fuerunt: ne forte visitetur. Sapien. 16: sermo
tuus, Domine, qui sanat omnia. Indignatio.
Hic inquiritur punitionis modus: et primo ponitur judicis deliberatio; secundo deliberati executio, civitas.
70

