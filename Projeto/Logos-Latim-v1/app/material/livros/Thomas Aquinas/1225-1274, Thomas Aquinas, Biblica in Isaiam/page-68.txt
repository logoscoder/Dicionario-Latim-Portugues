propter violentiam persequentis, umbraculum, consolationis, ab aestu, propter afflictionem persecutionis. Infra
32: erit vir sicut.
Tertio ponit expositionem. Spiritus, idest indignatio et superbia. Supra 21: sicut turbines ab Africo veniunt, de
deserto venit, de terra horribili. Sicut aestus. Hic ponit punitionis modum quantum ad afflictionem, sicut aestus
in siti, affligit. Tumultum, superbum clamorem, quantum ad sterilitatem. Et quasi calore sub nube, adunata ex
vento Australi, quae etiam quandoque propter nimium calorem, fructus vitis destruuntur. Jac. 1: exortus est sol
cum ardore, et arefecit fenum, et flos ejus decidit. Et faciet Dominus. Hic ponit ea quae pertinent ad exaltationem
bonorum: et hoc tripliciter.
Primo quantum ad abundantiam honoris, quam describit sub metaphora. Convivii, quod paratur de animalibus
pinguibus, et vino depurato, in monte hoc, quia ibi Christus passus est, unde nobis omnia bona provenerunt; vel
quia ibi judicabit, ut dicitur Matth. 22: ecce prandium meum paravi, tauri mei et altilia sunt occisa. Secundo
quantum ad subtractionem malorum, et praecipitabit, quantum ad mortis poenam, quam nominat vinculum
inquantum ad ipsam ex peccato obligamur, et (telam) inquantum iusta Dei sententia ordinata est. 1 corinth. 15:
absorpta est mors in victoria.
Oseae 13: ero mors tua, o mors; morsus tuus, o inferne. Doloris tristitiam, et auferet. Apocal. 21: absterget Deus
omnem lacrymam ab oculis sanctorum. Confusionis ignominiam: et opprobrium. Supra 4: aufer etc..
Quidam referunt hoc ad judicium praestitum in morte holofernis, qui contra omnes gentes veniebat; et similiter
de convivio. Et ponit gratiarum actionem. Et dicent, sustinuimus, patienter expectando. Eccl. 2: metuentes
Dominum sustinete misericordiam ejus.
Et ponit rationem, quia requiescet, cum quo nihil malum potest esse. Psal. 131: haec requies mea in saeculum
saeculi. Tertio quantum ad hostium oppressionem, scilicet Moabitarum, qui propter somnum maxime eis infesti
erant. Et primo ponit eorum afflictionem, triturabitur. Amos 1: trituraverunt in plaustris ferreis Galaad. Secundo
plenariam subjectionem. Extendet manus, quasi prostratus, et petens misericordiam vel auxilium.
Infra 49: veniet; et munitionum destructionem, et munimenta, de quibus habetur supra 16.
Nota super illo verbo, confitebor nomini, quod est multiplex confessio. Prima humilitatis. Jac. Ult.: confitemini
alterutrum peccata vestra. Secunda veritatis. Rom. 10: corde creditur ad justitiam: ore autem confessio fit ad
salutem. Tertia laudis. Psalm. 32: confitemini Domino in cithara. Quarta gratiarum actionis. Supra 12: confitebor
tibi Domine, quoniam iratus es mihi: conversus est furor tuus, et consolatus es me.
Item nota super illo verbo, amen, quod amen est Hebraeum: et quandoque est verbum, idest fiat.
Deut. 27: et dicet omnis populus, amen.
Quandoque adverbium, idest vere. Joan. 6: amen amen dico vobis. Quandoque nomen, idest veritas. Apoc. 3:
haec dicit amen. Quandoque est Graecum, sine defectu, ab a, quod est sine, et mene, quod est defectus. Rom. 9:
qui est Deus benedictus in saecula, amen.
Nota super illo verbo, convivium pinguium, quod est triplex convivium. Primum familiare militantis ecclesiae:
in quo proponit tria. Primo amaritudinem passionis. Exod. 12: comedetis illud cum lactucis agrestibus. 1 Cor. 11:
quotiescumque manducabitis panem hunc, et calicem bibetis, mortem Domini annuntiabitis donec veniat.
Secundo dulcedinem dilectionis. Sap. 16: panem de caelo praestitisti eis sine labore, omne delectamentum in se
habentem, et omnis saporis suavitatem. Tertio pinguedinem, quantum ad effectum. Psalm. 22: impinguasti in
oleo caput meum. Secundum est convivium privatum animae: in quo proponit tria. Primo vinum amoris.
Can. 1: meliora sunt ubera tua vino. Secundo mel contemplationis. Psal. 118: quam dulcia faucibus meis eloquia
tua. Super mel ori meo.
Tertio lac depurationis (et hoc) ad crescendum in perfectum. 1 Pet. 2: rationabiles sine dolo, lac concupiscite.
Tertium est convivium solemne caelestis curiae; in quo proponit tria. Primo vinum ad ebrietatem.
Can. 5: comedite amici, et bibite et inebriamini; secundo mel ad satietatem.
Psal. 16: satiabor cum apparuerit gloria tua. Tertio lac ad perfectionem corporis et animae.
Cant. 5: oculi tui sicut columbae.
|+26 Capitulus 26
In die illa.
In parte ista gratias agit de populi justificatione; et dividitur in duas. In prima praedicit justorum statum; in
secunda ostendit justitiae fructum, vetus error. Circa primum duo. Primo enim praedicit justorum fiduciam, in
die illa, post reditum de captivitate, et afflictionem Moabitarum a Machabaeis; vel post Christi adventum. O
sion, salvator, Christus, vel Judas Machabaeus, urbs fortitudinis Machabaea protectione; ponetur murus et
antemurale, ipsi tantum, ad litteram, tempore Machabaeorum, vel murus Christus, antemurale, prophetae.
Vel aliter sion est urbs, salvator Deus, vel Christus, vel Judas Machabaeus. Murus, idest defendens sicut murus.
Proverb. 18: turris fortissima nomen Domini. Zach. 2: ero eis, ait Dominus, murus ignis in circuitu. Secundo
Dominus praedicat eorum justitiam, dicens ad Angelos, aperite portas, caeli vel virtutis, clausas peccatis: vel, ad
litteram, non oportet vos claudere portas propter infideles, quia omnes erunt justi.

68

