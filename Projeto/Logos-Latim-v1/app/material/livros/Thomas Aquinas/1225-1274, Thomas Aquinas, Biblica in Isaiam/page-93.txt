Hic ostendit eos duros vel inoboedientes ad praecepta. Et primo ostendit eorum duritiam, vocans eos surdos, et
caecos unite. (excaecavit enim eos malitia eorum: Sap. 2), quamvis habeant oculos, et aures corporis, quod
probat quia videntes custodiunt et habentes aures cordis apertas oboediunt.
Venundatus, in servum peccati, pro delectatione temporalis boni, 3 Reg. 21: venundatus es ut faceres etc.. Qui
apertas etc., Ier. 5: audi popule stulte etc., supra 6: excaeca cor populi huius etc.. Secundo ostendit durorum
stultitiam, per hoc quod in praeceptis, eorum utilitatem Dominus intendebat. Unde ponit Domini intentionem: et
Dominus voluit eum, populum; et ipse populus magnificaret legem Dei, in corde suo custodiendo ipsam; et ut
Dominus extolleret, id est exaltaret, populum. 1 Thess. 4: haec est, voluntas Dei etc.; et ostendit etiam eorum
contradictionem, quia in seipsis peccabant: ipse autem direptus, a Daemonibus per diversa peccata, et ideo
vastatus, ab hostibus supra 18: a populo divulso etc.; aliis etiam occasionem peccandi praestabant, laqueus, idest
occasio ad peccandum, juvenum, insipientum.
Oseae 5: laqueus facti estis etc., et quia peccata occultabant, in domibus carcerum, idest in secreto cordis. In
corde et corde etc.. Tertio ponit poenam: facti sunt in rapinam etc..
Nec est qui eruat, bellorum potentia, nec est qui dicat, orationis instantia. Eccli. Ult.: circumdederunt me undique
etc.; vel ibi incipit poena, in domibus carcerum, ut exponatur ad litteram. Quis est in vobis.
Hic ostendit eos incorrigibiles per flagella, quia etiam causam flagellorum non recognoscunt: et circa hoc tria
facit. Primo inquirit recte sentientem, innuens paucitatem. Futura, quae praenuntio de vestris suppliciis. Oseae
ult.: quis sapiens etc.. Secundo determinat veritatem quantum ad poenae auctorem: quis dedit etc., 1 regum 2:
Dominus mortificat etc.; quantum ad culpam: ipse est cui etc., baruch 4. Justitias ipsius nescierunt etc.; et
quantum ad poenam, et effudit etc., Ps. 68: effunde super eos iram tuam etc., effusio abundantiam significat.
Tertio excludit veritatis cognitionem: et combussit eum, scilicet materiali igne per hostium vastationem; non
cognovit, se a Deo pro peccatis suis punitum. Psalm. 81: nescierunt neque intellexerunt etc.. (collationes cap.
42)p clamor devotae orationis, Hebr. 5: cum clamore valido etc., attentae praedicationis, ioh. 7: ultimo
festivitatis etc., rixae et contentionis, supra 5: expectavit ut faceret etc..
Datur Christus in foedus conservandae salutis, Gen. 9: arcum meum etc., explendae promissionis, II Cor. 1:
quotquot promissiones etc., divinae dilectionis ioh. 3: sic Deus dilexit etc., cessaturae legis, Ps.: holocausta pro
peccato etc..
|+43 Capitulus 43
Et nunc haec dicit Dominus etc.. Hic ostendit eis divinam dilectionem per remedia quae eis inter angustias
concessit. Et dividitur in partes tres. In prima promittit futura remedia, ad ostendendam dilectionem; in secunda
commemorat praeterita beneficia, ad confirmandam promissionem; haec dicit Dominus: qui dedit etc., in tertia
excludit merita, ad tollendam praesumptionem, non me invocasti etc.. Circa primum tria facit. Primo ostendit ad
eos divinae dilectionis privilegium; secundo ex promissis remediis excludit divinae potestatis consortium, omnes
gentes congregatae sunt etc., in tertia ponit dilectionis signum, haec dicit Dominus redemptor etc., circa primum
promittit eis tria remedia. Primo in poenis sustentationem, excludens timorem ex divina praesentia: creans te,
quantum ad substantiae principia: Deut. 32: ipse est pater tuus etc., formans, quantum ad formam quam dedit.
Gen. 1: formavit Dominus etc., redimens a malis. Oseae 13: de manu mortis etc., et vocavi, ad gratiam. Oseae 1:
vocabo non plebem meam etc.; ponit promissionem: cum transieris per aquas, Aegyptios, flumina chaldaei; igne,
Graeci; flamma Romani.
Non enim ex toto sunt consumpti. Ps. 65: transivimus per ignem etc.; et assignat hujus rationem: quia ego
Dominus etc., supra 12: nam et ipse Deus salvator etc.. Secundo promittit poenarum commutationem ut scilicet
alios loco ipsius puniat. Et ponit commutationem. Dedi propitiationem, idest ut propitier tibi, quasi poenis eorum
qui te ad peccandum sui auxilii spe provocabant. Saba, civitas Aethiopiae. Prov. 11: justus de angustia etc.; et
assignat rationem, scilicet ipsam Dei dilectionem: ex quo honorabilis, idest feci et reputavi te honorabilem.
Pro te, pro liberatione tua. Jer. 31: si filius honorabilis mihi etc.. Tertio promittit eis a tribulationibus
omnimodam liberationem: et circa hoc tria. Primo promittit liberationis beneficium, noli timere ab oriente: quia
undique dispersi erant. Supra 11: congregabit profugos etc., Ier. 31: ecce ego adducam eos etc.. Secundo ponit
liberationis meritum: et omnem qui invocat adducam, in gloriam meam, ut glorificet me, et in ipso gloriosus
appaream. Joel 2: omnis quicumque invocaverit etc.. Tertio promulgat liberationis praeceptum. Educ, o Cyre,
foras, extra terram captivitatis, populum, scilicet Judaeorum.
Jer. 5: audi popule stulte etc..
Omnes gentes.
Hic excludit divinitatis consortium.
Et primo ostendit aliorum deorum falsitatem per modum judicii, ponens gentium ad idola consensum:
congregatae sunt, in unum errorem. Ps. 13: omnes declinaverunt etc., petens divinitatis signum. Quis ex vobis;
idest, quis deorum vestrorum? vel loquitur ad idola, et petit testimonium. Dent testes, et justificentur: id est juste
dicantur dii; et testes audiant, ab eis futura, et dicant, pro vobis testimonium. Supra 41: non est annuntians neque
praedicens etc.. Secundo ostendit suae divinitatis veritatem: et primo quantum ad scientiam; secundo quantum ad
potentiam, vos testes etc.. Circa primum duo. Primo dat testimonium: assignans homines in testimonium: vere
93

