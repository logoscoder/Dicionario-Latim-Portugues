illorum est. Gloriosi, etiam in temporalibus: fortitudinem, idest reficiemini, sustentabimini fortitudine Persarum
et medorum.
Superbietis, exaltabimini. Supra 60: quando conversa fuerit ad te multitudo maris, fortitudo gentium venerit tibi.
Mystice apostoli sacerdotes, quasi gentium Magistri, et fortitudine martyrum delectati. Et assignat perfectionis
rationem: pro confusione: quasi: ex defectu spiritualium et temporalium, confusionem habuistis. Laudabunt,
vicini videntes, partem, recompensationem duplicium bonorum a Deo eis factam. Zachariae 9: hodie quoque
annuntians, duplicia reddam tibi. Mystice ecclesia praemia in bonis animae et corporis recipit pro duplici
confusione de gentium et Judaeorum infidelitate.
Secundo tangit gloriae durationem. Laetitia sempiterna. Verum est quamdiu in justitia permanserint, sicut
exponitur jerem. 18. Supra 35: laetitia sempiterna super capita eorum, gaudium et laetitiam obtinebunt. Et
assignat rationem: quia ego Dominus. Et est sensus: per hoc quod Dominus diligit justitiam, dabit vobis ut sitis
justi, ut sic placeat sibi; et faciet vobiscum pactum sempiternae laetitiae. Odio: Eccl. 34: qui offert sacrificium ex
substantia pauperis, quasi qui victimat filium suum in conspectu patris sui.
Foedus perpetuum. Jer. 31: et feriam domui Israel et domui Juda foedus novum. Tertio gloriae divulgationem, et
scietur; quod est referendum vel ad Judaeos qui fuerunt famosi de cultu religionis, vel ad semen spirituale
apostolorum.
Eccli. 44: usque in aeternum. Gaudens gaudebo.
Hic populus promissionem suscipit, et gratias agit. Et circa hoc duo facit. Primo exprimit in persona populi, vel
ecclesiae, cordis gaudium, gaudens. Habac. 3: ego autem in Domino gaudebo, et exultabo in Deo Jesu meo.
Secundo confitetur divinum beneficium: et primo sub similitudine vestimentorum, inquantum divina beneficia
protegunt a miseriis: quia induit me vestimentis salutis, supra 52: induere vestimentis jucunditatis tuae. Secundo
sub similitudine ornamentorum, inquantum ornant: quasi sponsum, mystice quantum ad perfectos in ecclesia
vicem Christi agentes, sponsam, quantum ad imperfectos.
Bar. 5: circumdabo te diploide. Tertio sub similitudine germinum, quantum ad fructum: sicut enim terra. Supra
35: germinans germinabit.
|+62 Capitulus 62
Propter syon.
Hic promittit populo gloriae honorem: et primo ponitur prophetae petitio; secundo Domini promissio: juravit
Dominus. Circa primum duo. Primo ipse petit; secundo alios ad petendum inducit, qui reminiscimini. Circa
primum duo. Primo ipse petit ad hoc salvatoris ortum.
Propter sion, scilicet utilitatem, vel amorem, non tacebo, a precibus apud Deum: salvator, Cyrus: ut splendor, in
gloria regni. Mystice non tacebo, a praedicatione Christi propter contradictionem; sion, regis; jerusalem,
sacerdotum; salvator, Christus. Dan. 10 facies eius ut species.
Secundo ostendit adventus fructum. Primo quantum ad civitatis gloriam, promittens ipsam gloriam in tribus. In
dignitate regis: et videbunt, admirantes et venerantes, justum, Christum vel Cyrum.
Ps. 97: viderunt omnes termini terrae salutare Dei nostri. In novitate nominis, et vocabitur, more antiquorum, qui
ex novis eventibus nova nomina imponebant. Et hoc nomen postea exprimet.
Mystice ecclesia, quae prius synagoga.
Apoc. 2: dabo illi calculum. In munimine divinae protectionis: eris corona gloriae: quia gloriabitur in te Deus
tuus, sicut rex in corona regni in manu, idest in protectione sua.
Sap. 5: accipiens regnum speciei. Mystice ecclesia quasi corona Dei filius, a patre coronatur. Et excludit
ignominiam, in quo etiam nomen novum exprimit, non vocaberis. Ez. 36: pro eo quod dicunt de vobis, etc..
Secundo quantum ad habitantium laetitiam: et quantum ad pueros, habitabit juvenis; et quantum ad viros
perfectos, et habitabunt; et quantum ad conjugatos, et gaudebit. Ier. 33: adhuc audietur in loco, etc.. Mystice
juvenis cum virgine, caste, sicut maria cum joseph; sponsus, Christus, sponsam, ecclesiam. Tertio quantum ad
aedificiorum diligentem custodiam, quae exprimitur 2 esdrae 4: una manu aedificabant, et alia pugnabant. Super
muros non tacebo: loquitur secundum similitudinem vigilum qui custodiunt civitatem: vel per metaphoram
designat diligentiam principum, qui populum gubernaverunt, vel praedicatores in ecclesia. Apoc. 4: requiem non
habebant clamantia: sanctus, sanctus.
Qui reminiscimini.
Hic alios ad similem petitionem inducit.
Ne taceatis, ab oratione ei, Deo 1 Thess. 5: semper gaudete, sine intermissione orate.
Juravit.
Hic Dominus promittit implere petitionem: et primo quantum ad hostium propulsionem, si dedero: supple, non
credatis mihi. Prov. 28: qui operatur terram, et non comedit fructum ex ea.
Secundo quantum ad captivorum liberationem. Quantum ad praeparationem viae, transite, vos nuntii Cyri et
Darii; lapides, impedimenta. Jerem. 50: tollite de via lapides. Vel vos custodes murorum, praedicatores.
Quantum ad concessionem laetitiae, elevate signum, edictum Cyri ut omnes redirent, vel signum crucis.

120

