De Samiis, vasis fictilibus, quia hujusmodi ars in samos civitate inventa est, absque manibus, quasi absque recta
operatione manus, vel sicut lagenae manus habent. Supra 29: quasi si lutum contra figulum etc., Rom. 9:
numquid dicet figmentum etc..
Secundo sub metaphora patris generantis, vae qui dicit, quasi: ego sum pater procreans Cyrum, et sicut mater
concipiens ipsum in proposito; et ideo non debetis in hoc mihi contradicere, sicut nec matri generanti.
Infra 66: numquid ego qui alios parere etc.; vel loquitur contra illos divinos qui ex ortu Cyri multa pronuntiabant
mala futura, dicentes melius esset si non nasceretur. Vel contra illos de Judaeis qui dicebant: ad quid generamus
filios, ut in captivitatem nascantur? haec dicit Dominus etc.. Hic ponit liberatoris utilitatem: et primo quantum ad
liberationem Judaeorum; secundo quantum ad conversionem gentium, quia haec dicit Dominus etc.. Circa
primum tria.
Primo ostendit suam ad praedicendum futura auctoritatem: eius, scilicet Cyri, plastes, factor, super filios,
Judaeos, liberandos, vel alios quoscumque volo nascituros, et non idola. Supra 8: numquid non populus etc.; sed
Glossa legit ironice. Secundo praedicit liberationem, ostendens suam potestatem, qui promittit, ego feci. Militiae
eorum, scilicet caelorum, mandavi, praefigendo cuilibet suum officium et naturam. Supra 40: qui educit in
numero militiam eorum etc.; et exequentis directionem: ego suscitavi, ad dignitatem, eum, Cyrum, (praeteritum
pro futuro) ad justitiam, faciendam de chaldaeis. Proverb. 3: in omnibus viis tuis cogita etc.; et promittit
liberationem: ipse, scilicet Cyrus, aedificabit, promittens, et dans expensas ad aedificium. Infra 52: gratis
venumdati estis etc.. Tertio ibi haec dicit Dominus etc., promittit liberatorum exaltationem quantum ad tria.
Primo quantum ad alienorum adhaesionem, ponens adhaesionem: labor Aegypti, divitiae ipsorum, et ipsi
quantum ad multos qui eos secuti fuerunt, Zach. 8: apprehendent decem homines etc., vel loquitur de his qui
Christo adhaeserunt, labor, in idolis cessabit. Negotiatio, terrena.
Et adhaerentium subjectionem: post te ambulabunt, tibi subjecti, vincti manicis, idest vinculis manuum, quasi ita
humiliati coram te sicut hi qui taliter ligati sunt, vel vinculis praeceptorum Christi.
Infra 40: venient curvi ad te etc.; et ponens etiam veritatis confessionem, tantum in te, scilicet haec dicentes.
Absconditus, non visibilis sicut dii nostri; salvator, non imbecillis. Psalm. 17: posuit tenebras latibulum suum
etc.. Secundo ostendit eorum exaltationem quantum ad hostium confusionem, confusi sunt etc., michaeae ultim.:
videbunt gentes etc.. Tertio quantum ad Judaeorum perpetuam salutem: Israel salvatus usque in saeculum. Nisi
peccaverit, vel de spirituali Israel.
Soph. 3: rex Israel Dominus etc.; quia haec dicit Dominus.
Hic ponit aliam utilitatem quantum ad conversionem gentium: et circa hoc tria facit. Primo inducit quinque
rationes inducentes ad conversionem; quarum prima sumitur ex rerum creatione, ipse Deus formans etc., psalm.
145: qui fecit caelum et terram etc.; secunda ex hominum dilectione, quia dedit eis terram in habitaculum non in
vanum etc., (psalm. 113): caelum caeli Domino etc.; tertia ex veritatis praedicatae manifestatione, non in
abscondito, quasi ea quae naturalis ratio dictat facienda; vel de praedicatione fidei christianae. Joan. 18: ego
palam locutus etc.; quarta ex praeceptorum utilitate, non dixi semini etc., psalm. 18: in custodiendis illis etc.;
quinta ex praeceptorum aequitate, ego Dominus etc., infra 63: ego qui loquor justitiam etc.. Secundo ibi
congregamini, injungit Judaeis gentium vocationem, commemorans eorum salutem: congregamini, quasi ad
audiendum praeceptum meum, qui salvati, liberati ex captivitate gentium. Infra ult.: mittam ex eis qui salvati
etc.; ponens etiam vocandi necessitatem, errorem, scilicet gentium, nescierunt qui levant, baruch ultim.: videbitis
in Babylonia deos etc.; injungens suae laudis Annuntiationem, annuntiate; in quo injungit officium, consiliamini,
qualiter debeatis alios convertere.
Psalm. 95: annuntiate inter gentes etc., quis auditum, in quo docet eos suae divinitatis argumentum, ad alios
convertendum, scilicet ex praecognitione futurorum: et ponit rationem, et conclusionem ibi numquid non, ergo
etc., Eccl. 42: annuntians quae praeterierunt etc.. Tertio invitat gentes ad conversionem: et primo ponitur
invitatio, convertimini etc., Zach. 1: convertimini ad me etc.. Secundo praedicit conversionem eorum, ponens
signum adorationis, in memetipso: quia non habeo majorem per quem jurem. Hebr. 6; non revertetur, sine
effectu. Infra 55: sic erit verbum etc.. Curvabitur, a christianis, qui est modus adorandi redemptorem, secundum
Damascenum, Phil. 2: in nomine Jesu etc.; ponens etiam signum jurationis, et jurabit: quia unusquisque jurat in
Deo suo. Psalm. 62: laudabuntur omnes qui jurant etc.; ponens etiam signum verae confessionis: ergo in
Domino, idest in persona Domini, meae, scilicet Dei: Apoc. 1: ipsi gloria et imperium, vel meae, scilicet
ecclesiae, justitiae, legis Judaeorum figurae. Tertio praedicit incredulorum confusionem: ad eum venient, quasi
judicandi, qui non venient quasi credentes, in die iudicii. Quarto credentium salutem: in Domino justificabitur
omne semen, non solum secundum carnem, sed secundum fidem. Ps. 108: qui insurgunt in me confundantur etc..
Mystice, rorate, de Christi nativitate. In quo tria; nativitatis principium, nascentis ortum, et nativitatis fructum.
Principium triplex. Primum caelum rorans, quasi principium effectivum, scilicet operatio trium personarum,
propter quod pluraliter caeli. Pater filium mittendo.
Gal. 4: quando venit plenitudo etc., filius carnem assumendo. Phil. 2: humiliavit semetipsum etc., spiritus
sanctus conceptionem faciendo.
Matth. 1: quod enim in ea natum est etc.. Secundum principium est nubes pluens, quod est principium
praeparativum; in quo accipitur annuntiantis Angeli officium.
97

