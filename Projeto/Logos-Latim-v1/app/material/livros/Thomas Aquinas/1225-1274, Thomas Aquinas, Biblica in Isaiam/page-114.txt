creavi, quasi ex nihilo eos restituens, labiorum, prophetarum qui haec praedixerunt, qui longe, in captivitate
dispersi sunt. Ephe. 2: et veniens evangelizavit pacem his qui prope, et his qui longe. Impii autem.
Hic confirmat quod dixerat de malis per quamdam similitudinem: et primo ponit ipsam.
Fervens, idest semper fluctuans, redundant, ad littus ubi lutum faciunt, et conculcantur.
Iob 41: fervescere faciet. Et concludit propositum: non est pax, ut scilicet salventur.
Supra 48 idem.
Nota super illo verbo, justus perit, et non est qui recogitet, quod in passione Christi homo debet recogitare primo
dilectionem, ad reamandum. Can. 8: pone me ut signaculum super cor tuum.
Secundo amaritudinem, ad compatiendum. Thren. 3: recordare paupertatis et transgressionis meae, et absynthii et
fellis. Tertio fortitudinem, ad fortiter patiendum. Heb. 12: recogitate eum qui talem pro vobis sustinuit a
peccatoribus adversus semetipsum contradictionem ut non fatigemini animis vestris deficientes. Quarto
utilitatem, ad gratias agendum. Can. 7: ascendam in palmam, et accipiam fructus ejus.
|+58 Capitulus 58
Clama, ne cesses.
Hic excludit inutile remedium, quo se praeparare ad salutem volebant: et primo indicit denuntiationis officium,
ponens denuntiandi modum, ut alte, sine timore deprimente: clama. Supra 40: exalta in fortitudine tua vocem,
qui evangelizas sion. Ut continue, ne cesses. Infra 62: super muros tuos, jerusalem, constitui custodes; tota die et
nocte non tacebunt. Ut clare et aperte, quasi tuba. Oseae 8: in gutture tuo sit tuba. Et denuntiationis verbum,
annuntia scelera, quantum ad majora; peccata, quantum ad communia. Supra 16: his qui laetantur super muros
cocti lateris, loquimini plagas suas. Secundo propheta excludit in persona Domini inutile remedium: me etenim.
Et circa hoc duo facit. Primo excludit remedium in quo confidebant; secundo hortatur ad ea in quibus
deficiebant, nonne hoc est.
Circa primum duo. Primo ostendit confidentiae eorum praesumptionem quantum ad tria in quibus confidebant:
scilicet in sacrae scientiae inquisitione: me etenim quaerunt, in Scripturis, vias, praecepta et voluntates meas,
quasi gens, idest ac si essent parati ad faciendum. Ez. 33: dicunt unus ad alterum. Iterum in oratione: rogant me
judicia, idest ut judicem pro eis contra adversarios, appropinquare, ore. Supra 29: appropinquat populus iste ore
suo.
Iterum confidebant in jejuniorum observatione: quare jejunavimus, et non aspexisti, quasi gratum; humiliavimus,
quantum ad circumstantia jejunium, in exteriori humiliatione, nescisti, scientia approbationis, Malach. 3: vanus
est qui servit Deo: et quod emolumentum, quia servavimus praecepta ejus? secundo ostendit bonorum dictorum
reprobationem: et primo reprobationis causam, quae est culpa voluptatis: ecce in die; voluntas in his quae carni
placent. Eccl. 18: post concupiscentias tuas non eas. Item culpa crudelitatis: et omnes debitores, ad litteram, ut
diu possent insistere causis agendis, vel ad ejus consecutivum. Iac. 4: litigatis et belligeratis.
Item culpa vanitatis: nolite jejunare ut audiatur, propter laudem hominum. Matth. 6: tu autem cum oraveris, intra
in cubiculum tuum, et clauso Ostio ora patrem tuum. Vel ut audiatur; idest si vultis quod oratio vestra a Deo
exaudiatur. Ps. 101: Domine, exaudi orationem meam, et clamor meus ad te perveniat.
Secundo ostendit bonorum insufficientiam: numquid tale, quia Deus non eligit per se poenam vestram, neque ad
afflictionem carnis: quod tangit in hoc quod dicit: per diem, totam, affligere. Neque quantum ad abjectionem
exterioris humilitatis; quod tangit in hoc quod dicit, quasi circulum; scilicet, caput ad pedes inclinare, vel
circumducere sicut monachi faciunt, non inquantum ordinatur ad virtutem mentis. Matth. 6: cum jejunatis nolite
fieri sicut hypocritae tristes.
Joel. 2: scindite corda vestra, et non vestimenta vestra. Nonne hoc est.
Hic adhibet utile consilium: et primo quantum ad studium pietatis in proximum; secundo quantum ad cultum
religionis in Deum, si averteris. Circa primum duo facit. Primo ponit pietatis consilium, ut cedant calumniae:
colligationes, falsas causas, quibus astute pauperes obligabant sicut usurarii, fasciculos, idem, deprimentes,
quantum ad poenas ad quas obligabant.
Qui confracti, longa servitute, onus, servitutis.
Matth. 23: alligant onera gravia et importabilia; digito autem suo nolunt ea movere.
Et ut intendant misericordiae, exhortans ad misericordiam quantum ad famelicos, frange; idest si modicum
habeas; quantum ad vagos, et egenos; quantum ad nudos, cum videris, iob 31: si negavi quod volebant. Et ponit
exhortationis causam, et carnem, quia scilicet est ejusdem speciei tecum. Job 5: visitans speciem tuam. Secundo
ostendit consilii fructum, et erumpet. Et primo quantum ad efficaciam meritorum. Tum quantum ad opera
virtutum: quasi mane lumen tuum; scilicet, merita tua clare patebunt in praemiis, quae modo a Domino non
aspecta conquereris. Colliget, de captivitate, vel in misericordiae protectione. Psal. 36: educet quasi lumen
justitiam tuam.
Tum quantum ad suffragia orationis, tunc invocabis. Supra 30: ad vocem clamoris tui statim ut audierit,
respondebit tibi. Secundo quantum ad consecutionem bonorum: et primo resumit meritum: si abstuleris catenam,
qua pauperes opprimis, digitum extendere, detrahendo et comminando: cum effuderis, per compassionem,
repleveris, per necessariorum subventionem. Secundo promittit praemium: orietur. Et primo quantum ad
114

