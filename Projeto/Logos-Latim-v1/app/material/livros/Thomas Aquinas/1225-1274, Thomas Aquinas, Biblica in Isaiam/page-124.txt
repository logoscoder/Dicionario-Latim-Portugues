Cantic. 3: teneo eum, nec dimittam. Secundo divini: abscondisti faciem tuam, misericordiae tuae, in manu, idest
in opere; juxta illud: mors et vita in manu, Proverb. 18. Deuteron. 32: abscondam faciem meam ab eis.
Et nunc, Domine.
Hic ponit misericordiam: et circa hoc duo facit.
Primo petit misericordiam, assignans rationem: pater noster es tu. Jerem. 18: sicut lutum in manu figuli, sic nos
in manu Dei. Job 10: memento, quaeso, quod sicut lutum feceris me.
Et porrigit petitionem: ne irascaris satis, idest nimis, vel secundum quod merita nostra exigunt.
Ps. 78: ne memineris iniquitatum nostrarum antiquarum; cito anticipent nos misericordiae tuae.
Secundo proponit miseriam: ecce, Domine, omnes nos; sumus, sancti, idest sanctuarii templi, scilicet jerusalem.
Thren. 1: manum suam misit hostis ad omnia desiderabilia. Et miratur patientiam: numquid super?, Habac. 1:
quare respicis super iniquitates nostras? nota super illo verbo, quae praeparasti diligentibus te; quia Deus
praeparat sanctis primo locum aeternae quietis. Joan. 14: si quominus dixissem vobis, quia vado parare vobis
locum. Secundo regnum aeternae dignitatis. Matth. 25: venite benedicti patris mei, percipite regnum quod vobis
paratum est ab origine mundi. Tertio mensam divinae refectionis. Psal. 22: parasti in conspectu meo mensam.
Quarto lucernam aeterni luminis. Ps. 131: paravi lucernam Christo meo.
Item nota super illo quasi pannus menstruatae universae justitiae, quod opus justitiae immundatur inquinamento,
primo mortalis maculae. Eccli. 47: dedisti maculam in gloria tua. Secundo commissae negligentiae. Jerem. 48:
maledictus homo qui facit opus Domini negligenter.
Tertio intentionis perversae. Matth. 6: si oculus tuus; quarto insurgentis superbiae.
Supra 57: omnes eos auferet ventus.
|+65 Capitulus 65
Quaesierunt.
Hic judex, scilicet Deus, dat sententiam de discretione malorum a bonis, in perceptione salutis promissae. Et
dividitur in partes duas. In prima pronuntiat sententiam discretionis; in secunda determinat modum executionis,
cap. 66: haec dicit Dominus. Circa primum duo. Primo promittit responsionem, ostendens respondendi
opportunitatem, quaesierunt; quasi dicat: hactenus vos Judaei non quaerebatis a me, sed ab idolis. Ex quo
quaeritis, respondebo. Mystice de conversione gentium.
Rom. 10: inventus sum a non quaerentibus.
Et ponit promissionem: dixi: ecce ego ad gentem: respondebo scilicet Judaeis, vel ad gentes conversas convertar.
Cant. 6: ego dilecto meo, et dilectus meus mihi. Secundo sententiat discretionem, expandi manus: et primo
sententiat discretionem malorum a bonis, propter peccata transgressionis; secundo propter peccata omissionis, et
qui dereliquistis. Prima in duas. In prima comminatur malis supplicia; in secunda promittit bonis praemia, haec
dicit Dominus.
Circa primum duo.
Primo arguit transgressionis culpam; secundo comminatur poenam: isti fumus erunt. Culpam ipsorum arguit ex
tribus. Primo ex beneficiorum ingratitudine: expandi, dando multa beneficia, tota die, toto tempore ex quo eos
mihi assumpsi. Mystice in cruce.
Jerem. 16: unusquisque ambulat.
Secundo ex peccandi continuitate: populus ante faciem, quia omnia nuda et aperta sunt oculis ejus. Hebr. 4. Vel
quia in templo idolum ponebant. Deuter. 32: ipsi me provocaverunt in eo qui non est Deus. Tertio ex peccatorum
diversitate vel gravitate, quantum ad quatuor. Primo quantum ad cultum idolorum: qui immolant, idolis, in
hortis, quia in locis voluptuosis idola colebant, super lateres, super altaria ex lateribus constructa, ut ignem
sacrificii sustinere possent. Supra 1: confundentur ab idolis suis. Secundo quantum ad studium divinationum: qui
habitant in sepulcris; ut habeant responsiones a mortuis, et delubris, templis idolorum a diluendo dictis, quia ibi
putabant omnia ablui. Vel propter fontes qui ibi erant ad abluendas hostias. Et sacerdotes dormiunt, super pelles
hostiarum ad divinandum. Ezech. 6: conterentur delubra vestra. Tertio quantum ad immunditiam ciborum: qui
comedunt; et jus profanum, porcinum. Infra ult.: qui comedebant carnem suillam, et abominationem et murem
simul consumentur. Quarto quantum ad contemptum justorum, qui dicunt, scilicet non adorantibus idola; Sap. 2:
gravis est nobis; vel qui dicunt, Deo, job 21: qui dicunt Deo: recede a nobis, scientiam viarum tuarum nolumus.
Isti fumus erunt.
Hic comminatur poenam: et primo poenae diuturnitatem, fumus; idest, sicut fumus igne consumitur, et
incendentur ira mea. Deut. 32: ignis succensus est in furore meo, et ardebit usque ad inferni novissima. Secundo
punitionis certitudinem: ecce scriptum est: quia firmiter in memoria peccatum, et in praefinitione poena. Non
tacebo, dissimulans. Jerem. 17: peccatum Judae scriptum est, supra 42: tacui, semper silui.
Tertio poenarum multitudinem, quia pro omnibus peccatis patrum: sed reddam. Exod. 20: ego sum Deus zelotes,
visitans peccata patrum in filios. Exprobraverunt, adorando idola in excelsis; et pro peccatis etiam juventutis
ipsorum, et remetiar, quasi commensurabo poenam culpae.
Supra 40: recepit de manu Domini duplicia.

124

