Eccli. 48: consolatus est etc., Zach. 1: respondit Dominus Angelo etc.. Secundo indicit prophetis et sacerdotibus
consolationis Annuntiationem: loquimini ad cor, scilicet consolando; advocate, a tristitia, ab idolatria. Oseae 2:
ducam eam in solitudinem.
Tertio assignat rationem quantum ad culpae dimissionem, quoniam completa est etc., supra 27: et hic omnis
fructus etc.; quantum ad poenarum finitionem, suscepit etc., loquitur secundum tempus post captivitatem.
Jerem. 17: duplici contritione etc., sed contra. Nahum 1: non consurget duplex tribulatio.
Et dicendum, quod duplicia dicuntur quantum ad poenam corporis et animae, sicut et culpa in utroque est.
Vox clamantis etc.. Hic promittit consolatorem: et circa hoc tria facit. Primo praemittit praeparationem; secundo
ostendit prophetiae firmitatem, vox dicentis etc., tertio praenuntiat consolatorem venientem, super montem etc..
Circa primum tria. Primo indicit praeparationem: vox clamantis in deserto, scilicet joannis baptistae: haec erit,
parate, per conversionem a malis, in solitudine, vitiorum. Amos 4: praeparare in occursum Dei tui etc.. Secundo
praedicit expletionem, omnis vallis, sequens metaphoram viae malae: si est montuosa, facit laborem: unde dicit,
vallis exaltabitur, ut adaequetur montibus, et totum fiat planum: si est distorta facit errorem; et quantum ad hoc
dicit, erunt prava: etc.; si est lapidosa, facit pedum dolorem; et quantum ad hoc: aspera in vias, per quod
significatur quod pusillanimitas vertetur in securitatem, superbia in humilitatem, nequitia in rectitudinem, et
crudelitas in mansuetudinem. Jerem. 31: dirige cor tuum in viam etc..
Tertio ostendit praeparationis utilitatem, et revelabitur gloria, idest filius. Jerem. 33: curabo eos etc.; videbit;
idest, omnibus visibilem se praebebit. Vel loquitur de die judicii. Apocal. 1: videbit eum omnis oculus, et qui
eum etc.. Quidam sic exponunt.
Vox, Dei, clamantis, haec est, parate in deserto, idest in terra Juda olim deserta, viam Domini, scilicet ad eundum
ad templum, vel in deserto quod est inter Babylonem et Iudam. Omnis vallis. Per haec ostenduntur omnia
impedimenta removeri, ut libere populus revertatur. Gloria, in destructione chaldaeorum, per quam gloriosus
apparebit.
Vox dicentis. In parte ista ostendit prophetiae firmitatem, per comparationem ad hominum fragilitatem: unde
Dominus primo indicit clamorem, qui significat expressam et planam Annuntiationem.
Clama. Infra 58: clama, ne cesses etc.; secundo indicit clamandam humanam fragilitatem, interrogante propheta:
et dixi, quid clamabo? timens ne contra populum suum aliquid clamare praecipiatur; ut supra 6, et Domino
respondente, omnis caro etc.. Jacobi 1: exortus est enim sol etc.; tertio ostendit divini verbi firmitatem, vere
fenum etc., Luc. 21: caelum et terra etc..
Super montem excelsum etc.. Hic praedicit consolatorem venientem; et circa hoc tria facit. Primo Dominus
indicit prophetae Annuntiationem; in secunda determinat adventus promissionem, ecce Deus, in tertia ostendit
venientis condicionem: ecce Dominus.
Circa primum determinat, quis, cui, et qualiter annuntiet. Quis, quia qui habet officium, qui evangelizas. Rom.
10: quomodo praedicabunt, nisi etc.. Modum designat per tria.
Per loci altitudinem, ut bona nuntians de longe audiatur, super montem, etc., mystice Christum, vel caelestem
conversationem et contemplationem. Supra 2: venite, ascendamus etc., infra 42: de vertice montium etc., per
vocis clamorem, exalta in fortitudine, ut multi audiant, plane et constanter praedicando.
Infra 58: clama, ne cesses etc.; per cordis securitatem, exalta, noli etc.. Jer. 1: ne timeas a facie etc.. Cui sit
annuntiandum determinat quantum ad tria: quantum ad regni provinciam, dic civitatibus; etc., quantum ad
provinciae metropolim, qui evangelizas jerusalem; quantum ad civitatis rectores, sion, ubi templum et domus
regia. Infra 41: primus ad sion dicet etc..
Act. 13: vobis oportebat etc..
Ecce. Hic ponit adventus Dei promissionem, ecce, in promptu, Deus vester, veniet. Supra 35: Deus ipse veniet
etc.. Ecce Dominus.
Hic ostendit venientis conditionem: et primo ostendit quod veniet fortis ad liberandum, in fortitudine. Brachium,
fortitudo in die judicii. Vel in primo Christi adventu in potestate miraculorum, vel in destructione Babylonis. Job
40: si habes brachium sicut Deus. Etc.; secundo quod veniet justus ad remunerandum, ecce merces.
Opus coram illo, quia in facilitate voluntatis. Sap. 5: justi autem in perpetuum etc.; tertio ostendit quod veniet
pius ad consolandum, sicut pastor. Ad pascendum esurientes, gregem suum pascet. Ezech. 34: in pascuis
uberrimis etc., jerem. 3: dabo vobis pastores etc.; ad congregandum dissentientes, in brachio etc., joan. 10: alias
oves habeo etc.; ad portandum deficientes, in sinu suo etc., Luc. 15: cum invenerit eam, etc..
Quis mensus est etc.. Hic ostendit divinam potestatem: et primo astruit eam contra idolatrarum errores, qui
divinae potentiae derogabant, creaturam creatori aequando. Rom. 1: servierunt creaturae etc.; secundo contra
desperationem Judaeorum, qui divinae potentiae derogabant diffidendo, levate in excelsum etc.. Circa primum
duo: primo ostendit Dei potestatem; secundo excludit errorem, cui ergo similem etc.. Circa primum tria. Primo
ostendit divinam potentiam, simul et sapientiam in commensuratione facili, et creatione omnium rerum: fecit
enim omnia in numero, quantum ad multitudinem principiorum; in mensura, quantum ad determinationem sub
proprio esse, in pondere, quantum ad inclinationem ad finem.
Sapien. 11: pugillo, idest faciliter, sicut quae pugillo, mensurantur qui est manus clausa; palmo, idest faciliter,
qui est manus extensa: appendit super nihil, job 26: quia nullo exteriori fulcitur: alias esset quies terrae violenta.
88

