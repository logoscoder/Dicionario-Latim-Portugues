Ubi est qui eduxit? hic plangit eadem beneficia eis subtracta: et primo plangit beneficiorum defectum: ubi est qui
eduxit? Moyses, vel Deus, cum pastoribus, maria et Aaron. Sap. 10: deduxit eos in manibus. Ubi est.
Spiritum sancti sui? Moysi; quod legitur Num. 11: ad dexteram, prospere. Qui scidit, ubi est spiritus? Ps. 135:
qui divisit mare rubrum in divisiones. Et ubi est qui eduxit, quasi equum scilicet sine impedimento; descendens,
inoffenso curru, eius, populi. Sapien. 19: et in mari rubro via sine impedimento. Prov. 3: ambulabunt fiducialiter,
Iud. 6: ubi sunt mirabilia eius. Secundo inclinat judicis affectum: et primo petit audientiam: attende de caelo. 3
Reg. 8: tu exaudies de caelo. Secundo provocat ad misericordiam.
Ubi est zelus? quo dilexisti nos. Ps. 88: ubi sunt misericordiae tuae antiquae, Domine? iob 12: si continuerit
aquas. Tertio proponit miserendi causam: tu enim pater noster, Abraham nescivit nos, adhuc vivus, quia nec nos
tunc eramus. Vel etiam modo, nolens orare pro nobis, quia non invocamus ipsum. Vel, secundum Augustinum,
quia mortui, etiam sancti, nesciunt quid agatur erga vivos. Sed hoc intelligendum est quantum ad virtutem
cognitionis humanae, non quantum ad irradiationem divini luminis.
Deut. 32: ipse enim est pater tuus, qui possedit te, fecit te et creavit te. Quare errare? hic proponit mala quae
incurrerunt. Et primo quantum ad mala culpae. Errare de viis, mandatis, fecisti, permittendo, non immittens
gratiam, et non corrigens, indurasti, permisisti. Rom. 9: cujus vult miseretur, et quem vult indurat. Secundo
proponit mala poenae: et primo petit misericordiam: convertere, de ira ad misericordiam, propter servos, patres
nostros. Ps. 89: convertere, Domine, usquequo, et deprecabilis esto super servos tuos.
Thren. Ult. Converte nos, Domine et convertemur; innova dies nostros sicut a principio.
Secundo proponit miseriam quantum ad servitutem: quasi nihilum, idest sine resistentia. Supra 26: Domine Deus
noster, possederunt nos Domini absque te. Quantum ad sanctorum profanationem.
Et hostes nostri; 1 Mach. 2: sancta in manu; quantum ad honoris pristini amissionem, facti sumus, sine rege sine
templo, in principio, in Aegypto, vel etiam ante vocationem Abrahae. Jer. 14: tu autem in nobis es Domine, et
nomen sanctum tuum invocatum est super nos: ne derelinquas nos, Domine.
|+64 Capitulus 64
Utinam dirumperes.
Hic porrigit petitionem et primo petit judicis praesentiam; secundo petit misericordiam, ecce tu iratus. Circa
primum duo.
Primo ponit petitionem; secundo petitionis impletionem, descendisti.
Circa primum duo. Primo petit judicis adventum, dirumperes: figurative loquitur, quasi super caelos habitanti;
vel exinanires temetipsum, despiciens majestatem, et carnem assumeres. Ps. 143: inclina caelos tuos, et
descende. Secundo ponit adventus effectum in creaturis insensibilibus, scilicet in montibus: a facie tua montes:
quasi dicat, non sustinentes praesentiam tuam, si tibi placeret.
Vel montes, potentes, et superbi. Supra 34: tabescent montes. In aquis, aquae arderent, quia totus igneus es, si
velles. Sapien. 16: quodam tempore aqua super virtutem ignis exardebat. Vel per aquas, populi. Apoc. 17. Aquae
multae, populi multi. Secundo effectum in hominibus: et primo in gentibus, a facie tua. Ps. 64: turbabuntur
gentes.
Ad litteram, commovebuntur. Vel referendum ad conversionem gentium post Christi adventum.
Secundo in Judaeis: cum feceris; non sustinebimus, idest nos, qui consueti sumus, videre, et audire prae stupore;
sicut territi fuerunt, Exod. 20. Unde Hebr. 12: excusaverunt se, etc.. Vel non sustinebimus, adventum, credentes
etiam visis miraculis. Descendisti.
Hic ponit petitionis impletionem: et primo quantum ad adventum, descendisti, ad judicandum nos: praeteritum
pro futuro. Vel in uterum virginis. Vel melius, secundum litteralem sensum, ponit effectus probationem; quasi
dicat: si modo descenderes, haec contingerent quae etiam contigerunt quando descendisti ut liberares populum
tuum de Aegypto. Exod. 4. Ps. 17: inclinavit caelos, et descendit, et caligo sub pedibus ejus. Secundo quantum
ad effectum. Primo in miraculis: a facie tua montes, scopuli Arnon, Num. 21. (Ps. 113) montes exultaverunt.
Mystice Judaei, vel Daemones.
Secundo in beneficiis. Et primo ponit beneficiorum magnitudinem: a saeculo non audierunt: quia nunquam
similia visa vel audita, qualia Deus Judaeis fecit: et sanctis in gloria faciet. 1 corinth. 2: oculus non vidit nec
auris audivit, et in cor hominis non ascendit, quae praeparavit Deus diligentibus se. Secundo quantum ad
benefaciendi promptitudinem: occurristi laetanti, in auxilium, dum adhuc erat in petendo, vel veniendo ad te:
laetanti, in te. Sap. 6: dignos se sapientia. Mystice simeoni. Luc. 2: ecce tu iratus. Hic ponit misericordiam: et
primo ostendit petendi necessitatem; secundo porrigit petitionem, et nunc, Domine.
Circa primum duo. Primo ostendit necessitatem ex eminentia mali quantum ad culpam; tum ex malorum
perpetratione: ecce tu iratus, et peccavimus: praeposterus ordo: ideo iratus, quia peccavimus: et tamen
salvabimur, tua misericordia. Supra 59: scelera nostra.
Et quantum ad bonorum imperfectionem, et facti sumus. Universae justitiae: quia aliis peccatis involuti. Job 9: si
lotus fuero quasi aquis nivis. Et quantum ad poenam, et cecidimus, interfecti: vel a statu dignitatis.
Abstulerunt, a terra nostra. Job 13: contra folium quod vento rapitur, ostendis potentiam tuam. Secundo ostendit
necessitatem quantum ad defectum auxilii: et primo humani: non est qui invocet, et teneat te, precibus.
123

