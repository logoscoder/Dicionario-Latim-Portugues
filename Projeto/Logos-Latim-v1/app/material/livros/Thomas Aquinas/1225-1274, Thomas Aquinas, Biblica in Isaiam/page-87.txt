infra 45: numquid contradicit factori etc.. Tertio quantum ad praeteritorum recordationem, recogitabo annos, in
quibus bona passus sum, vel etiam in quibus tibi peccavi. Job 7: loquar in tribulatione spiritus etc..
Domine, si sic. Hic commemorat beneficium quod suscepit. Et primo correctionem: si sic vivitur; idest, si tam
misera est vita hominum, vel si per tribulationes acquiritur vita. Prover. 6: via vitae increpatio disciplinae. Et
ponit: ecce in pace, quasi populo (pacem) habente ab Assyriis, amaritudo, mihi imminet. Proverb. 14: risus
dolori etc.. Secundo commemorat liberationem a poena: tu autem eruisti animam, vitam, et a culpa, projecisti
post tergum tuum, vel, meum, quasi obliviscens, omnia peccata mea.
Sapient. 11: misereris omnium, Domine etc.. Tertio assignat liberationis rationem: et primo quantum ad mortis
inutilitatem: quia non infernus, idest damnati, vel sepulti, mors, diabolus, vel mortui, veritatem, promissionum,
vel filium. Psalm. 6: non est in morte etc.; secundo quantum ad vivorum laudem, vivens vivens, ad majorem
affirmationem, vel propter duplicem vitam. Psalm. 113: nos qui vivimus etc.. Tertio quantum ad divinae laudis
propagationem, pater filiis etc., Psal. 77: mandavit patribus nostris nota facere etc.. Domine, salvum.
Hic petit expleri promissum. Salvum me fac, ab Assyriis, et a languore. Psalm. 33: benedicam Dominum in omni
tempore etc..
Et jussit etc.. Hic ponit sanationis ordinem: et hoc transpositum est, et debet esse ante signi dationem, ut patet ex
4 Reg. 20. Sed quia non intendit historiam, sed prophetiam, quae ad prophetiam pertinent primo posuit: et primo
ponit curationis modum. Cataplasmarent, emplastrum apponerent, vulnus a Deo inflictum, vel ulcus ex humorum
corruptione, caro aperta. Dicunt enim, quod laborabat morbo regio, qui dicitur lupus, cui nocent ficus et omnia
dulcia, ut curatio tota divinae potentiae attribueretur.
Alii dicunt, quod erat apostema, quod est ex humoribus intus collectis nondum carne scissa; ad cujus
maturationem ficus prosunt, ut ostenderetur non esse spernendam medicinam.
Eccl. 38: faciet pigmenta suavitatis etc..
Secundo ezechias petit signum. Et dixit ezechias: quod erit signum etc., I Cor. 1: Judaei signa quaerunt etc..
(collationes cap. 38)p in morte confidam domus conscientiae: si pura a peccati contagione, supra 50: angustus est
mihi locus etc., Ez. 8: ut recedam a sanctuario; si firma in bono opere, Matt. 7: descendit pluvia etc.; si ampla
dilectione, infra 49: angustus est mihi etc., 54: dilata locum.
Oculi excelsi: per cordis elationem, Ps.: Domine non est exaltatum, attenuantur a Deo per depressionem, supra 2:
oculi sublimis etc.; per inquisitionis curiositatem, iob 15: quasi magna cogitans etc., attenuantur per luminis
oppressionem, Prov. 25: qui scrutator est maiestatis etc.
Per contemplationem, infra 40: leva in excelsum etc., attenuantur propter cognitionis parvitatem, iob 36: omnes
homines vident etc..
|+39 Capitulus 39
In tempore illo etc.. Hic ponit amicorum congratulationem, ostensam in missione nuntiorum et munerum: et
circa hoc tria facit. Primo ponit nuntiorum missionem: rex Babylonis qui tunc suberat Assyriis. Libros, epistolas.
Audierat, sed maxime propter signum quod in solis reversione viderant. Ps. 71: vivet, et dabitur ei etc.. Secundo
ponit ipsius ezechiae elationem inde conceptam, ponens elationis laetitiam, laetatus; contra hoc quod job 31: si
laetatus sum etc., et elationis in opere manifestationem, in ostentatione divitiarum suarum: et ostendit cellam
aromatum, quae dicuntur species odoriferae. Vel locum ubi sepeliebantur reges, vel inferiorem partem domus
saltus, quae erat ex alabastro, ubi optime hujusmodi conservantur.
Apothecas, cellaria: verbum, res digna verbo, in omni potestate sua, quantum ad ea quae erant in templo, quod
quidem erat in potestate regis usurpata. Eccl. 11: non omnem hominem inducas etc.. Tertio ponit elationis
reprehensionem, introivit: et primo ponit culpae inquisitionem et manifestationem, non fuit res etc.. Prov. 20:
sicut aqua profunda etc.; secundo comminatur poenam, et dixit Isaias.
Quantum ad amissionem rerum: omnia quae in domo etc.. Jer. 27: haec dicit Dominus ad vasa: et quantum ad
filiorum servitutem, et de filiis; quod dicunt impletum in Daniele et sociis eius, non quia corpore, sed mente et
officio tales fuerunt. Deut. 28: filii tui et filiae tuae etc.. Tertio ponit poenae acceptationem: et dixit ezechias.
Bonum, iustum, pax, ab Assyriis, veritas, religionis, supra 26: Domine, dabis pacem etc..
|+40 Capitulus 40
Consolamini, consolamini etc.. Haec est secunda pars principalis istius libri, in qua principaliter consolationem
populi intendit per multa beneficia repromissa. Dividitur autem in duas partes. In prima inducit eos ad
promissorum expectationem; in secunda exequitur divinorum beneficiorum promissionem, infra 45: haec dicit
Dominus Christo meo etc.. Prima dividitur in tres: in prima confortat eos per promittentis potestatem; in secunda
per ipsius dilectionem, 41: taceant ad me etc., in tertia per idolorum quae resistere credi possent, debilitatem, 44
cap.: et nunc audi Jacob etc.. Circa primum tria facit. Primo inducit ad consolationem; secundo promittit
consolatorem, vox clamantis etc., in tertia ostendit Dei consolantis potestatem, quis mensus est pugillo etc..
Circa primum tria. Primo inducit populum in consolationem: consolamini, in spiritualibus, consolamini, in bonis
temporalibus concessis.

87

