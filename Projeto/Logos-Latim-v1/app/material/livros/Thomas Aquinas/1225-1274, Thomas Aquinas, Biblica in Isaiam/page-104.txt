cavernam, scilicet Saram, cui desierant fieri muliebria. Gen. 18, Rom. 4: non consideravit corpus suum, cum
esset iam emortuum. In quo ostenditur quod Deus potens est fecundare.
Quia unum vocavi. Gen. 12.
Ez. 33: unus erat etc.. Et concludit divinae consolationis beneficium, consolabitur, quantum ad reaedificationem
civitatum, omnes ruinas. Ezech. 14: consolamini super malo quod induxi in jerusalem in omnibus. Quantum ad
culturam agrorum, et ponet desertum, idest terram vestram, quae prius erat deserta. Ier. 31: erit anima eorum; et
quantum ad laetitiam hominum, gaudium. Supra 30: canticum erit vobis. Tertio (ponit) executionis modum.
Attendite ad me. Et primo ponit divinam intentionem, lex, praeceptum Cyri de liberatione populi, judicium, ex
justitia Domini promulgatum, in lucem, consolationem.
Supra 9: habitantibus in regione umbrae mortis lux orta est eis. Secundo ponit judicii propinquitatem: prope est
justus, scilicet Cyrus, vel Christus.
Egressus, jam in praescientia mea. Supra 46: prope feci justitiam.
Tertio ponit judicii utilitatem: brachia, potentes, mea, virtute, Cyrus et Darius. Insulae, diversae gentes in me
sperabunt, videntes populi liberationem. Supra 42: ponet in terra judicium. Levate in caelum.
Hic ostendit divinae promissionis firmitatem per comparationem ad creaturarum mutationem.
Unde primo ponit creaturae mutabilitatem, liquescent, quantum ad figuram, et quantum ad substantiam. 1 Cor. 7.
Et similiter dicendum de aliis. Psal. 101: initio tu, Domine, terram fundasti, et opera manuum tuarum sunt caeli.
Secundo divinae promissionis firmitatem: salus, quam promitto, vel quia hoc ex me numquam deerit, quin sim
paratus salvare, et justitiam facere. Luc. 21: caelum et terra transibunt, verba autem mea non transient. Audite
me. Hic excludit impedimentum quod timeri poterat ex oppressione, quantum pertinet ad potestatem
opprimentium: et circa hoc duo facit. Primo ponitur Domini confortatio; secundo prophetae disceptatio,
consurge.
Circa primum quatuor. Primo excitat attentionem: qui scitis justum, idest justitiam, quam in judiciis meis vobis
revelavi. Psal. 147: non fecit taliter omni nationi, et judicia sua non manifestavit eis.
In corde, in cognitione. Prov. 4: ne recedant ab oculis tuis, custodi ea in medio cordis tui.
Secundo excludit timorem: nolite timere; hominum, qui vos contemptui habent, de sua potentia gloriantes. Prov.
21: ego sum vermis, et non homo; opprobrium hominum, et abjectio plebis. Tertio ostendit eorum fragilitatem:
sicut enim vestimentum, job 13: qui quasi vestimentum quod comeditur a tinea. Quarto divini auxilii firmitatem:
salus autem, supra 45: Israel salvabitur in Domino.
Nota super illo verbo, ponet desertum ejus quasi delicias, quod sancti habent duplices delicias. Primas gloriae,
quae consistunt primo in plena Dei visione.
Job 22: tunc super omnipotentem deliciis afflues.
Secundo in perfecta dilectione. Tertio in copiosa refectione. Quarto in eminenti auctoritate.
Secundas gratiae, quae consistunt primo in perceptione divini luminis. Psal. 138: nox illuminatio mea in deliciis
meis. Secundo in proposito vel solicitudine boni operis. Eccl. 5: non recordabor dierum. Tertio in ornatu
virtutum.
Cant. 7: quam pulchra es, et quam decora in deliciis. Quarto in quiete cordis. Infra 58: vocaberis sabbatum
delicatum.
Consurge. Hic proponitur prophetae ad Deum disceptatio, quasi: non contenderim quod hostes populi aliter
quam divina fortitudine confundantur vel consumantur.
Unde primo ponitur prophetae petitio; secundo Domini responsio, ego ego.
Circa primum duo. Primo ponit suam petitionem, in qua invocat divinae potentiae brachium: et brachium
Domini, idest virtus Dei, consurge, quasi a somno. Psal. 43: exurge, quare obdormis, Domine; induere, sicut
miles arma bellica, ad hostes nostros impugnandum. Psal. 92: induit Dominus fortitudinem, et praecinxit se
virtute.
Job 40: si habes brachium sicut Deus. Allegat etiam divinae fortitudinis signum in occisione Pharaonis: numquid
non tu percussisti superbum, draconem, Pharaonem, de quo Ez.: 29 draco magne etc.; et in divisione maris:
numquid etc., iob 26: in fortitudine eius etc..
Secundo annuntiat populo suae petitionis exauditionem; nunc, sicut fuit in exitu de Aegypto, qui redempti, de
captivitate Babylonis: Bar. 4: quia reducit eos Dominus etc..
Ego ego. Hic ponitur Domini responsio ad populum colloquentis: et primo promittit consolationem, consolabor.
2 Cor. 1: benedictus Deus, et pater Domini nostri et infra et Deus totius consolationis, qui consolatur nos in omni
tribulatione nostra.
Secundo excludit hostium timorem, ponens eorum fragilitatem. Quis es tu? quasi fenum. Supra 40: omnis caro
fenum, et omnis gloria ejus quasi flos agri. Et Dei protegentis potestatem: et oblitus, Deut. 32: Deum qui te
genuit dereliquisti, et oblitus es Domini creatoris tui? et hostis insultationem, ubi est; tribulantis,
Nabuchodonosor vel Senacherib.
Job 20: si ascenderit in caelum superbia tua, (Abd.) inde detraham te. Tertio ostendit consolationis ordinem: cito
veniet, scilicet Cyrus, ad aperiendum, carcerem captivis, non interficiet vos, sicut alii reges chaldaeorum, nec

104

