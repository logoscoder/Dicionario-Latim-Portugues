Haec dicit Dominus. Hic promittit bonis praemia: et primo quantum ad conservationem a malis: granum, uvae,
benedictio, idest placet Deo ut pro benedictione reservetur, propter servos, patres nostros, totum, genus
Judaeorum. Supra 17: erit sicut congregans. Secundo quantum ad promotionem in bonis: et primo quantum ad
seminis multiplicationem: et adducam de Jacob. Supra 1: nisi Dominus exercituum reliquisset nobis semen,
quasi sodoma fuissemus.
Secundo quantum ad hereditatis paternae restitutionem, et hereditabunt. Ezech. 36: hereditate possidebunt te, et
eris hereditas eorum.
Tertio quantum ad pascuorum ubertatem: et erunt campestria et vallis Achor, ab illo denominata, qui ibi
lapidatus, Josue 7. Oseae 2: dabo eis vallem Achor ad aperiendam spem.
Et vos qui dereliquistis. Hic discernit malos a consolatione bonorum, propter peccata omissionis: et primo
comminatur malis supplicia; secundo bonis praemia, quia oblivioni. Circa primum duo. Primo comminatur eis
quia Deum dereliquerunt, ponens culpam: et vos, Judaei, fortunae, Deo Aegyptiorum, mensam: tangit ritum quo
colebatur, quia in fine anni parabatur sibi mensa, omnibus cibis referta.
Deut. 32: dereliquerunt Deum factorem suum, et recesserunt a Deo salutari suo. Ponens etiam poenam,
numerabo; quasi dicat: ut nullus remaneat quin opprimatur. Jer. 44: cadent in gladio et fame. Secundo quia
revocanti non obedierunt, ponens culpam: pro eo quod vocavi.
Proverbior. 1: vocavi, et renuistis, et comminatur discretionis poenam primo in satietate corporis: propter hoc
haec dicit Dominus, Psal. 33: divites eguerunt et esurierunt, inquirentes autem Dominum non minuentur omni
bono. Secundo in laetitia cordis: ecce servi mei laetabuntur. Sap. 5: paenitentiam agentes.
Tertio in diversitate nominis.
Et primo ponit quale futurum sit nomen impiorum: et dimittetis in juramentum, ut confirment dicta sua sic: si
non est ita, ita accidat mihi sicut illis. Jer. 44: in gladio et fame morientur; et erunt in jusjurando, et in
miraculum, et in maledictionem, et in opprobrium. Et deinde ponit quale sit futurum nomen bonorum: et servos
in quo scilicet nomine, Jesus est nomen, amen, fideliter. Supra 62: vocabitur tibi nomen novum, quod os Domini
nominavit. Quia oblivioni.
Hic promittit visa praemia. Et primo in generali quantum ad amotionem malorum, quia oblivioni, non defectu
cognitionis, sed successione bonorum. Supra 54: confusionis adolescentiae tuae oblivisceris. Et quantum ad
restaurationem bonorum: ecce enim ego creo caelos novos, nova de caelo auxilia, terram novam, nova de terra
beneficia. Vel ad diem judicii, quando mundus ad gloriam sanctorum innovabitur.
Apocal. 21: prima abierunt. Secundo in speciali: quia ecce ego creo jerusalem. Et primo quantum ad cordium
jucunditatem, jerusalem, terrestrem; sed magis caelestem exultationem, emphatice, ut tota gaudio sit absorpta.
Supra 35: gaudium et laetitiam obtinebunt, et fugiet ab eis dolor et gemitus. Secundo quantum ad vitae
diuturnitatem: non erit amplius qui non impleat: ante tempus moriens, sed puer morietur centum annorum, idest
quando pervenerit ad talem aetatem, et, si sit, peccator, quamvis tantum vixerit, maledictioni subjacebit. Gen. 25:
mortuus est Abraham in senectute bona. Mystice, in caelesti jerusalem omnes dies suos implebunt, quia nullus
morietur. Puer centum annorum, idest qui usque ad aetatem senectutis pueriliter vixit, morietur, morte aeterna.
Sap. 4: senectus enim venerabilis est, non diuturna, neque numero annorum computata. Tertio quantum ad
bonorum prosperitatem, tum quantum ad securitatem possessionum, et aedificabunt. Ps. Et aedificaverunt
domos; Amos ult.: plantabunt vineas. Et assignat rationem: secundum enim dies, idest, quia diu vivent sicut diu
durat lignum arboris. Inveterabunt; idest, usque ad vetustatem in usum eorum remanebunt.
Psal. 1: erit tamquam lignum quod plantatum est secus decursus aquarum.
Supra 49: in vacuum laboraverunt. Tum quantum ad pacem filiorum: neque generabunt in conturbatione, quasi
generantes filios in servitutem hostium. Eccli. 44: cum semine ipsorum perseverant bona. Quarto quantum ad
precum exauditionem: eritque antequam clament, ore. Supra 30: ad vocem clamoris tui statim ut audierit,
respondebit tibi. Quinto quantum ad pacis tranquillitatem, lupus et agnus: quia qui prius tyranni et malefactores,
pacifice cum aliis morabuntur, supra 11 idem.
|+66 Capitulus 66
Haec dicit Dominus.
Hic determinat modum executionis dictae sententiae: et primo specialiter quantum ad Judaeos; secundo
universaliter quantum ad omnes, ego autem opera eorum et cogitationes.
Prima dividitur in duas. In prima excludit falsam confidentiam; secundo proponit, et determinat datam
sententiam, quantum ad modum executionis, audite verbum Domini.
Circa primum duo. Primo excludit falsam fiduciam a templi sanctitate, ostendens templum non esse Dei locum:
tum ex Dei magnitudine qui omnia implet, cuius caelum sedes dicitur, quia multum participat de bonitatibus
ipsius, sicut sedes magnam partem sedentis habet; terra scabellum, quia terra minimum participat de bonitatibus
ipsius, sicut extrema pars ad scabellum pervenit; vel per caelum sanctos, per terram terrenos. 3 Reg. 8: si caelum
et caeli caelorum non te capiunt.
Jerem. 23: caelum et terram ego impleo. Act. 17: non in manufactis templi.

125

