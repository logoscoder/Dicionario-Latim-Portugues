Circa primum comminatur tria. Et primo regni amissionem: semen pessimorum, idest filii Nabuchodonosor et
filiorum suorum, non vocabitur in aeternum, idest non supererit nomen ejus in honore regni. Secundo filiorum
occisionem a medis et Persis: praeparate in iniquitate; idest pro iniquitate. Tertio impossibilem recuperationem,
non consurgent. Faciem orbis, idest Babylonis, quae supra dicta est orbis. Exod. 20: ego sum Deus zelotes,
visitans peccata patrum in filios. Sap. 4: ex iniquis nascetur iniquitas. Et consurgam. Hic ponitur divinum
propositum ad complendum. Et primo ad destruendam Babylonem quantum ad destructionem hominum, super
eos, scilicet filios Nabuchodonosor.
Nomen Babylonis, idest famam potentiae suae, reliquias filios, et progeniem, nepotes et deinceps. Job 18: non
erit semen ejus, neque progenies in populo suo. Quantum ad bestiarum habitationem: ponam eam, infra 34: ibi
habuit foveam ericius, et enutrivit catulos, et circumfodit, et fodit in umbra ejus.
Quantum ad destructionem murorum, scopabo, ut nihil remaneat nisi pavimentum, sicut in domo quando
purgatur scopa. Secundo ponit propositum de destructione Assyriorum, ut sit in exemplum. Et primo ponitur
juramentum. Juravit, idest immobiliter statuit, si non ut putavi, idest statui. Psal. 109: juravit Dominus, et non
poenitebit. Secundo destructionis locum, in terra mea: quia juxta jerusalem destructus est exercitus Senacherib.
Infra 25: faciet Dominus in monte hoc convivium pinguium. Tertio describit poenae fructum, auferetur. Supra 9:
jugum enim oneris ejus, et virgam humeri ejus et sceptrum exactoris ejus superasti. Tertio ponit propositum de
destructione omnium popularium: hoc consilium quod cogitavi super omnem terram, destruendam, quantum ad
deliberationem. Manus ejus, idest potentia, quantum ad executionem. Jer. 25: sume calicem vini furoris hujus de
manu mea. Vel omnem terram, protegendam ab Assyriis. Et haec manus extenta, quae destructa est. Et sic erit
fructus poenae in omnibus gentibus. Dominus exercituum.
Hic ostendit divini propositi stabilimentum.
Et quantum ad decretum sapientiae, decrevit; et quantum ad expletionem potentiae: et manus ejus, job 23: ipse
solus est, et nemo potest avertere cogitationem ejus; et anima ejus quodcumque voluerit hoc fecit. In anno. Hic
comminatur contra hostes de afflictione Judaeorum gaudentes: et primo contra Philistaeos, qui gaudebant de
minoratione eorum per mortem ezechiae: secundo contra Moabitas, qui gaudebant de eorum destructione per
Assyrios vel chaldaeos. Cap. 15: onus Moab prima in duas. In prima ponitur tempus comminationis: in anno,
cujus tempore Philistaei occupaverant quosdam timentes de regno Judaeorum, ut dicitur 2 Paral. 28: et tamen
Achaz eis resistebat; et ideo in morte ejus laetabantur quasi licentius Judaeos infestaturi. Secundo ponitur
comminatio, ne laeteris. Et primo comminatur afflictionem quam passi sunt ab ezechia, secundo destructionem
quam passi sunt sub Assyriis, ulula.
Circa primum tria facit. Primo enim excludit stultum gaudium: ne laeteris, de hoc scilicet quoniam virga, idest
potestas, percussoris tui, idest Achaz, comminuta est, per mortem. Eccle. 2: risum reputavi errorem. Secundo
comminatur poenae augmentum: de radice enim, quasi dicat; sicut regulus, qui et basiliscus, plus nocet quam
alius coluber, qui etiam visu et flatu interficit non solum animalia, sed etiam aves volantes, ita ezechias filius
Achaz plus ceteris vos affliget. 3 Reg. 12: pater meus imposuit vobis onus grave; ego superaddam. Tertio
praedicit poenae effectum, et in cunctis, quantum ad terrae ubertatem. Et pascentur primogeniti, idest Judaei, de
quibus exo. 4: primogenitus meus Israel. Et quantum ad pacis securitatem, fiducialiter.
Infra 32: sedebit populus meus in pulchritudine pacis, in tabernaculis fiduciae. Et effectum in Philisthaeis per
contrarium, scilicet famis, contra primum: interire radicem, idest eos etiam qui aliis nutrimenta ministrare
debebant.
Et occisionis, contra secundum: et reliquias, ab ezechia, interficiam, per Assyrios et chaldaeos.
Infra 65: servi mei comedent, et vos esurietis; servi mei bibent, et vos sitietis. Ulula.
Hic comminatur destructionem per Assyrios: et primo comminatur eorum destructionem; secundo Judaeorum
liberationem, et quid respondebitur? circa primum tria ponit. Primo comminatur naturalem destructionem.
Porta, idest judices sedentes in portis. Jer. 3: vox in viis audita est, ploratus et ululatus filiorum Israel. Et hostium
multitudinem. Fumus, excitatus ex multitudine exercitus propter pulverem ab Aquilone, propter situm
Assyriorum ad Philistaeos. Jer. 1: ab Aquilone pandetur malum super omnes habitatores terrae. Tertio evasionis
impossibilitatem, et non erit, Thren. 2: non fuit in die furoris.
Et quid respondebitur.
Hic promittit liberationem. Et primo ponit interrogationem: nuntiis, Angelis praepositis diversis provinciis, vel
de eorum statu solicite inquirentibus; vel nuntiis Missis ad consulendum Isaiam, sicut legitur de jeremia 27.
Secundo ponitur responsio: quia Dominus fundavit; idest, sua protectione firmavit, infra 54: ecce sternam.
|+15 Capitulus 15
Onus Moab. In parte ista comminatur contra Moabitas, qui descenderunt a Moab primogenito Loth, Gen. 19,
propter hoc quod gavisi sunt de destructione filiorum Israel ab Assyriis et chaldaeis, a quibus tamen ipsi sunt
destructi, quamvis post. Et dividitur in partes duas. In prima comminatur destructionem; in secunda destructionis
conditionem, emitte, cap. 16. Prima in duas. In prima comminatur destructionem per Assyrios; in secunda per
Babylonios, ad torrentem.

53

