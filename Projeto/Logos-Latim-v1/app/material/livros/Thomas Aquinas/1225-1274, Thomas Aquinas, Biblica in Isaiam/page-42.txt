miserebitur; secundo ponitur ratio quantum ad simulationem in opere. Hypocrita, quantum ad malitiam in corde,
et nequam, quantum ad falsitatem in ore, et universum os.
Job 8: spes hypocritae peribit.
In omnibus, ut supra exponitur. Succensa.
Hic comminatur contra confidentiam de multitudine populi seditionem, deinde poenae ulterioris praeparationem,
in omnibus.
Circa primum duo facit. Primo ponitur metaphora ignis; secundo famis, et declinabit ad dexteram.
Circa primum duo facit. Primo ponit metaphoram; secundo expositionem, in ira Domini.
Comminatur autem poenam seditionis sub metaphora combustionis.
Unde primo ponit causam combustionis efficientem, succensa est; ac si dicat: impietas vestra est sicut ignis
accensus ad comburendum vos. Infra 50: ecce omnes vos accendentes ignem, accincti flammis ambulate in
lumine ignis vestri. Secundo materialem, vepres, idest populum vitiosum, supra 5: ascendent vepres et spinae
super eam. Secundo ipsam combustionem: succendetur in densitate saltus, idest in sylva, in qua sunt multae
arbores; et significatur multitudo populi: et effectus, convolvetur superbia, idest altitudine fumi: fumus enim
ascendens ex igne, involvit cacumina arborum; et tribulatio seditionis obtenebrat visum hominum. Joelis 1: ignis
comedit speciosa deserti, et flamma succendit omnia ligna regionis.
In ira, quae est quasi ignis. Nahum. 1: indignatio ejus effusa est ut ignis (materialis)p et erit populus, infra 50:
ambulate in lumine ignis vestri. Vir fratri suo. Hoc exponitur quantum ad ipsam combustionem. Et declinabit ad
dexteram. Hic comminatur eamdem poenam sub metaphora famis. Et primo ponit metaphoram, declinabit, quasi
facta videantur, ad dexteram, per quam: amici; esuriet, adhuc malum facere. Ad sinistram, inimicos. Carnem
brachii, consanguineos. Secundo exponit quantum ad consanguineos. Manasses ephraim et ephraim Manassen,
qui ambo fuerunt filii joseph.
Tertio quantum ad hostes: simul ipsi contra Judam.
Jerem. 9: omnis frater supplantans supplantabit, et omnis amicus fraudulenter incedet.
Supra 3: et irruet populus vir ad virum, unusquisque ad proximum suum. In omnibus non est aversus furor meus;
sed manus etc.. Expone omnia ut supra.
|+10 Capitulus 10
|#0 Lectio 0
Vae qui condunt leges.
Hic incipit comminari contra hostes corporaliter persequentes alienigenas: et primo contra vastantes; secundo
contra vastitati congaudentes. In fine 14 cap. In anno quo mortuus est rex Achaz, prima in duas. In prima contra
Assyrios captivantes decem tribus, et affligentes duas; in secunda contra Babylonios captivantes duas. Cap. 13:
onus Babylonis. Prima in tres. In prima comminatur hostium destructionem; in secunda promittit populi
reintegrationem, cap. 11 (et egredietur; in tertia ponit gratiarum actionem, cap. 12): confitebor.
Hoc autem capitulum dividitur in duas partes. In prima comminatur contra principes duarum tribuum, qui in
Assyriorum auxilio confidebant, scilicet Achaz, sub quo haec visio scripta est, ut legitur 4 regum 16; in secunda
contra ipsos Assyrios, vae Assur. Tamen aliqui incipiunt ibi 10 caput; et tunc esset facilior, quia sic haec pars
esset incondivisa praecedenti. Prima dividitur in duas. In prima ponitur comminatio; in secunda ostenditur
ulterioris poenae praeparatio, super omnibus.
Prima in duas. In prima arguit culpam; in secunda comminatur poenam, quid facietis? culpam principum arguit
quantum ad duo; quantum ad perversam legislationem, vae qui condunt leges iniquas, secundum quod lex
firmatur principis edicto; et scribentes, secundum quod confirmatur scripto. Rom. 10: ignorantes enim Dei
justitiam, et suam quaerentes statuere, justitiae Dei non sunt subjecti. Matth. 15: quare transgreditur etc..
Secundo quantum ad intentionem opprimendi impotentes, vel propter paupertatem: pauperes; vel propter
ignobilitatem: humilium, (Amos 2): conterent sicut pulverem, etc.; (vel) propter sexus infirmitatem: viduae; vel
propter aetatem: pupillos, supra 1: pupillo non iudicant etc.. Quid facietis? hic comminatur poenam. Et primo
aufert evasionis remedium; et hoc triplex: confidentiae secundum propriam potentiam: quid facietis in die?
quantum ad praemunitionem hostium, vel quantum ad praedictionem prophetarum. Oseae 9: quid facietis in die
solemni, in die festivitatis Domini? Nahum 1: ante faciem indignationis ejus quis stabit? secundo quantum ad
potentum amicitiam: ad cujus confugietis auxilium? job 6: ecce non est auxilium mihi in me necessarii quoque
mei recesserunt a me. Tertio quantum ad divitiarum gloriam: et ubi derelinquetis gloriam vestram? quasi dicat:
quae vobis non proderit.
Sapien. 5: quid nobis profuit superbia, aut quid divitiarum jactantia contulit nobis? secundo exprimit poenae
modum: et primo captivitatis: ne incurvemini. Supra 2: et incurvabitur sublimitas hominum, et humiliabitur
altitudo virorum.
Secundo interfectionis: et cum interfectis cadatis Ezech. 32: omnes hi interfecti ruentes gladio. Super omnibus
his.
Hic ponitur ulterioris poenae praeparatio.
42

