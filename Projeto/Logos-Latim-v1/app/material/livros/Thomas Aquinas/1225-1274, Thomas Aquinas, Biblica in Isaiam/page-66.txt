Ecce Dominus.
In parte ista comminatur destructionem totius terrae, vel quae facta est in singulis regnis et diversis partibus, vel
quae futura est in die judicii, secundum quod supra 14, dictum est: hoc est consilium quod cogitavi, quamvis
quidam hic exponant de terra Judeorum, vel de terra Babylonis, vel de terra idumaeorum. Dividitur autem in
duas. Primo comminatur contra terrae habitatores; in secunda contra populorum gubernatores, et erit in die.
Circa primum tria ponit. Primo destructionem hominum; secundo subtractionem gaudiorum, ibi, luxit vindemia,
tertio multitudinem periculorum, praevaricantes.
Circa primum tria. Primo comminatur destructionem: nudabit, evacuando habitatoribus; dissipabit, privando
cultoribus; affliget, diversis poenis, faciem, idest habitantes in superficie; disperget, in diversa dividendo per
captivitatem.
Joel. 1: nudans spoliavi te.
Secundo destructionis universalitatem quantum ad punitos, adaequans differentes dignitate: sicut populus;
conditione, sicut servus; rerum possessione, sicut emens. Job 3: parvus et magnus ibi sunt, et servus liber a
Domino suo. Quantum ad diversitatem poenarum, dissipatione, ponens rerum amissionem; quantum ad
immobilia, dissipabitur; quantum ad mobilia, praedabitur. Jerem. 12: desolatione desolata est omnis terra.
Quantum ad potentiae deiectionem, luxit et defluxit, praeteritum pro futuro, idest defluet lugens pro infirmitate;
et hoc est, infirmata est; ut hoc dictum sit quantum ad populares. Sed quantum ad potentes, defluxit orbis, idest
rectores orbis.
Supra 13: visitabo super orbis mala. Ponit etiam hominum interfectionem, et terra, Psal. 105: interfecta est terra.
Tertio ostendit poenae aequitatem, quia transgressi sunt; et hoc per comparationem ad culpam: unde duo facit.
Primo ponit culpam: leges, scriptas vel naturales, jus, consuetudinis, foedus, amicitiae, sempiternum, quia ex
similitudine speciei causatum. Oseae 8: transgressi sunt foedus meum, et legem meam praevaricati sunt. Soph. 3:
polluerunt sanctuarium meum, injuste egerunt contra legem. Secundo comminatur poenam propter hoc
quadruplicem. Primo divinae maledictionis, maledictio. Jerem. 23: a facie maledictionis luxit terra. Secundo
divinae desertionis, peccabunt; quasi Domino eos derelinquente.
Rom. 1: propterea tradidit eos Deus in passiones ignominiae. Apoc. Ult.: qui in sordibus est, sordescat adhuc.
Tertio infatuationis, ideoque insanient. Ps. 77: conversi sunt in vanitates.
Quarto diminutionis, et derelinquentur.
Deut. 28: remanebitis pauci numero. Luxit vindemia, hic comminatur subtractionem gaudiorum quantum ad
malos; et secundo (ponit) gaudia bonorum, quomodo si paucae.
Circa primum tria. Primo ponit cessationem laetitiae quae ex tribus erat: vel in fertilitate rerum, luxit vindemia,
deficiens, idest causa luctus fuit: supra 16: in vineis non exultabit, neque jubilabit; vel in exercitio ludorum,
cessabit gaudium: Apoc. 14: vox cytharaedorum cytharizantium in cytharis suis: vel in deliciis conviviorum:
cum cantico non, supra 5: cythara et lyra in conviviis vestris. Secundo ponit recompensationem tristitiae: amara,
quia in conviviis tristitiam habebunt, contra delicias conviviorum.
Amos 8: convertam festivitates vestras in luctum. Attrita, contra vanitatem ludorum.
Ps. 38: universa vanitas. Eccl. 1: vanitas vanitatum, et omnia vanitas. Civitas, Babylonis, quaelibet anima.
Clamor, conquerentium de defectu vini, contra fertilitatem. Amos 5: in omnibus vineis erit planctus. Tertio
concludit commutationem, deserta, commutatur in tristitiam. Luc. 6: vae vobis qui ridetis, quia flebitis. Ps. 14:
risus dolore miscebitur. Quomodo. Hic ponit gaudia bonorum. Et primo praedicit laudem futurorum, quorum
praedicit salutem: quomodo si paucae: pauci salvabuntur respectu aliorum. Supra 17: relinquetur in ea sicut
excussio oleae, duarum aut trium olivarum. Et ponit ipsorum laudem, hi levabunt, hinnient, sicut equi ad
significandam magnam laetitiam. Infra 52: vox speculatorum tuorum: levaverunt vocem, simul laudabunt.
Secundo inducit laudem praesentibus, propter hoc.
Et primo ponit praeceptum, in doctrinis, idest docendo alios. Alia translatio, laudationibus. Eccl. 43: glorificantes
Deum quantumcumque poteritis.
Secundo designat praecepti explementum, a finibus terrae. Justi, idest Christi. Infra 62: ecce Dominus auditum
faciet in extremis terrae.
Tertio implentium praemium, et dixi; secretum, de praemiis eorum. 1 Cor. 2: oculus non vidit, nec auris audivit,
nec in cor hominis ascendit, quae praeparavit Deus diligentibus se. Mihi, soli. Vae mihi, quia non possum aliis
enarrare. 2 Cor. 12: audivi arcana verba, quae non licet homini loqui. De poenis damnatorum. Vae mihi, quantas
poenas video. Et sic tenet se cum parte sequenti. Praevaricantes.
Hic comminatur multitudinem periculorum; et circa hoc duo facit. Primo arguit diversitatem peccatorum.
Praevaricantes, omittendo, transgressi, committendo. Ps. 118: praevaricantes reputavi omnes peccatores terrae.
Secundo comminatur multitudinem periculorum. Et primo ponit hanc multitudinem, formido. Loquitur ad
similitudinem eius qui prae timore insequentes fugit. Supra 8: cadent et irretientur, Ier.: vae terrenis.
Secundo evadendi impossibilitatem et erit qui fugerit: quasi dicat: decidet in Scyllam, cupiens vitare charibdim.
Joel 1: residuum erucae comedit bruchus. Et assignat causam, quia et de caelo et de terra veniet eis tribulatio.
Et hoc est cataractae, idest occulti meatus per quos aqua transit. Genes. 7: cataractae caeli apertae sunt. Tertio
reparationis impossibilitatem sub triplici similitudine; scilicet rei divisae, quae non integratur, confractione,
66

