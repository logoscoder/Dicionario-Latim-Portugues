interfectionem; secundo terrae destructionem, et convertentur, tertio ponit utriusque confirmationem, ibi,
respicite diligenter etc.. Circa primum tria. Primo describit poenae aequitatem, ecce super idumaeam, ad
opprimendam. Interfectionis meae, dignum a me interfici.
Jer. 49: perditionem esau etc.. Secundo describit interfectionem quantum ad mediocres, ponens interfectorum
diversitatem, gladius enim etc., agnorum etc., per quae omnia intelliguntur diversi gradus interfectorum. Ezech.
21: hic est gladius occisionis etc.; et necis magnitudinem, victima, idest quasi sicut in convivio magni regis,
multa animalia interficiuntur. Ezech. 39: ego immolo vobis victimam etc.; et quantum ad majores, ponens eorum
occisionem: et descendent, in mortem, unicornes: animal in quantitate catti, atrocissimum, habens cornu unum:
unde significat potentes et monarchas. Supra 5: descendent fortes ejus etc.; et occisionis magnitudinem,
inebriabitur etc..
Psalm. 105: interfecta est terra in sanguinibus etc.. Tertio ponit poenae rationem: quia dies judicii sion, ut scilicet
vindicetur sion de idumaeis. Infra 63: dies ultionis in corde etc.; tamen secundum Glossam, sion, idest contra
sion.
Unde omnia sequentia exponit de destructione jerusalem facta per Romanos. Et convertentur.
Hic ponit comminationem quantum ad terrae destructionem: et circa hoc tria facit. Primo praedicit
destructionem; secundo terrae destructae solitudinem, et desolabitur etc., tertio solitudinis horrorem, et erit cubile
etc.. Circa primum duo ponit. Primo destructionem, convertentur; idest, ita tota terra comburetur ab hostibus, ac
si aquae essent pix et terra sulphur. Psalm. 10: ignis, sulphur et spiritus etc.. Secundo ponit destructionis
durationem, non extinguetur; idest, effectus illius incendii manebit semper. Fumus, signum et memoria
praecedentis incendii. Apoc. 19: fumus ejus ascendet etc.; et hoc intelligendum est manente causa
comminationis, scilicet peccato: sic enim conditionaliter exponendae sunt omnes hujusmodi prophetiae
secundum quod ipsemet Dominus exponit se. Jer. 18: repente loquar etc.. Et desolabitur.
Hic ponit solitudinem: et primo praedicit ipsam solitudinem quantum ad habitatores. Desolabitur. Thren. 1:
posuit me desolatam etc., quantum ad viatores, non erit transiens.
Jerem. 49: non manebit ibi vir etc., quantum ad bestiarum liberam habitationem: et possidebunt, quasi sine
timore, onocrotalus, idem quod pellicanus; ibis, avis serpentibus inimica. Est ibex ibicis quadrupes: ibis ibidis
avis. Et invidus ibis. Psalm. 103: herodii domus etc.. Secundo ponit solitudinis aequitatem: et primo aequitatis
judicium, et extendetur; mensura, poenae contra mensuram culpae. Perpendiculum, regula caementarii. Supra 27:
in mensura contra mensuram etc.. Secundo ponit judicii modum, nobiles ejus, in quibus gloriabantur. Soph. 3:
auferam de medio tui etc.. Orientur in domibus, quas nimis curiosas aedificabant. Et paliurus, quaedam herba
multarum spinarum, quae palliis adhaeret, lata habens folia. Oseae 9: desiderabile argenti etc., ut sic quantum
glorificavit se etc..
Apocal. 18: et erit cubile.
Hic ostendit horrorem solitudinis ex monstris quae ibi habitabant, Daemonia, Daemonum monstra, quae in
desertis plurimum apparent: Onocentaurus, quod est medius asinus, et medius bos, vel illusio est Daemonis
potius quam naturale animal. Pilosus, simia, vel homo sylvestris, vel Daemon incubus: lamia, habens cetera
membra feminea, pedes equinos: alter ad alterum clamavit. Supra 13: requiescent ibi bestiae etc.. Requirite. Hic
confirmat omnia quae dicta sunt ex auctoritate divinae inspirationis. Requirite, vos qui futuri estis, in libro
Domini, idest in hoc libro, quem ego a Domino didici, unum ex eis non defuit; idest omnia monstra quae dixi
erunt ibi, alter alterum, idest mas feminam. Ea, scilicet monstra, marem et feminam.
Sortem, distribuens singulis loca apta ad manendum.
Luc. 21: caelum et terra transibunt, vel si exponatur de Judaea, intelliguntur per haec diversa monstra, diversi
gentilium errores, qui ibi coloni a Romanis positi sunt. (collatio in cap. 34)p accedit homo ad Deum: per
susceptionem gratiae, Rom. 5: accessum habemus per ipsum etc..
Per contemplationem divinae sapientiae, Ps.: accedite ad eum etc..
Per ministerium oboedientiae, Ez. 40: filii Sadoc qui accedunt, etc..
Per expectationem firmae fiduciae, Eccli. 7: quasi qui arat et seminat etc..
Per spiritum concordiae, Eph. 2: habetis accessum in uno spiritu etc..
|+35 Capitulus 35
Laetabitur deserta etc..
In parte ista ponit effectum prosperitatis consequentis in Judaeis ex destructione hostium: et dividitur in duas. In
prima ponitur promissio consolans; in secunda exhortatio confortans, confortate manus etc.. Circa primum tria.
Primo ponit hominum jucunditatem, quam comparat prato florenti, quod etiam ridens dicitur, quod quidem habet
pulchritudinem in flore: unde dicit: deserta, idest terra Judaeorum quae prius, vastantibus Assyriis, erat
hujusmodi, metonimice, idest ipsi homines, quasi lilium, quod est pulcherrimus flos, et diu durat. Eccl. 39:
florete flores etc.; habet etiam pulchritudinem in germine: unde dicit, germinans etc., Prov. 11: justi quasi virens
etc.: sicut enim germen ex flore, ita exterior jucunditas ex cordis laetitia. Secundo promittit terrae fertilitatem:
gloria Libani etc., idest fertilitas diversarum rerum, quae est gloria horum locorum, erit in terra promissionis.

82

