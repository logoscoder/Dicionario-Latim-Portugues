Circa primum duo facit. Primo arguit peccatum duplex. Idolatriae; quidnam tibi, ascendisti in tecta, ad
sacrificandum idolis, et tu, quae speciali actu sancti privilegii gaudebas? Oseae 4: si fornicaris, Israel, non
delinquat saltem Juda. Et peccatum rixae, clamoris plena. Supra 5: expectavi ut faceret uvas, et fecit labruscas.
Secundo ad aggravandum peccatum ponitur Dei beneficium duplex: scilicet multitudinis hominum, urbs
frequens: Thren. 1: quomodo sedet sola civitas plena populo? et plenitudinis gaudiorum, civitas exultans,
quondam tempore Salomonis prae nimia prosperitate. Psalm. 47: fundatur exultatione universae.
Interfecti. Hic ponit poenam: et primo comminatur hominum destructionem quantum ad obsessos qui mortui
sunt fame: non interfecti gladio, sed fame et siti. Thren. 4: melius fuit interfectis gladio quam fame. Quantum ad
fugitivos principes, scilicet qui comprehensi sunt et ligati, sicut legitur jer. Ult.: cuncti principes. Thren. 1: facti
sunt principes velut arietes non invenientes pascua.
Quantum ad comprehensos in civitate, qui similiter captivati sunt: omnes qui inventi sunt, procul, in longinquam
terram, in captivitatem ducti. Deut. 28: deducet Dominus in gentem longinquam. Secundo ponit prophetae
inconsolabilem compassionem: recedite, vos prophetae consolantes, nolite incumbere, more consolantium.
Jer. 9: quis dabit capiti meo aquam, et oculis meis fontem lacrymarum, ut possim flere interfectos populi mei?
tertio ponit poenae modum et ordinem: dies interfectionis, et circa hoc tria ponit.
Primo Dei indignationem, dies interfectionis, imminet.
Scrutans, faciens scrutari ab hostibus, magnificus, faciens hostes magnificos: in montibus enim et muris
confidebant. Soph. 1: in tempore illo scrutabitur jerusalem in lucernis, et visitabo super viros defixos in faecibus
suis. Secundo ponit hostium superationem, et Aelam, civitas persidis, ex qua venerunt pugnatores cum
Nabuchodonosor, qui monarchiam orientis tenebat.
Clypeus, portatus contra jerusalem, nudavit parietem, ad quam suspensus erat ad ornatum domus.
Jer. 46: praeparate scutum et clypeum.
Vel aliter. Clypeus, potentia chaldaei, nudavit parietem templi auro quo vestiebatur. Tertio ponit damni
illationem quantum ad quatuor. Primo quantum ad possessionum vastationem. Erunt electae; quadrigarum.
Babylonis, jer. 49: quid gloriaris in vallibus? defluxit vallis tua, filia delicata. Secundo quantum ad civitatum
captionem, equites in porta, ne quis effugiat. Jer. 39: ingressi sunt omnes principes Babylonis, et sederunt in
porta media. Tertio quantum ad sanctorum profanationem: et revelabitur, nudabitur, operimentum, idest sancta
prius operta, quae nulli nisi sacerdoti licebat videre. Thren. 1: viderunt gentes ignominiam tuam. Quarto quantum
ad armamentarii destructionem, videbis armamentarium, idest domus saltus, in quo arma recondebantur,
eversum; de cujus aedificio 3 regum 7. Civitatis David, fortissimae; vel ipsa jerusalem cum forti muro in
pluribus locis. Cant. 4: turris David aedificata est cum propugnaculis.
Et congregastis aquas. Hic ponit obstinationis pertinaciam: et primo arguit obstinationis culpam; secundo
proponit contra eos divinam sententiam, et revelata est. Arguitur autem eorum pertinacia quantum ad duo. Primo
quantum ad divinum auxilium quod non invocabant, de suis viribus et ingeniis confidentes: congregastis; in
unum locum intra civitatem per occultos meatus, aquas piscinae inferioris, quae habebat aquas de terra fluentes,
quae tamen ab hostibus prohiberi poterant. Numerastis, ut numero et mensura dispensaretur aqua; destruxistis
domos, quae erant juxta murum, ut non impedirent defensores; lacum, piscinae inferioris, fecistis, fluere, inter
duos muros, quibus cingebatur civitas, et aquam scilicet restaurastis, eum, scilicet Deum, eam, aquam. Ps. 13:
Deum non invocaverunt. Secundo quantum ad divinum consilium, quod contemnebant, et vocabit. Et circa hoc
tria ponit. Primo ipsum consilium: ad fletum oculorum, ad planctum, manuum, ad calvitium, secundum morem
antiquum, qui in tristitia opera haec faciebant. Joel. 2: convertimini ad me in toto corde vestro, in jejunio, fletu,
et planctu. Secundo ponit consilii contemptum, et ecce gaudium, supra 6: cythara et lyra in conviviis vestris.
Tertio contemnendi animum, comedamus. 1 corinth. 15. Sapien. 2: umbrae enim transitus est tempus nostrum.
Et revelata. Hic ponitur sententia; et possunt legi ex persona Domini; haec blasphemia vestra revelata, idest ego
audivi. Si dimittetur: quasi dicat, non credatis supra 2: ne ergo dimittas. Vel ex persona prophetae: haec vox
Domini est revelata. Et haec omnia quae dicta sunt pertinent ad captivitatem per Nabuchodonosor imperantem
facta. Haec dicit Dominus. Hic ponitur comminatio contra illos ad quos pertinebat praelatio in spiritualibus: et
primo contra sacerdotem qui tunc erat; secundo contra totum sacerdotalem ordinem, in die illa dicit Dominus.
Circa primum duo facit. Primo praedicit illius depositionem, qui civitatem terrore concussus tradidit Senacherib,
idest inferiorem partem; secundo alterius substitutionem, et erit in die illa. Circa primum tria facit. Primo
describit personam ex officio, qui habitat in tabernaculo.
Sacerdotis erat excubare in tabernaculo, ut habetur Num. 1. Praepositum, summum super decem. Secundo arguit
culpam triplicem: indignae habitationis: quid tu hic facis in domo mea, indignus tali habitatione? jerem. 11: quid
est quod dilectus meus in domo mea fecit scelera multa? de se superbae praesumptionis: aut quasi quis hic?
aestimas te ac si esses alicujus valoris, cum nihil sis? Zach. 11: o pastor, et idolum. Curiosi sepulcri
aedificationis: excidisti, hic in jerusalem juxta templum, memoriale, idest epitaphium, in excelso, idest in
supremo situ sepulcri; vel ad litteram, in alto sepulcrum suum collocaverat ad memoriam suam, sicut habetur 1
Mach. 13. Tertio comminatur poenam: ecce Dominus, triplicem: primo captivationis, sicut asportatur, ligatus, et
sine labore, gallinaceus, qui pullos ad modum gallinae nutrit, castratus existens, qui capones dicuntur; et quasi
amictum, leviter super humerum levatus. Jerem. 20: tu Phassur, et omnes habitatores domus tuae, ibitis in
63

