quodammodo volantem. Supra 14: de radice colubri; et quantum ad secundum, telae eorum; idest, sicut telae
aranearum non valent ad vestimentum, ita eorum consilia ad nihil valent eis, nisi promoveantur. Supra 19:
confundantur qui operantur linum, plectentes, et texentes qui operantur subtilia. Secundo exponit; et primo
quantum ad eorum operationem: opera eorum inutilia, quantum ad unam partem, opus iniquitatis, quantum ad
aliam. Supra 57: opera eorum non proderunt eis. Secundo quantum ad cogitationes: pedes eorum, idest
affectiones quantum ad unam partem. Prover. 1: pedes eorum ad malum currunt: cogitationes, quantum ad aliam.
Michaeae 2: vae qui cogitatis inutile. Vastitas.
Hic ostendit eis eorum miseriam: et primo ponit miseriae magnitudinem: vastitas, quantum ad damnum rerum, et
contritio, quantum ad damnum personarum, in viis eorum; idest pro viis malis suis ab hostibus imminet eis.
Secundo miseriae aequitatem, ut scilicet talia patiantur qualia aliis faciunt: viam pacis, qua alios in pace
ponerent: non est judicium: rectum, et ideo semitae eorum, idest ea quae cogitaverunt, incurvatae, idest curvae
eis factae sunt, quia quod aliis praeparabant, ipsi patientur. Omnis qui calcat, prosequendo, ignorat, scientia
experimenti. Psal. 13: contritio et infelicitas in viis eorum.
Propter hoc elongatum est. Hic populus confitetur: et primo confitetur miseriam quantum ad hostium
opprimentium injustitiam: elongatum est judicium, quia Deus non judicat nos de nostris adversariis: contrarium
supra 46: prope feci justitiam meam. Quantum ad tribulationum angustiam, sub metaphora tenebrarum ponens
ipsam tribulationis obscuritatem, expectavimus lucem, divinam consolationem, tenebrae, tribulationis. Supra 5:
aspiciemus in terram; et consiliorum difficultatem, palpavimus, quasi nescientes quid facere. Supra 42: quis
caecus nisi servus meus? et periculorum laesionem: impegimus meridie, in his in quibus erat clara via ad
evadendum, in caliginosis, idest in dubiis. Job 5: per diem incurrent tenebras.
Confitentur etiam miseriam quantum ad cordis tristitiam: rugiemus quasi ursi, propter crudelitatem, quasi
columbae, propter lasciviam. Nahum 2: gementes ut columbae. Et quantum ad salutis absentiam: expectavimus
judicium, pro nobis.
Ier. 8: expectabimus pacem. Secundo confitetur culpam: et primo culpae manifestationem quantum ad Deum:
multiplicatae... Coram te: in evidentia tua. Heb. 4: omnia nuda et aperta sunt oculis ejus. Et quantum ad ipsum
populum: et peccata nostra responderunt in poenis, nobiscum quia non satisfecimus, nec correximus.
Supra 3: agnitio vultus eorum. Secundo peccatorem diversitatem contra Deum: peccare, opere, mentiri,
locutione, aversi, omissione. Et contra proximum locutione: ut loqueremur calumniam, contra proximum. Et
contra legem. Transgressionem.
Matth. 15: de corde exeunt cogitationes malae. Et quantum ad operationem, conversum judicium, Dei ad
salvandum nos. In platea, in publico injustitias faciebant.
Qui recessit: non enim solum faciebant mala, sed nolentes facere depraedabantur. Os. 4: non est misericordia,
Sap. 2: circumveniamus justum, quoniam contrarius est operibus nostris. Et vidit Dominus.
Hic ponit salutis praeparationem ex parte salvantis: et primo ponit praeparationis divinae modum, loquens de
Deo secundum humanum modum, ponens ipsius compassionem: et vidit Dominus, oculo misericordiae,
judicium, alicujus salvantis.
Vir, salvans Judaeos, aporiatus, contristatus vel angustiatus. Ez. 22: et quaesivi de his virum.
Ponens etiam armorum assumptionem: et salvabit sibi brachium, idest virtus, ut nihil contra patiatur, vel
populum ad cultum suum: justitia confirmabit, ut ultionem constanter exequatur.
Indutus est justitia: sicut enim miles confirmatur armis, ita opus suum confirmatur justitia, et proposito salvandi.
Ps. 97: salvavit sibi brachium.
Sap. 5: induet pro thorace justitiam.
Ponens etiam vindictae executionem: insulis, diversis gentibus, vicem, pro malis quae Judaeis fecerunt. Dan. 6:
timeant et paveant omnes Deum Danielis. Secundo ponit salvationis vel ultionis ministrum. Cum venerit quasi
fluvius, propter magnitudinem virtutis et fortitudinis; vel Christus minister. Psalm. 45: fluminis impetus laetificat
civitatem Dei. Tertio firmitatis pactum: hoc foedus meum, spiritus prophetiae.
Seminis tui, quantum ad alios prophetas et apostolos in quibus ejus spiritus, quasi hereditas per successionem
seminis vadens. Joel. 2: effundam de spiritu meo super omnem carnem, et prophetabunt filii vestri et filiae
vestrae.
Nota super illo verbo, iniquitates vestrae diviserunt inter vos et Deum, quod peccatum dividit primo a proximo
per dissensionem. Luc. 11: omne regnum in seipsum divisum desolabitur. Secundo a seipso per contrariam
affectionem. Oseae 10: divisum est cor eorum, nunc interibunt.
Tertio a Deo per aversionem. Jerem. 2: me dereliquerunt fontem aquae vivae, et foderunt sibi cisternas
dissipatas. Quarto a regno per exheredationem, Luc. 12: dividet eum, etc.; quinto a sanctorum collegio per
dissimilitudinem. Supra 56: separatione dividet me Dominus a populo suo.
Item nota super illo semitae eorum incurvatae, quod est curvitas primo culpae. Supra 51: incurvare, ut
transeamus. Secundo miseriae. Ps. 37: miser factus sum ego, et incurvatus sum. Tertio tristitiae.
Baruch 2: anima quae tristis est super magnitudine mali, et incedit curva. Quarto fraudulentiae.
Eccli. 12: si humiliatus vadat curvus, adjice animum tuum, et custodi te ab illo. Quinto justitiae. Job 9: Deus
cuius irae nemo resistere potest, sub quo curvantur qui portant orbem.
116

