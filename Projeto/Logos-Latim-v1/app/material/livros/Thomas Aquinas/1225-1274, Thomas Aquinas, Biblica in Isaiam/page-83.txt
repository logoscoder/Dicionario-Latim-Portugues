Oseae ult.: erit quasi oliva etc.. Tertio utriusque propinquitatem, ipsimet, idest non differetur ad tempora
filiorum. Supra 33: regem in decore suo etc.. Confortate. Hic ponitur exhortatio confortans: et circa hoc tria.
Et primo ponitur officii ad exhortandum injunctio: confortate manus, in quo debilitas ad operandum: genua
trementia, in quo debilitas ad sustinendum.
Hebr. 12: remissas manus etc.. Secundo ponitur ipsa confortatio: dicite pusillanimes etc.. Luc. 12: nolite timere,
pusillus etc.. Tertio assignatur confortationis ratio: et primo quantum ad remotionem malorum, liberando ab
hostibus, ecce Deus vester; Deut. 32: sanguinem servorum etc., et sanando a languoribus, tunc aperientur. Et sunt
metaphoricae locutiones, si referantur ad tempus post destructionem Assyriorum, ut intelligantur spirituales
defectus, ut supra. Vel ad litteram, si referantur ad Christi adventum in carnem, sicut dicitur Matth. 11: caeci
vident, etc.. Secundo quantum ad collationem bonorum quatuor. Primo quantum ad abundantiam aquarum, quia
scissae sunt (metaphorice) aquae pro consolationibus. Vel quia multum pluet, ut sit magna fertilitas. Psal. 106:
posuit desertum in stagna etc.. Secundo pulchritudinem camporum, in cubilibus, idest terra, quae prius erat
deserta, ut haec animalia inhabitarent, erit culta. Viror calami et iunci, quae in locis virentibus orientur. Job 40:
sub umbra dormit etc.. Tertio quantum ad restaurationem viarum, ponens viae sanctitatem: et erit ibi, in terra
Juda, semita, ducens ad templum.
Pollutus, gentilis, sicut ante. Vel mystice de ecclesia militante vel triumphante. Apoc. 21: non ingredietur in eam
etc.; ponit etiam rectitudinem, et haec erit; stulti, idest quantumcumque simplices, non errent, propter
multitudinem transeuntium. Jerem. 31: adducam eos per torrentes etc.; ponit etiam viae securitatem, non erit ibi
etc.. Supra 11: non nocebunt et non occident etc.; et ponit viarum frequentationem, et redempti, etc., a
praecedentibus periculis. Baruch 4: ecce veniunt filii tui etc.. Quarto promittit eis laetitiam cordium, laetitia
sempiterna.
Supra 25: auferet lacrymam etc.; ostenditur etiam condicio laetitiae sanctorum in patria, quia sempiterna, quia
plena, obtinebunt, quia pura, fugiet dolor, apocal. 21: absterget Deus omnem lacrymam etc.. Sancti comparantur
liliis: propter stipitis altitudinem, ex quo constantia in adversis. Can. 2: sicut lilium inter spinas etc.; propter
odoris suavitatem, ex quo bona fama. Eccl. 39: florete flores quasi lilium etc.; propter humoris virorem, ex quo
virtus mentis. Eccl. 50: quasi lilia in transitu aquae.
Propter connexionem, ex quo sanctorum caritas. Can. 7: venter tuus quasi etc.. Haec lilia Christus: vestit
quantum ad virtutum dona. Matth. 6: considerate lilia agri etc.; colligit ad aeterna praemia. Can. 6: dilectus meus
descendit in hortum etc.; in eis requiescit per complacentiam. Cant. 2: dilectus meus mihi etc.; et ideo ipse
lilium. Cant. 2: ego flos campi etc..
|+36 Capitulus 36
Et factum est in anno etc.. Hic narrat per modum historiae destructionem Assyriorum: et primo ponit historiae
gesta; secundo quaedam ex historia occasionata: cap. 38: in diebus illis etc..
Prima dividitur in duas. Primo ponitur culpa quam in Judaeos commisit; secundo poena quam a Deo sustinuit,
ibi, egressus autem etc.. Offendit autem eos tripliciter. Primo bellis; secundo nuntiis, et misit rex etc., tertio
epistolis, ibi 37: et audivit de therancha etc.. Super omnes etc..
Habac. 1: super omnem munitionem etc..
Et misit. Hic ostendit qualiter offendit Judaeos comminando per nuntios: et primo ponitur nuntiorum
congregatio, secundo ipsorum collocutio, et dixit ad eos etc., tertio eorum ab invicem discessio: et ingressus est
etc.. Circa primum duo. Primo describitur nuntius Assyriorum, rapsacem, quem dicunt quidam fuisse filium
Isaiae, alii Samaritanum.
In aquae ductu: de hoc supra 7. Secundo describuntur nuntii Judaeorum, et egressus eliacim qui successit sobnae,
qui tradidit inferiorem partem civitatis Assyriis; ut supra 22. Sobna, non ille de quo supra; a commentariis,
cancellarius regis, qui gesta in scriptum redigebat, ad memorandum regi.
Unde commentor a comminiscor. Et dixit ad eos: hic ponitur nuntiorum collocutio: et circa hoc duo. Primo
prolocutio rapsacis ad nuntios: secundo ad alios, ibi, et stetit rapsaces, etc.. Circa primum tria. Primo ponitur
ipsius rapsacis allocutio, in qua intendit astruere ezechiae infirmitatem ad resistendum, excludendo defensionem
Aegyptiorum. Ecce confidis, arundineum, irrisorie, quia in Aegypto multae arundines, verum dicit, quod
Aegyptii tales erant. Ezech. 29: fuisti baculus arundineus etc., sed falsum quod ezechias in eis confiderat,
excludendo etiam auxilium divinum: quod si responderis.
Cui abstulit. Quod fecit pro religione, pervertit in sacrilegium. Deuter. 12: cave ne offeras etc.; excludendo etiam
robur proprium, et nunc trade te; quasi: nec equos habes, nec equites, ut uni principi exercitus resistere possis.
Supra 33: projecit civitates etc.. Astruit etiam Senacherib potestatem ad impugnandum, ex praecepto divino: quia
si confidis etc.. Supra 10: contra populum furoris mei etc..
Secundo ponitur aliorum responsio, et dixit eliacim. In aure populi, ne perturbetur, scientes quod dicitur. Prov.
11: benedictione justorum etc.. Tertio ponitur responsionis irrisio: et dixit ad eos. Urinam pedum, quae fluit ad
pedes. Thren. 4: qui nutriebantur etc..

83

