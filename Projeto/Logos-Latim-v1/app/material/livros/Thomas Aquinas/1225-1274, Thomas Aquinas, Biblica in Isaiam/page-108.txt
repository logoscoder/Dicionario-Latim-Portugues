Secundo ostendit utilitatem consequentem in reconciliatione pacis, disciplina pacis; idest, ipse pro nobis
disciplinam correptionis sustinuit: per quam pacem habemus accessum ad Deum.
Rom. 5: si enim cum inimici essemus, reconciliati sumus Deo per mortem filii ejus, et in restitutione perditae
sanitatis, livore, quem ex virgis habuit. 1 Petr. 2: cujus livore sanati estis.
Psalm. 102: qui propitiatur omnibus iniquitatibus tuis, qui sanat omnes infirmitates tuas. Tertio ostendit
necessitatem imminentem ex parte nostra, quia omnes infirmi: unde omnes medico indigent, et nullus alius
sufficiens remedium praebere poterat.
Rom. 3: non enim est distinctio Iudaei et Graeci: omnes enim peccaverunt, et egent paenitentia. Omnes nos quasi
oves, 1 Petri 2: eratis aliquando sicut oves non habentes pastorem. Oblatus est.
Hic ostendit patientis mansuetudinem; et primo proponit ipsam mansuetudinem, et primo quantum ad
voluntariam sui oblationem: oblatus est, Deo patri pro nobis hostia, Psal. 53: voluntarie sacrificabo tibi.
Secundo quantum ad patientem passionem: et non aperuit os suum, quasi contradicens et contendens: etiam
coram Herode nihil respondit, Luc. 23. Thren. 4: ex ore altissimi etc..
Secundo ponit similitudinem: sicut ovis ad occisionem, quia sine resistentia occisus, et quasi agnus, sine
contradictione injuriam passus. Jerem. 11: ego quasi agnus qui portatur ad victimam.
Nota super illo verbo, novissimum, quod Christus fuit novissimus, primo propter doloris acerbitatem.
Thren. 1: o vos omnes qui transitis per viam, attendite, et videte si est dolor sicut dolor meus. Secundo propter
mortis turpitudinem.
Sapien. 2: morte turpissima condemnemus eum. Tertio propter impositi criminis magnitudinem. Proverb. 30:
stultissimus sum virorum, et sapientia hominum non est mecum.
Item super illo virum dolorum, quod Christus fuit plenus doloribus primo propter morbi necessitatem. Supra 1: a
planta pedis usque ad verticem non est in eo sanitas. Secundo propter gratiarum effusionem. Joan. 1: de
plenitudine ejus omnes accepimus gratiam; tertio propter nostram obligationem. 2 corinth. 5: in hoc Christus
mortuus est, etc..
De angustia. Posita humilitate passionis, hic incipit ponere exaltationis gloriam, quae est passionis praemium,
sicut dicitur Phil. 2: propter quod Deus exaltavit illum.
Et primo quantum ad evasionem periculorum; secundo quantum ad ultionem hostium, et dabit impios; tertio
quantum ad justificationem hominum, si posuerit, quarto quantum ad victoriam rebellium, ideo dispertiam.
Circa primum duo. Primo ponit praemium: de angustia, passionis, de judicio, injusto, quo ab aliis judicatus est,
sublatus est, in resurrectione.
Proverb. 11: justus de angustia liberatus est.
Secundo ponit meritum, ponens patientis dignitatem, ut ex conditione personae meritum passionis pensetur:
generationem, aeternam qua de patre sine matre, vel temporalem qua de matre sine patre, quis? quasi nullus
naturali ratione, etsi aliqualiter inspiratione divina. Eccl. 43: quis vidit eum et enarrabit? ponens etiam illatam
passionem: quia abscisus est, per mortem a Judaeis, de terra viventium, de hac vita. Jerem. 12: venite, mittamus
lignum in pane ejus, et eradamus eum de terra viventium. Ponens etiam ex parte Dei patris passionis
acceptationem: propter scelus percussi, percuti permisi. 1 Petri 3: Christus semel pro peccatis nostris, etc.. Et
dabit impios. Hic ponit secundum, scilicet vindictam persequentium: et primo ponit praemium: et dabit impios.
Judaeos in manus Romanorum, pro sepultura, quia ipsum in sepulcro custodiri fecerunt. Prov. 21: pro iusto
dabitur, etc.. Secundo ponit meritum quantum ad vitae innocentiam: eo quod iniquitatem non fecit, quantum ad
peccatum operis, in ore, quantum ad peccatum oris. 1 Pet. 2: qui peccatum non fecit, nec inventus est dolus in
ore ejus. Et quantum ad mortis obedientiam: et Dominus, pater voluit.
Et ipse obediens fuit patri usque ad mortem. Phil. 2: factus obediens usque ad mortem. 1 Cor. 1: quod infirmum
est Dei, fortius est hominibus.
Si posuerit. Hic ponit tertium, scilicet quod per ipsum completa est hominum justificatio: et primo ponit
praemium contra mortis dolorem, si posuerit, propria voluntate: joan. 10: ego pono animam meam: videbit
semen longaevum: usque ad finem mundi filios sibi regenerari ex virtute mortis ejus. Joan. 12: nisi granum
frumenti cadens in terra mortuum fuerit, ipsum solum manet; si autem mortuum fuerit, multum fructum affert. Et
voluntas dirigetur, implebitur, in manu, in opere ejus. 1 thessal. 4: haec est voluntas Dei, sanctificatio vestra. Et
contra doctrinae laborem: pro eo quod laboravit, praedicando et discurrendo, videbit, gentes ad se conversas, et
saturabitur, quasi habens quod intendit. Joan. 4: cibum habeo manducare quem vos nescitis. Secundo ponit
meritum quantum ad exercitium praedicationis, in scientia, idest doctrina. Roman. 5: justificati gratis ex fide.
Joan. 6: Domine, ad quem ibimus? verba vitae aeternae habes. Et quantum ad tormentum mortis, iniquitates,
idest poenas pro iniquitatibus. Supra 46: ego feci, ego feram. Ideo dispertiam.
Hic ponit quartum, scilicet victoriam de hostibus: et primo ponit hostium subjectionem: ideo dispertiam, quasi
partem suam ei dabo, plurimos, qui credent in ipsum, et spolia fortium, idest captivatos a Daemonibus, dividet,
discipulis suis, diversos diversis gentibus praeponens. Oseae 13: ipse diripiet thesaurum omnis vasis
desiderabilis.
Ps. 67: rex virtutum, dilecti dilecti, et speciei domus dividere spolia. Secundo ponit subjectionis rationem
quantum ad mortem: pro eo quod tradidit: et quantum ad genus mortis, et cum sceleratis. Luc. 23: et crucifixi
108

