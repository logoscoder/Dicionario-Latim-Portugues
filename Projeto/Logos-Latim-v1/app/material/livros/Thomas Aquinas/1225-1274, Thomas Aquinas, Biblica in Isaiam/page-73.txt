Quia manda. Hic ponit contemptum doctrinae: et primo per blasphemiam, qua prophetas deridebant, dicentes,
manda, quia his verbis comminando utebantur. Supra 13: mandabo militiae caeli, Ier. 13: mandabo nubibus.
Expecta.
Hic promittendo. Habacuc 2: si moram fecerit, expecta eum, quia veniens veniet. Et addit poenam, in loquela;
idest, ita carebitis intellectu prophetarum ac si aliquis loqueretur vobis motu labii tantum, et lingua extranea. Vel
statim inferet vobis plagas. Et de ista locutione, Sap. 2: contumelia et tormento interrogemus illum. Secundo
quantum ad obedientiam, cui dixit: unde primo ponit praeceptum, haec requies. Matth. 25: quod uni ex minimis
meis fecistis, mihi fecistis.
Secundo contemptum, et noluerunt. Ezech. 3: domus autem Israel noluit audire te, quia nolunt audire me. Tertio
comminatur interitum. Et erit eis; idest, pro verbis suis hanc poenam patientur.
Matth. 12: ex verbis tuis.
Ut vadant, in interitum. Propter hoc.
Hic excludit remedium: et primo ponit duo remedia: secundo excludit ab eis utrumque. Et ponam.
Circa primum ponit duo remedia. Unum in quo confidebant, scilicet pactum cum idolis: unde ponit pactum,
percussimus foedus cum morte, idest cum diabolo. Job 40: numquid feriet tecum pactum, et accipies eum
servum sempiternum? et pacti fructum: flagellum inundans, idest persecutio: mendacium, idest idolum, quod vos
prophetae dicitis mendacium. Psalm. 72: in labore hominum non sunt, et cum hominibus non flagellabuntur.
Secundum est remedium quod Deus sanctis parat, scilicet Christum, ecce ego. Psalm. 117: lapidem quem
reprobaverunt aedificantes.
Qui crediderit non festinet, sed expectet Habac. 2: si moram fecerit, expecta eum. Et hoc contra malorum
blasphemiam. Et ponam.
Hic excludit utrumque dictorum remediorum: et primo primum; secundo secundum, coangustatum.
Circa primum tria.
Primo ponit exclusionis justum judicium, ponam, Sap. 11: omnia in numero et pondere fecisti. Secundo excludit
pactum, et subvertet grando, tribulationis. Et ponit quatuor contra omnia quae supra dixerat. Job 8: spes
hypocritae peribit. Tertio exclusionis fructum, et tantummodo. Supra 26: Domine, in angustia requisierunt te.
Coangustatum.
Hic excludit secundum remedium: et primo ponit in eis impedimentum quare non valeat eis. Coangustatum:
loquitur secundum similitudinem adulterae, quae non potest eodem lecto habere virum et adulterum; ita nec ipse
idolis cultum et divinum auxilium, 1 Cor. 10: non potestis mensae Domini participes esse, et mensae
Daemoniorum. Secundo ponit liberantis adventum, sicut in monte divisionum. Tangit historiam quae habetur 2
Reg. 5.
Sicut in valle. Ios. 10.
Tertio excludit misericordiae auxilium. Ut faciat opus suum, idest ut misereatur nobis? sicut tunc interrogative.
Et respondit, alienum. Psalm. 144: miserationes ejus super omnia opera ejus. Et nunc nolite. Hic concludit
sanum et salubre consilium: et primo prohibet illusionem, nolite illudere. Vincula, captivitatis, Prov. 3: illusores
ipsi deludentur: et assignat rationem. Consummationem enim, supra 10. Auribus percipite.
Hic ponit consolationem. Et primo excitat attentionem, audite. Deuter. 32: audite caeli quae loquor.
Secundo ponit consolationem sub similitudine agricultoris: numquid tota die, per quam ostendit tria: scilicet
punientis Dei intentionem, quia ut fructificemus, sicut arator, ut serat. Gith, genus leguminis simile cymino.
Secundo judicii discretionem: quia alio modo punit hos et illos, sicut rusticus alio modo excutit triticum et
cyminum, et hoc ibi: et erudiet. Panis, idest frumentum. Tertio poenarum cessationem quantum ad hos qui
corriguntur. Verumtamen, 1 Cor. 9: debet qui arat in spe. Tertio ponit expositionem: et hoc a Domino. Ps. 138.
Mirabilia opera tua.
|+29 Capitulus 29
Vae Ariel.
In parte ista ponit comminationem contra populum, sive contra civitatem; et dividitur in partes duas. In prima
comminatur poenam temporalis destructionis; in secunda poenam spiritualis excaecationis, obstupescite. Circa
primum duo. In prima comminatur destructionem; in secunda ponit qualemcumque consolationem, et erit sicut
somnium.
Prima in duas. In prima destructionem jerusalem per Babylonios. In secunda per Romanos, et circumdabo.
Circa primum tria. Primo commemorat pristinam dignitatem. Ariel, idest leo Dei, quia Dei virtute temporibus
David et Salomonis nullum timebat, sicut nec leo. Proverb. 30: leo fortissimus bestiarum, ad nullius pavebit
occursum. Vel propter altare holocaustorum, quod ibi erat, quod consumebat animalia sicut leo.
Et sic ut sumitur Ezech. 43: vel forte propter figuram, quia erat sita in modum leonis. Expugnavit. 1 Reg. 17:
nam leonem et ursum expugnavi.
Secundo ponit destructionem, ponens tria: festorum cessationem, additus, quasi dicat, multis annis.
Evolutae, idest perierunt. Oseae 3: sedebunt dies multos absque sacrificio et ephod. Obsidionem, et
circumvallabo, scilicet chaldaeis. Ezech. 4: erit in obsidionem; et innuit expugnationem ex tristitia, et erit tristis.
73

