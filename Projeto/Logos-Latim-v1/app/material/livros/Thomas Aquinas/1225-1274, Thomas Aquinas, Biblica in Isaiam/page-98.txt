Job 37: nubes spargunt etc., Luc. 1 prophetarum vaticinium. Ps. 17: tenebrosa aqua etc., Rom. 1: ante promiserat
per prophetas etc., justorum desiderium.
Psalm. 103: ponis nubem ascensum, Malach. 3: statim veniet etc.. Tertium principium est terra germinans, quod
est susceptivum, scilicet beata virgo; de quo in Psal. 84: terra nostra dabit etc.; cujus aperiatur affectus ad
inveniendum gratiae privilegium.
Luc. 1: ne timeas maria etc., Prov. Ult.: multae filiae congregaverunt etc., intellectus, ad credendum Angeli
verbum. Luc. 1: beata quae credidisti etc., uterus, ad concipiendum Dei filium. Ecce concipies in utero etc., Luc.
1: sed ortus comparatur rori, pluviae, et germini. Quia Christus est ros ad refrigerandum. Supra 18: sicut nubes
roris etc., pluvia ad fecundandum.
Psalm. 71: descendet sicut pluvia etc., infra 55: quomodo imber et nix etc., germen ad fructificandum. Jer. 23:
suscitabo David etc.. Fructus est justitia, quae cum illo oritur triplex: quam opere implevit: Matth. 3: sic decet
nos etc., quam sermone docuit: infra 63: ego qui loquor etc., quam in munere dedit. 1 Cor. 1: factus est nobis
sapientia et sanctificatio et justitia etc..
|+46 Capitulus 46
Confractus est bel etc.. Hic praedicit destructionem hostium eos captivantium, scilicet Babyloniorum, quantum
ad duo in quibus gloriabantur. Primo quantum ad idolorum destructionem; secundo quantum ad regni
cessationem, infra 47: descende, sede in pulvere.
Prima in duas. In prima praedicit idolorum Babylonis destructionem quantum ad confractionem statuarum
confractus est. Ezech. 6: demoliar aras vestras, et quantum ad asportationem metallorum: quia Persae frusta auri
et argenti secum detulerunt. Ponens ex parte asportantium, lassitudinis incommodum, bestiis et jumentis, scilicet
equis et camelis, in quibus metalla gravia deferebant.
Ier. 10: portata tollentur, vel cultoribus vestris, qui sunt bestiae, imagines bestiarum adorantes. Jer. 16: servietis
ibi diis alienis etc.; ponens subventionis defectum ex parte idolorum, contabuerunt, idest defecerunt, scilicet
idola. Portantem, scilicet bestiam, vel colentem hominem se. Sap. 14: quod factum est cum illo etc.; ponens
etiam captivitatis opprobrium, nomina eorum, scilicet idolorum, metaphorice, idest numen eorum; vel gentilium,
quia idola sicut animam suam amabant. Oseae 10: siquidem et ipse in Assur etc.. Secundo revocat Judaeos ad
suam venerationem, relictis idolis, audite me: et primo revocat eos ad suum cultum; secundo revertentibus
promittit liberationis beneficium, annuntians ab exordio etc.. Circa primum tria.
Primo ostendit eis suam dilectionem ex affectuosa supportatione. A meo utero; idest, ita supportavi vos in mea
misericordia affectuose, in deserto, et in aliis locis in quibus contra me peccastis, sicut mater filium. Prov. 31:
quid dilecte mi etc., job 38: de cujus utero etc., Hebr. 1: portans omnia verbo etc.; ex supportationis continuitate,
usque ad senectam, vestram, idest usque in finem mundi. Psal. 70: usque ad senectam et senium etc.; ex
supportationis ratione, ego feci etc., dignum est ut qui fecit conservet. Deut. 32: expandit alas suas etc.. Secundo
ostendit idolorum vilitatem, ostendens operantium idola fatuitatem; et quantum ad intentionem, quia volunt
aliquid aequale Deo facere, cui assimilastis, supra 40: idem; et quantum ad operationem, quia conducebant
artifices ad faciendum Deum ex auro; quod sicut avari in sacculis reposuerant, qui confertis etc., jerem. 10: opus
manus artificis etc.; ostendens etiam operum, scilicet idolorum ipsorum, imbecillitatem, quia per se nec moveri
nec stare possunt: portant illum etc.. Baruch ult.: videbitis in Babylonia deos etc.; ostendens etiam eorum
inutilitatem: sed et cum clamaverint etc., sapien. 13: pro vita quidem mortuum deprecatur etc.. Tertio concludit
revocationem: mementote istud praedictum de dilectione mea et vilitate idolorum, prioris saeculi, in quo multa
vobis beneficia contuli. Psalm. 76: cogitavi dies antiquos etc..
Annuntians ab exordio etc.. Hic promittit conversis ad ipsum liberationem a captivitate. Et circa hoc duo facit.
Primo promittit liberationem, ponens praenuntiandi potestatem, annuntians novissimum, quodcumque futurum in
novissimis temporibus.
Eccl. 42: annuntians quae praeterierunt etc.; ponit etiam praenuntiationis firmitatem, dicens, stabit, implebitur,
voluntas, beneplaciti. Eccl. 21: consilium ejus sicut fons vitae etc., Psal. 113: omnia quaecumque voluit etc.; et
ponit liberationis ordinem. Vocans ab oriente, avem, Cyrum, propter velocitatem victoriae, vel Christum.
Supra 41: quis suscitavit ab oriente etc.. Secundo ibi, audite me, promittit liberationis propinquitatem, ponens
primo eorum indignitatem, ne suis meritis ascribant: duri corde, ad bene operandum, longe, per multitudinem
peccatorum.
Eccl. 3: cor durum male etc.; secundo praedicit propinquitatem: prope feci, faciam (praeteritum pro futuro)
justitiam, de Babyloniis pro vobis per Cyrum, vel justitiam Christi.
Infra 56: juxta est salus mea etc.; tertio ponit loci determinationem: dabo in sion etc., gloriam, beneficia, unde
gloriosus apparebo: vel Christum, qui est gloria patris. Aggaei 2: magna erit gloria hujus domus etc.. (collationes
cap. 46.
Peccatum fatigat: propter sollicitudinem in excogitando, Prov. 4: non enim dormiunt etc., propter laborem in
exequendo, Sap. 5: lassati sumus in via etc., propter confusionem in recogitando, Rom. 5: quem ergo fructum
etc., propter frustrationem in expectando, Prov. 11: expectatio iustorum etc..

98

