nomen meum magnum, quod pollutum est inter gentes. Propter hoc in die illa, liberationis, qui loquebar,
promittens, adsum, ad explendum. Baruch 3: post haec in terris visus est, et cum hominibus conversatus est.
Heb. 1: multifarie multisque modis olim Deus loquens patribus in prophetis, novissime diebus istis locutus est
nobis in filio: si exponatur mystice de adventu Christi. Quam pulchri.
Hic indicit liberatis laetitiam: et primo describit laetitiam, quantum ad receptionem nuntiorum, qui venientes de
chaldaea eam nuntiaverunt. Pulchri, quia pulchrum et delectabile erat populo talia annuntiantes audire, super
montem, ut multi audiant, praedicantis, publice, pacem, a Cyro restitutam, bonum, subsidii promissi, salutem, a
captivitate.
Regnabit, quasi ultra tantum Deus in te regnabit, quia ipsum coles in templo reparato.
Nah. 2: ecce super montes etc.. Secundo describit laetitiam quantum ad inspectionem speculatorum, qui inde
redeuntes videbant, ponens exultationis vocem, vox, laetitiae resonabit. Act. 4: unanimiter elevaverunt vocem ad
Deum. Et laetitiae rationem: quia oculo, quasi, oculis suis videbunt captivos venientes. Supra 33: oculi tui
videbunt, jerusalem.
Tertio quantum ad perventionem captivorum, gaudete. Supra 35. Laetabitur deserta, et exultabit solitudo.
Nota super illo verbo, induere vestimentis, quod sancti habent vestimenta virtutum de quibus gloriantur: et ista
primo sunt ad protegendum. Infra 61: induit me Dominus vestimentis salutis, et indumento justitiae circumdedit
me. Secundo ad calefaciendum. Prov. Ultim.: non timebit domui suae a frigoribus nivis: omnes enim domestici
ejus vestiti duplicibus. Tertio ad ornandum.
Apoc. 3: vestimentis albis.
Haec vestimenta primo debent esse candida in honestate operis.
Eccle. 9: omni tempore vestimenta tua sint candida. Secundo munda in rectitudine intentionis.
Supra 9: vestimentum mixtum sanguine erit in combustione; tertio odorifera per famae divulgationem. Cant. 4:
odor vestimentorum tuorum sicut odor thuris.
Item super illo verbo, solve vincula, nota quod sunt vincula a quibus solvit Deus, primo mundanae solicitudinis.
Job 39: quis dimisit onagrum liberum, et vincula ejus quis solvit? secundo carnalis amoris. Eccle. 7: inveni
amariorem morte mulierem, tertio perversae actionis. Psalm. 106. Eduxit eos de tenebris et umbra mortis, et
vincula eorum disrupit. Quarto pravae consuetudinis.
Supra 5: vae qui trahitis iniquitatem ad iniquitatem, et quasi vinculum plaustri peccatum.
Item sunt vincula a quibus Deus non solvit: primo caritatis. Oseae 11: in funiculis caritatis traxi eos. Secundo
divinae legis. Jerem. 2: a saeculo confregisti jugum. Tertio divinae instructionis. Eccli. 6: subjice humerum
tuum, et porta illam, et ne accidieris vinculis ejus.
Parabit Dominus. Hic exequitur liberationis ordinem: et primo ponit manifestum Dei auxilium.
Brachium, scilicet virtutem suam, quam omnes in hoc facto advertere potuerunt. Psalm. 97: viderunt omnes fines
terrae salutare Dei nostri.
Secundo indicit captivis egressum, recedite, scilicet de Babylonia, pollutum, nolite inter eos pollutos conversari.
Apoc. 18: exite de illa populus meus.
Tertio docet egrediendi modum, quantum ad puritatem, mundamini, sacerdotes; quantum ad securitatem, (non)
in tumultu exibitis, scilicet belli, sicut de Aegypto; Ps. 104: eduxit populum suum; quantum ad ductorem,
praecedit, quasi dux, et congregabit, quasi pastor. Ezech. 36: tollam quippe vos de gentibus, et congregabo vos
de universis terris, et reducam vos in terram vestram. Ecce intelliget.
Hic praedicit liberationem gentium a servitute peccati, per filium Dei factam: et primo describit liberatorem
quantum ad gratiae eminentiam: intelliget, quantum ad sapientiae plenitudinem; servus, secundum naturam
assumptam, Christus. Philip. 2: formam servi accipiens. Prov. 14: acceptus est etc., et 1: intelligens gubernacula
etc..
Exaltabitur, quantum ad virtutum operationem. Psalm. 20: exaltare, Domine, in virtute tua. Elevabitur, quantum
ad ascensionem. Psal. 8: quoniam elevata est magnificentia tua super caelos. Ephes. 4: qui descendit, ipse est et
qui ascendit. Et sublimis, sedens ad dexteram patris. Supra 4: erit germen Domini in magnificentia et gloria, et
fructus terrae sublimis. Et quantum ad passionis ignominiam: sicut enim obstupuerunt, exemplis, miraculis et
doctrinis: Matth. 12: stupebant omnes turbae super doctrina ejus, et miraculis quae faciebat. Inglorius, in
passione, et forma, species sive decor. Psalm. 21: ego sum vermis, et non homo; opprobrium hominum, et
abjectio plebis. Secundo praedicit liberationem, quantum ad peccatorum remissionem, iste asperget, aspersione
sanguinis, 1 Petri 1 et aqua baptismi. Hebr. 10: aspersi corda, etc.; quantum ad ipsius venerationem, super ipsum,
tacentes, ad auscultandum, non praesumentes ad secreta ipsius tractandum. Job 29: principes cessabant loqui. Et
quantum ad veritatis cognitionem: quia quibus, scilicet gentibus, non erat, per prophetas, videbunt, corde,
audierunt ipsum personaliter praedicantem. Infra 65. Ecce ego ad gentes quae nesciebant me et quae non
invocabant nomen meum.
|+53 Capitulus 53

106

