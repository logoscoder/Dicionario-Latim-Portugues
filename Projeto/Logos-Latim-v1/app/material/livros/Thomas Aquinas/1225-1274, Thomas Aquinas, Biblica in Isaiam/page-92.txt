Eccl. 9: verba sapientis audiuntur etc.; ostendit secundo judicis aequalitatem: neque accipiet personam. Act. 10:
non est personarum acceptor Deus. Cui adjungit pietatem in subveniendo: nec audietur foris, Judaeam, vox
praedicationis ejus, ut prius subveniret illis ad quos missus erat.
Non sum missus etc.. Matth. 15, Ps. 94: hodie si vocem ejus etc., et in dissimulando, calamum, scilicet regnum
Judaeorum, linum, sacerdotium. Ezech. 34: quod confractum fuerat etc.; ostendit etiam tertio judicii veritatem, in
veritate etc., Ps. 95: judicabit orbem terrae etc., cui adjungit jucunditatem: non erit tristis, in corde; turbulentus,
in facie: semper hilaris jucundusque fuit, aequalitatem mentis servans, etsi quantum ad partem sensibilem fuerit
propassio tristitiae, non quidem necessitatis, sed voluntatis. Unde Matth. 26: tristis anima mea etc., Eccl. 30:
jucunditas cordis etc.. Tertio ostendit dominii potestatem: donec ponat judicium ultimum, vel praeceptum suum,
praedicantibus apostolis; legem, evangelium. Genes. 49: ipse erit expectatio etc., infra 60: me enim insulae
expectant etc.. Alii exponunt hoc de Dario rege Persarum, qui mansuetus, justus et quietus fuit, quem Dominus
elegit ad liberandum Judaeos.
Haec dicit Dominus Deus etc.. Hic praedicit missionem: et primo ostendit mittentis potestatem quantum ad
creationem caelestium, creans caelos; quantum ad dispositionem terrestrium, firmans terram; quantum ad
animationem viventium, dans flatum, naturalis vitae, spiritum, gratuite. Zach. 12: Dominus extendens caelum
etc.. Secundo praedicit missionem, ponens missi exaltationem: ego Dominus vocavi te, filium meum ab aeterno,
praedestinando ad unitatem divinae personae, in justitia, idest ut justus sim, implens promissa. Rom. 1: qui
praedestinatus est etc.. Apprehendi manum, quantum ad operationem: joan. 14: pater in me manens etc., et
servavi, ne morte detinereris. Ps. 15: non dabis sanctum tuum etc., infra 49: vocavi eum et adduxi etc.; ponit
etiam officii iniunctionem: dedi te in foedus, quasi mediatorem. Gen. 9: arcum meum ponam etc..
In lucem etc., quasi illuminatorem.
Supra 9: habitantibus in regione etc., joan. 1: erat lux vera etc.; ostendit etiam officii utilitatem contra
infidelitatem, ut aperires etc., joan. 9: in judicium veni etc., contra peccati servitutem. Ut educeres etc., Zach. 9:
tu autem in sanguine testamenti etc.. Tertio ex missione concludit divinae majestatis singularitatem, quantum ad
potentiam, ego Dominus etc., Ps. 67: iter facite illi etc., Exod. 6: nomen meum Adonai etc., gloriam, qua
Dominus dicor. Luc. 2: gloria in excelsis etc., et quantum ad scientiam, quae prima fuerunt etc., infra 49: dixi tibi
ex tunc etc.. Hoc etiam referunt ad Darium. Cantate Domino etc.. Hic invitat ad gratiarum actionem: et primo
indicit laudem et praecipue agrestibus, vel propter distantiam habitationis: ab extremis, supra 24: a finibus terrae
laudes etc., vel propter inclusionem maris, qui descenditis; scilicet nautae, plenitudo ejus, scilicet maris, idest
omne illud quo impletur laudet Deum. Ps. 106: qui descendunt in mare etc., vel propter conversationem in
desertis. Levet, vocem suam in laudem Dei, desertum, idest habitatores ejus, maxime quantum ad Ismaelitas, in
domibus, more aliarum nationum, qui prius erant vagi per desertum.
Cedar, filius Ismaelis. Supra 35: laetabitur deserta etc.; vel propter habitationem in montanis: laudate habitatores
petrae, illius civitatis in palaestina, quae in petris posita est. Vel cujuslibet montis. Infra 55: montes et colles
cantabunt etc., et invitat hos de quibus minus videtur quod ad laudandum Deum conversantur. Secundo praedicit
divinae laudis divulgationem: ponent Domino gloriam, in aliis, non solum in seipsis. Infra ult.: mittam ex eis qui
salvati etc.. Mystice totum hoc de conversione gentium ad fidem.
Dominus sicut fortis. Hic praedicit per Christi adventum futurum casum: et circa hoc quatuor ponit.
Primo potentiam: Dominus sicut fortis, ad impugnandum Judaeos per Romanos. Exod. 15: Dominus quasi vir
pugnator etc., zelum, ultionis. Prover. 6: zelus et furor viri etc.. Secundo ponit iram, vociferabitur, per
tribulationes quas eis immittet; contra id quo supra dictum est. Non clamabit, primo enim ostendit
mansuetudinem veniens. Sed contemnentibus indignationem ostendit. Job 37: tonabit in voce sua etc.. Tertio
ponit justitiam: quia justum est ut cum diu expectaverit impoenitentes, omnes simul absorbeat: tacui, semper
etc., job 3: nonne dissimulavi etc., patiens fui. Supra 30: propterea expectat Dominus etc., sicut pariens,
proferam dissimulatum dolorem, sicut mulier conceptum infantem. Vel quia sicut parturiens dolebo de tam gravi
poena. Quarto ponit poenam quantum ad homines: desertos faciam montes, majores; colles, mediocres; germen,
populares.
Ezech. 35: montem Seir desertum etc., et quantum ad subtractionem omnis doctrinae vel consolationis, ponam
flumina etc., psalm. 106: posuit flumina in desertum etc.. Potest etiam hoc referri ad destructionem hostium
Judaeorum per Darium.
Et educam. Hic ponit (resurrectionem) bonorum quantum ad tria.
Primo quantum ad reparationem actus: educam caecos, scilicet gentiles, in viam, Christum, vel legis praeceptum:
vel etiam Judaeos, secundum aliam expositionem. Prov. 4: ducam te per semitas etc.; secundo quantum ad
illuminationem intellectus: ponam tenebras etc., Luc. 1: illuminare his qui in tenebris etc.; tertio quantum ad
directionem affectus. Prava, scilicet corda, supra 40: erunt prava in directa etc..
Haec verba feci eis etc.. Hic ostendit Judaeorum perversitatem: et primo ostendit eos ingratos ad beneficia;
secundo duros ad praecepta, surdi audite, tertio obstinatos inter flagella, quis est in vobis etc.. Circa primum duo.
Primo ostendit ingratitudinem, haec verba, scilicet praedicta beneficia. Conversi sunt retrorsum, a me, jer. 5: tu
dereliquisti me etc.. Secundo imprecatur eis confusionem, confundantur etc., Psal. 118: confundantur omnes etc..
Surdi audite.
92

