Ult.: dedit Dominus spiritum mendacii in ore omnium prophetarum tuorum. Tertio ipsius populi errorem, et
errare. Caput, videlicet neque quo ad principium; caudam, neque quo ad finem; incurvantem, quo ad senem;
refrenantem, quo ad juvenem, qui refrenatione indiget, vel lascivientem. 2 Tim. 3: mali autem homines et
seductores proficient in pejus. In illa die.
Hic comminatur timorem robustorum.
Et primo ponit timorem, quasi mulieres, infirmi et imbecilles. Jer. 51: devoratum est robur eorum, et facti sunt
quasi mulieres. Secundo rationem, erit terra Juda, scilicet memoria malorum quae fecerunt eis avertentes eos a
cultu Dei pro quo scient iram Dei se incurrisse. 1 Mach. 6: nunc reminiscor malorum quae feci in jerusalem. In
die illa.
Hic ponitur consecutio, vel consolatio, scilicet eorum conversio. Et primo conversionis signum triplex: quorum
primum est juramentum, jurantes. Infra 65: qui iurat etc. Jurabit in Deo amen: quia oblivioni traditae sunt
angustiae priores.
Civitas solis, Heliopolis. Linguam chananaeam, quae confinis est linguae Judaeorum, ut in lingua etiam
conveniant cum populo Dei. In his enim translati sunt a Nabuchodonosor quidam syri, qui linguam propriam
tenuerunt. Secundum signum est sacrum aedificium, altare Domini et titulus: quia multos deos colebant, sicut
dicitur Act. 17.
Hoc (dicunt quidam) impletum tempore Machabaeorum, quando multis Judaeis fugientibus in Aegyptum, Onias
volens implere hanc prophetiam, contra praeceptum legis aedificavit altare, quod est contra illud Exod. 20: non
aedificabis mihi altare etc.: de quo arguitur Dan. 11: filii quoque praevaricatorum populi tui extollentur ut
impleant visionem, et corruent. Unde patet quod non est iste intellectus, sed de altari aedificando ad cultum
christianum. Tertium signum est quia invocant Dei auxilium, clamabunt; salvatorem Jesum. Psalm. 90: clamavit
ad me.
Secundo ponit conversionis modum: et primo quantum ad fidei susceptionem, et cognoscetur: jer. 31: omnes
cognoscent me a minimo usque ad maximum, ait Dominus; secundo quantum ad sacrificiorum et votorum
oblationem, et colent: Malach. 1: in omni loco offertur nomini meo oblatio munda; tertio quantum ad
peccatorum remissionem: et percutiet, primo per multas poenas; et sanabit, a peccato. Job 5: ipse vulnerat et
medetur, percutit et manus ejus sanabunt.
Tertio ponit conversionis triplicem effectum: scilicet pacem: in die illa erit via, quod ante non poterat esse
propter diversa regna, quae nato Domino juncta sunt sub Romanis. Servient, in mercimoniis sibi invicem; vel
quia milites syri erant in legionibus Romanorum ad custodiam Aegypti.
Supra 2: non levabit gens contra gentem gladium.
Secundo promittit secundum effectum, fidei veritatem: in die illa tertius; simul, et aequaliter Romanis serviens,
et in unitate fidei. Joan. 10: fiet unum ovile et unus pastor. Rom. 10: non est distinctio Judaei et Graeci. Tertio
ponit tertium effectum, scilicet benedictionem divinam; erit, scilicet Israel, benedictio, quia per apostolos totus
mundus benedictionem Dei percepit. Hereditas, quia ibi natus, et mysteria salutis nostrae explevit.
Psal. 113: benedixit domui Israel.
|+20 Capitulus 20
In anno quo.
Hic ponitur destructionis tempus; et dividitur in partes tres: et primo ponitur designans quoddam, scilicet
propheticum factum; secundo facti significatum, et dixit; tertio ostendit significati effectum. Et timebunt.
Circa primum tria. Primo ponitur prophetiae tempus, in anno. Azotum, civitas palaestinorum. Amos 1: ubi et
Gaza, Geth, Accaron, Ascalon, Azotus. Sargon, qui et Senacherib, secundum Jeronymum, quia sex nomina
habuit, quae sunt Sargon, Senach, Phua, Salmanasar, teglathphalasar, Asarad. In manu, idest in opere verbis
concordante. Oseae 12: in manibus prophetarum assimilatus sum. Secundo ponit divinum praeceptum, vade, et
solve. Ezech. 24: erit ezechiel in portentum. Tertio praecepti complementum.
Et fecit sic, infra 50: ego autem etc..
Et dixit Dominus. Hic ponitur significatum praedicti facti. Et primo quantum ad tempus quo duravit persecutio,
trium annorum, per tres dies quibus nudus ivit, significatum Ezech. 4: diem pro anno dedi tibi. Secundo quantum
ad destructionis auctorem, sic minabitur rex. Ezech. 30: in die illa egredientur nuntii a facie mea in trieribus ad
conterendam Aethiopiae confidentiam. Tertio quantum ad destructionis conditionem, in universalitatem,
juvenem et senem; in vilitatem, nudam; scilicet captivitatem.
Jer. 46: sanitas non est tibi. Et timebunt. Hic ponit effectum in Judaeis: primo timorem, et timebunt; secundo
confusionem, et confundentur; tertio utriusque expressionem, et dicet habitator insulae, idest jerusalem, quae
persecutionis fluctibus incessanter tundebatur, sicut insula fluctibus maris; haeccine, in quo confusio, et
quomodo, in quo timor. Infra 30: erit vobis fortitudo Pharaonis in confusionem.
|+21 Capitulus 21
Onus deserti maris.

60

