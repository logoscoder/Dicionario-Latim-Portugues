dicitur in littera. Et dices ad eum. Hic ponit promissionem: et primo ponit confortationem; secundo
confortationis rationem, a duabus caudis; tertio incredulorum condemnationem, ibi, si non credideritis.
Confortat autem prohibens timoris signum: vide ut sileas; idest, cave ne timorem cordis exterius prodas. Infra 30:
in silentio, et in spe erit fortitudo vestra. Eodem 32: et erit opus justitiae, pax et cultus justitiae, silentium et
securitas usque in sempiternum. Et etiam ostendit timoris transitum: noli timere, mala futura, et cor tuum ne
formidet, propter memoriam malorum quae passus es. Infra 43: noli timere, quoniam ego tecum sum; ab oriente
educam semen tuum, et ab occidente congregabo te. A duabus caudis.
Hic ponit confortationis rationem: et primo ostendit proponentium vanitatem, qui magna proponunt, qui tamen
nihil vel parum possunt subsistere.
Duabus caudis, quia in eis finitum est regnum.
Rasin enim interfectus est a teglathphalasar, 4 regum 16, et sui in captivitatem ducti; sed Phacee subjugatus fuit,
et postea interfectus ab hoste, qui postmodum captus est a rege Salmanasar, et decem tribus captivatae: 4 regum
17. Fumigantium: tunc enim sunt vicini extinctioni. Et suscitemus eum, quasi somno quiescentem, et avellamus,
trahamus in potestatem nostram. Filium tabeel: ad litteram quemdam hominem, vel idolum Dei nostri. Tabeel,
bonus Deus. Secundo quantum ad propositi frustrationem: haec dicit Dominus, qui omnia potest: non erit istud,
quia non perducetur ad effectum, et non stabit, quia non diu durabunt in tali proposito, majoribus malis in eos
irruentibus.
Infra 8: inite consilium, et dissipabitur; loquimini verbum, et non fiet: quia nobiscum Deus.
Tertio quantum ad hostium destructionem: et primo quantum ad Assyrios: sed caput syriae; quasi dicat: sed
interim, et antequam destruantur, caput syriae Damascus, quasi: erunt Damasceni et rex eorum contenti suis
finibus. Et adhuc sexaginta et quinque anni, quia captivabuntur.
Isti anni non debent computari a tempore hujus prophetiae, sed a tempore quo Ozias percussus est lepra, quia
tunc assumpserunt audaciam, vigesimo sexto anno regni ejus. Et ex tunc joathan filius ejus regnavit, vivente
patre, 27 annis, et postea 16, et postea Achaz 16, et postea ezechias, cujus sexto anno captus est populus: 4 Reg.
18. Et hi omnes collecti, sunt 65 anni. Et caput ephraim, ut supra.
Si non credideritis. Hic ponit incredulorum condemnationem. Si non credideritis, scilicet promissis Domini,
etiam vos non permanebitis in terra vestra, sed captivabimini. Habac. 2: ecce qui incredulus est, non erit recta
anima ejus in semetipso.
Et dicit hoc, quia 4 Reg.: 16 Achaz non credens prophetiae, invocavit auxilium regis Assyriorum teglathphalasar,
ut adjuvaret eum: qui ad petitionem ejus venit, et destruxit Damascum et regem interfecit; et cum dedisset sibi
munera, tamen nihil sibi profuit, sicut dicitur 2 Paral. 28.
|#2 Lectio 2
Et adiecit loqui ad Achaz. Hic ponitur liberationis signum: et primo datur optio ad signum eligendum; secundo
confertur signum ad credendum: propter hoc dabit.
Circa primum tria ponuntur. Primo optio eligendi signum conceditur: et dixit Dominus ad Achaz.
Quia prophetas contemnebat, ipse per se dixit.
Quia videtur durum quod tam potentes reges ita cito destruantur, pete tibi signum, ut credas, a Domino Deo tuo.
Ex hoc videtur quod sit sermo prophetae; et dicendum, quod mos est Hebraici sermonis, ut utatur nominibus pro
pronominibus.
Unde, a Domino Deo tuo, idest a me. Vel est verbum Domini per inspirationem, et prophetae per
denuntiationem. Infra 8: numquid non propheta a Deo suo.
In profundum inferni, ut aperiatur terra, et infernus pateat, sicut in subversionem Dathan et Abiron: Num. 16.
Vel per infernum inferiora elementa, sicut Moyses de terra locustas et cyniphes Exod. 9: sive in excelsum supra,
sicut Josue in statione solis: 10: Judaei enim signa quaerunt: 1 Cor. 1. Secundo oblati refutatio: et dixit, non
petam: vel quia in idolis confidebat, vel in rege Assyriorum, vel invidens Dei gloriae, vel quia timebat offendere
Deum in angustia positus. Infra 26: Domine in angustia requisierunt te. Unde dicit, non tentabo: innixus ei quod
dicitur Deut. 6: non tentabis Dominum Deum tuum. Sed male intellexit, quia licebat ei auctoritate Domini petere
signum, sicut Gedeon in vellere; jud. 6. Tertio ponitur refutantis increpatio: et dixit, scilicet Isaias: ergo ex quo
tam rebelles estis, audite ergo domus David, propter consensum in malitia, regis, vel quia David promissus
Christus datur signum Psal. 131: de fructu ventris tui ponam super sedem. Numquid parum vobis est, ad
merendam divinam iram, esse molestos hominibus, quos spoliatis; vel prophetis, quibus non creditis; quia
molesti estis, per rebellionem, Deo meo, non vestro, cui non obedistis? jer. 23: ut quid vobis onus? projiciam
quippe vos, dicit Dominus. Propter hoc. Hic datur signum ad credendum: et primo confertur signum liberationis;
secundo comminatur incredulis poenam destructionis, adducet Dominus.
Hoc autem signum est de Christi incarnatione.
Sed contra hoc objiciunt Judaei multipliciter.
Primo, quia Dominus dabat signum illius liberationis, ad quam nihil consonat Christi incarnatio.
Ad quod dicendum, quod incarnatio Christi significat ipsam quia si per locum a majori: quia si Deus dabit filium
suum ad salutem totius mundi, multo magis potest salvare vos ab istis hostibus. Rom. 8: qui proprio filio suo non
32

