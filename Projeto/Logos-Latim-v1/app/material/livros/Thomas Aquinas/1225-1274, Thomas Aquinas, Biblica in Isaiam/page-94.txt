vos testes etc.; servus, populus Jacob, vel Christus. Act. 1: eritis mihi testes etc.; ponens cognoscendi modum, ut
sciatis, quantum ad ea quae per naturales rationes de Deo sciri possunt, et credatis, quantum ad ea quae supra
rationem sunt et sic, intelligatis: quia nisi credideritis, non intelligetis, Sup. 8, secundum aliam litteram. Ponens
etiam testium dictum, quod ipse sit solus Deus: quia ego solus, sum, Deus.
Formator, vel (formatus), scilicet idolum, Deut. 32: videte quod ego sim solus etc., et quod sit solus Dominus,
ego sum, singulariter, ego sum, excellenter, etc., Act. 4: salus non est in aliquo alio etc.. Secundo dat divinitatis
signum. Ego annuntiavi etc., non fuit, a quo scire possetis. Ps. 80: Israel, si me audieris etc..
Vos testes etc..
Hic ostendit veritatem divinitatis quantum ad potentiam: et primo dat testimonium, vos testes etc., joan. 8: ego
principium etc.. Secundo dat potentiae signum in puniendo: et non est qui de manu, ut Deut. 32, iob 10; et in
operando operabor etc., supra 14: Dominus exercituum decrevit etc.; haec dicit Dominus etc.. Hic ponit
dilectionis signum: quia pro eis Babylonios in navibus gloriantes, propter multitudinem aquarum, destruxit.
Emisi, scilicet iram, Ier. 51: cogitavit Dominus et fecit etc.. Haec dicit Dominus qui dedit etc.. Hic commemorat
praeterita beneficia, ad confirmandam spem de futuris.
Et circa hoc duo facit. Primo commemorat praeterita beneficia quando egressi sunt de Aegypto, in eorum
gubernatione. In mari, rubro, Exod. 14: in aquis torrentibus, in Arnon, numer. 21: in jordane, Josue 3. Et
quantum ad hostium destructionem, qui eduxit quadrigam, currus Pharaonis etc., Exod. 15: electi principes ejus
etc.; quasi linum, in momento succisum. Secundo promittit futura multo majora: et circa hoc tria facit. Primo
ostendit futurorum beneficiorum magnitudinem ex priorum comparatione: ne memineris; quasi: non sunt digna
ut in memoria habeantur comparatione futurorum Phil. 3: ea quidem quae retro sunt obliviscens etc., ex eorum
novitate: ecce facio nova, inaudita. Apoc. 21: ecce nova facio omnia. Et ex eorum determinatione: ponam in
deserto, idest in terra Judaeorum, quae prius deserta, viam, euntium ad festivitates: flumina, consolationis.
Psalm. 106: posuit desertum in stagna etc.. Et si exponantur haec ad litteram de liberatione de captivitate
Babilonis, dicuntur majora quam liberatio de Aegypto; non propter majora miracula; sed quia reges de quorum
potestate liberavit, potentiores Pharaone fuerunt; vel quia de loco magis distanti venerunt.
Si autem referantur ad liberationem factam per Christum, constat quod nihil ita admirabile praecesserat in
saeculis praeteritis. Secundo ostendit beneficiorum utilitatem in gentibus: et glorificabit bestia agri, idest gentilis
bestialiter vivens conversi ad Christum, vel videntes quomodo Judaeos libero. Psal. 148: bestiae et universa
pecora etc.; et in Judaeis, ut darem potum, doctrinae et consolationis, Deut. 7: te elegit Dominus etc.. Tertio
assignat rationem, populum istum mihi, in laudem meam. Proverb. 16: universa propter seipsum etc.. Non me
invocasti. Hic excludit merita Judaeorum ad consequenda tanta beneficia: et circa hoc tria. Primo excludit
meritum; secundo dat responsioni locum, reduc me etc., tertio removet quemdam respondendi modum, pater tuus
etc.. Circa primum tria. Primo excludit meritum, non me invocasti, et haec omnia dicuntur quia non toto corde
haec Deo offerebant, sed partim Deo, partim idolis; vel quia Deo nihil conferebant; vel quia spe temporalis
retributionis faciebant, vel quia post adventum Christi accepta non fuerunt. Malach. 3: quis est in vobis qui
claudat Ostia etc., Psal. 49: numquid manducabo etc.. Secundo ostendit ipsorum reatum, verumtamen servire;
quasi: servilem me ostendistis, dum me offendentes non puniebam. Supra 1: facta sunt mihi molesta etc.;
loquitur more humano. Tertio ostendit datum gratis beneficium, ego sum etc., psalm. 24: propter nomen tuum
propitiaberis etc., Ez. 36: non propter vos ego faciam etc.. Reduc me etc.. Hic dat responsioni locum. Reduc;
quasi: recogita quae tibi fecerim; narra si quid habes, ad te excusandum, vel me accusandum, ut justificeris, idest
ut iudiceris justus.
Iob 33: si habes quid loquaris etc.. Pater tuus. Hic removet quamdam viam respondendi. Possent enim allegare
patrum innocentiam; sed contra haec dicit. Pater, Adam, Gen. 3, Abraham petens signum de promissione Dei,
quasi dubitans, genes. 15: interpretes, Moyses et Aaron ad aquas contradictionis, Num. 21: contaminavi, idest
contaminari permisi, ad internecionem: quia omnes in deserto mortui sunt, excepto caleb et Josue. Psal. 105:
peccavimus cum patribus nostris etc.. (collationes cap. 43)p Dominus liberat sanctos ab igne: carnalis
temptationis, iob 31: ignis est usque ad consumptionem etc., temporalis tribulationis, Ps.: igne me examinasti,
aeternae damnationis, Matth. 25: ite maledicti, divinae indignationis, Deut. 32: ignis succensus est etc..
In quo uruntur: lascivientes, 1 Cor. 7: melius est nubere etc., impatientes, supra 13: facies combustae etc.,
impaenitentes, Ps.: flamma combussit peccatores, superbientes, ibid.: montium fundamenta etc., liberat etiam ab
aquis: voluptatis, Prov. 9: aquae furtivae etc., in quibus suffocantur per luxuriam; cupiditatis, Exod. 15: submersi
sunt quasi plumbum etc., in quibus per avaritiam; adversitatis, Ps.: intraverunt aquae usque ad animam etc., in
quibus per impatientiam; mundanae potestatis, Apoc. 17: aquae super quas sedet etc., in quibus per superbiam.
Reduc Deum in memoria quantum ad: mirabilia quae fecit ad venerandum, Ps.: mementote mirabilium eius etc.,
beneficia quae dedit ad regratiandum, Eccli. Ult.: memoratus sum misericordiae etc., tormenta quae sustinuit ad
compatiendum, Thren. 3: recordare paupertatis etc., praecepta quae dedit ad observandum, Ps.: ut memores sint
etc..
|+44 Capitulus 44

94

