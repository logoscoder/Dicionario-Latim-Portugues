Secundo quantum ad omnes generaliter: omnem custodientem. Et circa hoc duo facit. Primo ponit
promissionem, qua promittit sacri loci restitutionem, in montem sanctum. Scilicet sicut supra 1: venite,
ascendamus ad montem Domini. Et quantum ad sacrificiorum acceptationem, holocausta. Malach. 3: placebit
Deo sacrificium Judae et jerusalem. Secundo ponit expletionis ordinem: et primo quantum ad templi
venerationem: quia domus mea. 2 Mach. 3: templum per universum, joan. 2 et Matth. 21: domus mea domus
orationis vocabitur.
Secundo quantum ad populi congregationem: ait Dominus, ad eum; Israel congregat, gentes ei adhaerentes. Psal.
146: aedificans jerusalem Dominus dispersiones Israelis congregabit.
Nota super illo verbo, et dabo nomen melius, quod sancti habent nomen primo ex praedestinatione.
Supra 49: Dominus ab utero vocavit me; secundo ex divina adeptione. 1 joan. 3: videte qualem dilectionem vel
caritatem dedit nobis Deus pater, ut filii Dei nominemur et simus.
Tertio ex gratiae infusione. Apoc. 2: nomen habes et tenes nomen meum.
Quarto ex mentis renovatione. Eodem: Apoc. 2: dabo calculum.
Item nota, quod nomen Dei est diligendum, primo quia magnum ad timendum. Malach. 1: magnum est nomen
meum in gentibus, dicit Dominus.
Secundo quia sanctum ad venerandum. Lucae 1: fecit mihi magna qui potens est, et sanctum nomen ejus. Tertio
quia dulce ad meditandum.
Supra 26: nomen tuum et memoriale tuum in desiderio animae. Quarto quia copiosum ad miserendum. Cant. 1:
oleum effusum nomen tuum. Quinto quia efficax ad impetrandum.
Joan. 15: quodcumque petieritis patrem in nomine meo, det vobis. Sexto quia virtuosum ad salvandum. Act. 4:
non est aliud nomen sub caelo, in quo oporteat nos salvos fieri. Septimo quia occultum ad sciendum. Prov. 30:
quod nomen ejus.
Omnes bestiae agri. Hic comminatur contemnentibus salutis defectum: et primo designat occisionis poenam:
omnes bestiae ad devorandum, eorum cadavera; Ez. 39: dic omni volucri universis. Secundo ponit culpam: et
primo praelatorum quantum ad defectum in regimine et praevisione periculorum. Speculatores: positi sunt enim
praelati ad cavendum populo a periculis, sicut speculator ab hostibus: nescierunt, pericula praevidere. Matth. 15:
sinite illos: caeci sunt duces caecorum. In correptione vitiorum, universi canes. Latrare, contra vitia. Psal. 37:
ego autem tamquam surdus non audiebam, et sicut mutus non aperiens os suum.
In admonitione agendorum, videntes vana, promittentes eis prospera, cum imminerent adversa; et ita in peccatis
nutrientes. Ezech. 22: prophetae ejus liniebant eos. In spoliatione rerum, et canes impudentissimi; quasi, sine
aliquo pudoris freno subditos bonis suis spoliantes et nunquam satiantur. Psalm. 58: famem patientur ut canes. Et
quantum ad defectum in scientiae perfectione: ipsi pastores; intelligentiam, legis et prophetarum. Proverb. 1:
intelligens gubernacula possidebit. Psal. 81: nescierunt neque intellexerunt; in tenebris ambulant.
Secundo culpam subditorum, vel communiter omnium: et primo quantum ad propriam voluntatem, quod pertinet
ad superbiam: omnes in viam suam, jerem. 16: unusquisque ambulat.
Secundo quantum ad eorum cupiditatem, quod pertinet ad avaritiam: unusquisque, jer. 6: a minimo usque ad
majorem omnes avaritiae student.
Tertio quantum ad voluptatem, quod pertinet ad carnis concupiscentiam: venite. Et erit; idest, si hodie laetamur
in talibus, cras multo amplius.
Supra 22: et ecce gaudium et laetitia, occidere vitulos et jugulare arietes, comedere carnes et bibere vinum.
|+57 Capitulus 57
Iustus perit.
Hic ostendit diversitatem obedientium divinis consiliis ab illis qui non obediunt, quantum ad evasionem
periculorum: et primo assignat diversitatem; secundo ponit utriusque partis confirmationem, qui autem habet
fiduciam.
Circa primum duo. Primo promittit justis a periculis quietem; secundo aufert impiis evasionis spem, vos autem
accedite.
Circa primum duo facit. Primo ponit justorum tribulationem, quia sine aliqua reputatione occiduntur: colliguntur,
a praesenti vita, et a terra sua captivi, ac si non essent justi, a facie malitiae, idest a praesentia malorum. Habac.
1: quare respicitis contemptores, vel a facie malitiae, idest ne in malitiam mutarentur. Sapient. 4: raptus est, ne
malitia mutaret cor ejus. Secundo promittit eis quietem: veniet pax in cubili; idest, in domo sua securus erit, vel
in quiete cordis sui.
Job 5: scies quoniam pacem habeat habitaculum tuum. Vos autem accedite.
Hic aufert injustis evasionis spem: et primo arguit ipsorum culpam; secundo aufert evasionis fiduciam, ego
autem annuntiabo.
Circa primum duo. Primo arguit peccati perversitatem; secundo in peccato obstinationem, in multitudine. Circa
primum duo. Primo arguit in eis blasphemiam, ponens peccati consuetudinem, inquantum in hoc patres suos
imitantur, filii auguratricis, quae contra meum praeceptum auguriis intendebat, adulterae, inquantum me

112

