Thren. 1: multi gemitus etc..
Tertio ponit reparationem factam sub Jesu sacerdote magno et aliis, de quo habetur in esdra per totum.
Et erit mihi; quasi dicat: umbram tantum pristinae dignitatis retinens.
Sed contra. Aggaei 2: magna est gloria domus istius novissimae, plusquam primae.
Et dicendum, quod hoc dicitur propter hoc quod fuit visitata ab ipso filio Dei et corporaliter.
Et circumdabo. Hic comminatur destructionem per Romanos; et circa hoc quatuor ponit: primo obsidionem, et
circumdabo quasi sphaeram, idest in circuitu. Luc. 19: circumdabunt te inimici tui vallo. Habac. 1: super omnem
munitionem ridebit, et comportabit aggerem. Secundo obsessorum humiliationem, humiliaberis; et humiliationis
signum: de terra loqueris, idest, ita ac si sub terra esses, etiam audieris humiliter, verba ferens Pythonis, qui
silenter incantabant. Soph. 3: auferam de medio tui maliloquos superbiae tuae. Vel humiliationis meritum,
arguens in eis peccatum avaritiae, de terra loqueris; et idolatriae, et erit quasi Pythonis. Tertio ponit hostium
multitudinem, et erit sicut pulvis: joel. 1: gens ascendit: vel hostium destructionem, sicut supra 17: rapietur sicut
pulvis montium a facie venti. Quarto ponit ipsam destructionem, eritque repente: metaphorice, propter hostium
ferocitatem.
Jerem. 4: quasi nubes ascendet, et quasi tempestas: currus ejus velociores aquilis. Et erit sicut somnium.
Hic adhibet quamdam consolationem ex hostium poena, quia sicut res vana, in nihilum ibunt non reportantes
aliquod commodum ex destructione Judaeae, sicut nec esuriens vel sitiens ex cibo vel potu somniato. Eccl. 34:
vana spes et mendacium insensato viro, et somnia extollunt imprudentes. Zach. 12: ponam jerusalem lapidem
oneris cunctis populis.
Nota super illo verbo, et erit sicut somnium, quod aliquid dicitur somnium primo propter vanitatem.
Eccli. 34: visio somniorum secundum hoc; secundo propter brevitatem. Job 20: velut somnium advolans non
invenietur. Tertio propter cognitionis obscuritatem. Job 33: per somnium in visione nocturna.
Quarto propter animae perversitatem.
Infra 56: dormientes et amantes somnia.
Obstupescite, hic comminatur poenam excaecationis: et primo praedicit excaecationem Judaeorum; secundo
conversionem gentium, nonne adhuc.
Circa primum duo. Primo ponit excaecationem; secundo ipsius rationem assignat, et dixit Dominus.
Circa primum tria. Primo praedicit excaecationem, ponens ea quae perturbant judicium rationis, obstupescite, ex
consideratione malorum culpae vel poenae. Jerem. 2: obstupescite caeli super hoc, et portae caeli desolamini
vehementer.
Et admiramini, ex consideratione magnorum. Psal. 138: mirabilia opera tua. Fluctuate, ex incertitudine
eligendorum. Jac. 1: qui enim haesitat, similis est vento; vacillate, ex inconstantia propositorum.
Job 4: vacillantes confirmaverunt manus tuae. Inebriamini, ex anxietate dolorum.
Habac. 2: bibe tu quoque, et consopire; circumdabit te calix dexterae Domini. Secundo ponit excaecationis
modum, quoniam miscuit; idest, sicut vinum mixtum propinavit, oculos vestros, scilicet prophetas. Supra 19:
Dominus miscuit in medio spiritum vertiginis. Tertio ponit excaecationis effectum, quia librum sacrae Scripturae
et visiones omnium prophetarum non intelligent.
Et erit vobis. Apoc. 5: vidi in dextera sedentis librum. Et dixit Dominus.
Hic ponit causam excaecationis, scilicet peccatum ipsorum: et primo in affectu; secundo in intellectu, vae qui
profundi. Circa primum duo ponit. Primo culpam divini contemptus, cor autem ejus, quia palliant verbis, labiis,
humanis observantiis. Et timuerunt. Jer. 12: prope es tu ori eorum, et longe a renibus eorum.
Matth. 15: irritum fecistis mandatum Dei propter traditiones vestras. Secundo poenam, ideo ecce ego, grandi,
secundum eorum reputationem, vel quondam. Abdias: perdam sapientiam sapientium, et prudentiam prudentium
reprobabo: 1 Cor. 1. Vae qui profundi. Hic ponit peccatum ex parte intellectus, quia non credebant Dei
providentiam, quod sciret ea quae circa nos aguntur: et circa hoc duo facit. Primo ponitur erroris excogitatio.
Dicebant autem Deum latere, propter cordis profunditatem, ubi sua prava consilia pertractabant: unde dicit: qui
profundi, jerem. 17: profundum est cor hominis et inscrutabile; quis cognoscet illud? et propter obscuritatem
locorum in quibus prava opera exercebant: unde dicit: quorum sunt, joan. 3: omnis qui male agit, odit lucem.
Eccl. 16: non dicas, a Deo abscondar. Secundo ponitur justa increpatio, perversa est. Non fecisti, quia Deus
cognoscit inquantum est causa rei. Infra 45: vae qui contradicit factori suo. Infra 64: et nunc, Domine, pater
noster es tu, nos vero lutum; et fictor noster, et opera manuum tuarum omnes nos. Nonne. Hic praedicit gentium
conversionem: et circa hoc tria facit. Primo praedicit conversionem ad gratiam.
Libanus, gentes, quia mons erat in terra gentium, in carmel in gratiam, quam Judaei per circumcisionem
habebant, quia interpretatur scientia circumcisionis. In saltum, idest in sterilitatem, in qua prius erant gentes.
Infra 32: habetur idem.
Ad sacram scientiam, surdi, scilicet gentiles, qui prius non audierant verba legis. Matth. 2: caeci vident.
Joan. 9: in judicium veni in hunc mundum, ut qui non vident videant, et qui vident caeci fiant.
Ad spiritualem laetitiam, et addent. Psal. 9: laetabor et exultabo in te, psallam nomini tuo, altissime. Secundo
assignat conversionis occasionem, vel rationem, ex casu diaboli: quoniam defecit qui praevalebat, per potentiam,
illusor, deceptor per astutiam. Supra 16: consummatus est miser, ex caecitate Judaici populi: quia caecitas ex
74

