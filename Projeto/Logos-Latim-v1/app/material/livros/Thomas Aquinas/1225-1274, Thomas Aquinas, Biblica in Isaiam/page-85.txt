ad Senacherib; quasi: non mihi, sed Deo. Infra 57: super quem lusistis, etc., secundo arguit ipsum de superbia,
quam conceperat ex magnitudine rerum factarum. Et dixisti.
In multitudine, quasi mea, et non Dei virtute. Juga Libani, summitates montium, idest potentum. Deut. 32:
manus nostra excelsa, etc.; ex magnitudine propositorum: et succidam excelsa, potentes in Judaeis, altitudinem,
domum Domini; saltum, populum. Zachar. 11: aperi Libane portas etc.; ex multitudine pugnatorum, ego fodi;
quasi: tantum habeo exercitum quod non sufficit mihi aqua quam invenio, nisi puteos fodiam. Vel metaphorice:
consolationes omnium gentium ego siccavi. Joel. 2: quasi hortus voluptatis etc..
Numquid non audistis etc.. Hic assumit divinam potentiam, loquens in persona ipsius Dei. Et primo quantum ad
aeternam praeordinationem: quae olim, ab aeterno, fecerim, proposuerim facere et de exaltatione et de
destructione, illud, malum poenae, quod per ipsum infertur praevidi et praeordinavi, Eccli. 23: Domino Deo
nostro antequam etc..
Secundo quantum ad aeterni propositi temporalem executionem, et nunc adduxi. Collium, principum,
compugnantium, ad invicem. Breviata, idest retracta, manu mea ab auxilio eorum; vel diminuta manu ipsorum a
sui auxilio. Ps. 128: fiant sicut fenum tectorum etc.. Tertio quantum ad omnium factorum cognitionem,
habitationem, idest sedem regni. Introitum, in terram Judaeorum. Job 34: oculi ejus super vias etc..
Ponam ergo.
Hic concludit poenam. Circulum sicut bubalo, frenum sicut equo, idest potentia divinitatis meae refrenando. Job
30: pharetram suam aperuit etc..
Tibi autem.
Hic ponit signum. Venerat autem exercitus Assyriorum imminente messe.
Unde fructus non potuerunt tunc recolligere, et fuerunt in terra usque post tempus seminationis: unde nec
seminare potuerunt. Sic ergo eis dicitur, quod illa anni parte residua, eunte Senacherib in Aegyptum, comedant:
comedant quae sponte nascuntur, scilicet ex granis conculcatis ungulis equorum et quadrigis. Vel quaecumque
repereris, ut 4 Reg. 20, in horreis prius ad obsidionem congregata.
Vel quae severas, secundum septuaginta, idest quae remanserunt conculcata in agris. Et in secundo anno, adhuc
existente eo in Aegypto, quia per annum stetit, quia nihil recolliges, cum nihil seminaveris, pomis vescere, vel
quae sponte nascuntur, ut in libr. 4 Reg. 20. Et in illo secundo anno destruetur Assyrius; et sic in tertio anno
habebis liberam potestatem seminandi et congregandi. Vel, secundum Andream, hoc est consilium: et hoc erit
signum: refertur ad praecedentia. Et emittet.
Hic ponit destructionis fructum: primo ponens similitudinem arboris, quae multos fructus affert, si in terra
profundat radices. Jer. 17: erit quasi lignum etc.; secundo ponit expositionem: quia de jerusalem. Infra 46: dabo
in sion etc.; tertio assignat rationem: zelus enim etc., supra 9 idem. Propterea haec dicit.
Hic promittit liberationem. Non intrabit sicut proposuit. Supra 8: inite consilium, etc., et assignat rationem: et
protegam. Propter me. Infra 48: propter me faciam etc., et propter David. Psal. 131: propter David servum tuum
etc..
Egressus est autem etc..
Hic ponit poenam quam a Deo sustinuit. Et primo quantum ad exercitus occisionem, et percussit.
Supra 33: a voce Angeli etc.; secundo quantum ad residuorum perturbationem et fugam, et surrexerunt. Supra
17: ecce turbatio etc.; tertio quantum ad ipsius occisionem: et factum est cum adoraret...p adramelech, et Sarasar,
primogeniti, invidentes fratri minori, quem substituere volebant, ex alia matre natum.
Et sic justus de angustia etc.. (collationes cap. 37)p levatur oratio: per eminentiam contemplationis, Ps.: levavi
oculos meos etc.; per fervorem affectionis, Thren. 3: levemus corda nostra etc.
Per lacrimas compunctionis, Ps.: levabo per singulas noctes, Ioel. 1: levate fletum etc.; per studium bonae
operationis, Ps.: elevatio manuum mearum etc..
Frenum: humanae discretionis, Iac. 3: si quis in verbo non offendit etc.; divinae gubernationis, infra 48:
infrenabo te laude mea etc.; diabolicae deceptionis, supra 30: frenum erroris etc.; temporalis afflictionis, iob 30:
pharetram suam etc.; aeternae damnationis, Ps.: in freno et camo maxillas etc..
|+38 Capitulus 38
In diebus illis etc..
In parte ista ponit quaedam ex praedicta historia occasionata: scilicet infirmitatem ezechiae, quam incurrit
propter ingratitudinem, quia post tantam victoriam canticum gratiarum actionis non composuit, sicut moris erat.
Et dividitur in duas. In prima ponit ipsius aegritudinem et sanationem, in secunda ponit amicorum
congratulationem, 39 cap.: in tempore illo, etc..
Circa primum tria: primo ponit aegritudinem; secundo liberationem, et convertit ezechias etc., tertio liberationis
ordinem, et jussit Isaias etc..
Circa primum duo. Primo ponit morbum, aegrotavit etc.. Eccl. 31: infirmitas gravis etc.; secundo ponit mortis
nuntium, et introivit. Dispone, ordinando quis tibi succedere debeat, Eccl. 33.
In die consummationis etc..

85

