Hic comminatur contra hostes, qui gravabant eos per rerum subtractionem, qui tamen erant eis aliquo foedere
juncti: et dividitur in tres partes.
Primo contra illos qui erant eis juncti amicitiae foedere; in secunda contra illos qui erant juncti praelationis jure:
cap. 22, onus vallis; in tertia contra illos qui erant eis juncti negotiationis societate: 23 cap., onus tyri. Prima in
duas.
In prima contra amicos extraneos, scilicet Babylonios, qui erant amici, et rebus tandem spoliaverunt, sicut patet
infra 39. In secunda contra amicos cognatos, onus duma. Circa primum duo facit. Primo ponitur titulus, onus
maris, idest Babylonis, propter sonitum multitudinis populorum ut supra 17; deserti, quia in solitudine redigetur.
Jer. 51: desertum faciet Dominus mare ejus, immittit contra eos comminationem ut modum addat.
Secundo ponitur ipsa prophetia: et primo ponitur visio comminationis; secundo modus accipiendae visionis, haec
enim dixit.
Circa primum quatuor designat. Primo tribulationis gravitatem, ponens similitudinem. Sicut turbines, vox
Babylonis, ab Africo de deserto, quod erat ad meridiem, ita venit, contra me vastitas, de terra, scilicet perside,
horribili mihi. Nahum 1: Dominus in tempestate et turbine viae ejus.
Visio dura: in persona Babylonis. Joan. 6: durus est hic sermo. Secundo designat vastatorem.
Et primo quantum ad ducis conditionem in infidelitate. Cyrus, qui incredulus, idest infidelis Domino suo
Balthassar, rebellans, et Babylonem obsidens, confidens de ipsius effeminatione, infideliter agit, idest aget,
videns non posse civitatem capi VI, fraude pacem faciens, et jurans omagium regi Babylonis; a quo invitatus ad
convivium (de quo Daniel. 5), interfecit eum, et cepit civitatem in ducentis militibus per foramen muri, unde
fluvius intrabat, aqua ipsius in multas partes divisa. In crudelitate, qui depopulator. Unde in poenam crudelitatis
suffocatus est in sanguine, et dictum est sibi: sanguinem sitisti, sanguinem bibe. Habac. 2: ecce qui incredulus
est, non erit recta anima ejus in semetipso. Secundo quantum ad exitus regionem: ascende Aelam, civitas
persidis, et provincia, Medaba civitas in media, obside, Babylonem: vox Domini. Jer. 51: ascendite contra eam
omnes gentes. Tertio hostis potestatem. Omnem gemitum ejus, idest Babylonis, ut nec etiam plangere audeat.
Supra 10: non fuit qui moveret pennam, et aperiret os, et ganniret. Vel quia suos gemere faciat. Tertio designat
ipsius prophetae compassionem, quam designat quantum ad corpus, ad quod redundant affectiones mentis: et hoc
quantum ad doloris sensum: propterea repleti sunt lumbi mei dolore, idest, ita doleo sicut qui patitur dolorem in
renibus. Psal. 47: ibi dolores ut parturientis.
Et quantum ad casum, corrui; et quantum ad turbatum vultum, turbatus. Psalm. 76: turbatus sum, et non sum
locutus. Psal. 54: turbatus sum in exercitatione mea. Secundo quantum ad affectum, emarcuit cor meum, idest
affectus tristitia. Jerem. 4: ventrem meum doleo. Tertio quantum ad intellectum stupentem, tenebrae, idest
turbationes praevisae, ac si essem in tenebris. Jerem. 50: omnis qui transibit per Babylonem stupebit, et silebit
super universis plagis ejus. Babylon dilecta, tunc temporis, quamvis postea inimica, in miraculum, idest in
admirationem. Apocaly. 17: admiratus sum cum vidissem illam admiratione magna. Quarto designat
destructionis modum et conditionem, dicens: o Babylon, pone mensam, invitando Cyrum et Darium ad
convivium, contemplare, idest vide, in specula, idest in Scriptura manus scribentis: mane, clara luce Domini;
scilicet o Cyre, o dari, principes comedentes et bibentes, cum eo, surgite, confortati visione, arripite clypeum; et
interficite eum. Jerem. 46: praeparate scutum et clypeum. Vel aliter, verba Domini.
O propheta, pone mensam, idest ponendam praedica, in specula, idest in spiritu prophetiae etc. Ut supra. Vel
verba Cyri: pone mensam, vos: Persae accurrite, date equis annonam, ut sitis parati; tu speculator, contemplare,
quid fiat in tractatu: vos, principes, mei, comedentes. Et hoc stat etiam si non sustineatur quod Cyrus et Darius
fuerint in convivio, ut quidam dicunt, sustinentes festum fieri in civitate, et deliciis vacare. Vel propter festum
discumbebant; vel propter treugas; vel propter victoriam semel habitam; vel propter adjutorium quod receperat
de nocte aggressi sunt civitatem.
Nota super illo verbo, contemplare in specula, quod debet homo in specula mentis contemplari primo peccata
quae commisit, ut doleat. Jer. 31: statue tibi speculam, pone tibi amaritudines, dirige cor tuum in viam rectam.
Secundo supplicia quae meruit, ut timeat. Michaeae 7: dies speculationis, visitatio tua venit. Tertio beneficia
quae Deus contulit, ut gratias agat. Infra 52: vox speculatorum tuorum; levaverunt vocem, simul laudabunt; quia
oculo ad oculum videbunt, cum converterit Dominus sion. Quarto mandata quae praecepit, ut impleat. Oseae 9:
speculator ephraim.
Quinto praemia quae promisit ut comprehendat. 2 Pet. 1: speculatores facti illius magnitudinis.
Accipiens enim a Deo patre gloriam et honorem.
Haec enim dixit. Hic ponit modum acceptionis hujus visionis: et circa hoc quatuor facit. Primo ponitur divina
iussio, pone speculatorem, teipsum, vel discipulum tuum, quem Hebraei, Habacuc dicunt fuisse. Viderit spiritu
prophetali, vel corporaliter. Ezech. 3: fili hominis, speculatorem posui te domui Israel. Secundo ponitur visio: et
primo ponit rem visam: et vidit currum duorum equitum: qui a duobus equis consuevit trahi, exercitum duorum
regnorum significantem: ascensorem, scilicet curruum, asini, regni Persarum, quod primum ignobile, cameli,
medorum; quod semper altum; quasi haec duo animalia, loco duorum equorum, currui adjungentem. Secundo
videntis diligentiam, et contemplatus est. Ezech. 40: pone cor tuum in omnibus quae ego ostendo tibi. Tertio

61

