captivitatem et in Babylonem venies, et ibi morieris, ibique sepelieris tu et omnes amici tui. Secundo
confusionis: coronans, idest, loco coronae qua utebaris cultu pontificali, habebis tribulationem, quasi pilam, quae
non invenit altam stationem.
Currus gloriae tuae, qua ferebaris gloriosus, in confusionem tuam versus. Et ignominia domus Domini; idest,
gloriam quam habuisti in domo Domini, vertetur tibi in ignominiam. Oseae 4: gloriam eorum in ignominiam
commutabo.
Tertio poenam depositionis, et expellam. 3 regum 2: ejecit ergo Salomon Abiathar, ut non esset sacerdos
Domini. Et erit. Hic ponit alterius substitutionem; et circa hoc tria ponit.
Electionem, invocabo, unum de vigintiquatuor, ut legitur 1 par. 25, 1 Reg. 2: suscitabo mihi sacerdotem fidelem,
qui juxta cor meum sit.
Secundo ipsius consecrationem, et induam eum; quia cum vestibus pontificalibus consecrabatur, sicut patet
Levit. 18 de vestibus istis, et Exod. 28.
Tertio confert jurisdictionem. Et potestatem. Et primo quantum ad potestatem quam habebat in populo, ponens
potestatem, et potestatem, scilicet dabo.
Psalm. 108: fiant dies ejus pauci, et episcopatum ejus accipiat alter. Et erit quasi pater.
Jerem. 3: dabo vobis pastores juxta cor meum, et pascent vos scientia et doctrina. Secundo quantum ad
potestatem quam habebat ad templum: et clavem, quae aurea erat, domus David, idest templi, ad quod
aedificandum David impensas praeparavit, sicut patet 1 Paralip. In fine, super humerum, idest suam
gubernationem; vel quia ea utebatur quasi quodam ornamento. Aperiet, quia sibi licitum erat intrare semel per
annum in sancta sanctorum, ut dicitur Heb. 9. Tertio quantum ad potestatem quam habebat supra totum ordinem
ministrantium: et figam illum paxillum, diminutivum de palo: sicut enim super palum aliquem suspenduntur
diversa vasa; ita ad curam ipsius pertinebant diversa officia, quae habent usum diversorum vasorum in
ministeriis domus Domini: in loco fidelium, scilicet templo. De hac potestate dicitur numer. 3 et 4. In die illa.
Hic contra sacerdotium totum, quod destructum est tempore Sedeciae captivante Nabuchodonosor.
Quae enim dicta sunt de sobna pertinent ad tempus Senacherib.
Et vocatur hic paxillus ipsum sacerdotium, quod cessavit tempore captivitatis. Oseae 3: dies multos sedebunt filii
Israel sine rege et sine principe, et sine sacrificio et sine altari et sine ephod, et sine therapim.
Nota super illo verbo, qui habitat in tabernaculo, quod est multiplex tabernaculum. Primum carnalis
concupiscentiae, quod est porcorum. Heb.
Ult.: habemus altare de quo edere non habent qui tabernaculo deserviunt. Secundum est temporalis et naturalis
vitae, quod est hominum. 2 Pet. 1: certus sum enim quod velox est depositio tabernaculi mei. Tertium est
militantis ecclesiae, quod est pugnantium. Supra 4: tabernaculum erit in umbraculum diei ab aestu.
Quartum est contemplativae sapientiae, quod est quiescentium. Ps. 131: introibimus in tabernaculum ejus.
Quintum est visionis aeternae, vel caelestis patriae: quod est omnium beatorum. Infra 33: oculi tui videbunt
jerusalem civitatem opulentam, tabernaculum quod nunquam transferri poterit.
|+23 Capitulus 23
Onus tyri.
In parte ista comminatur contra tyros, qui, populo Dei jungebantur mercationum societate: et dividitur in duas.
Primo comminatur destructionem quae facta est a Nabuchodonosor; in secunda promittit liberationem, et erit
post septuaginta.
Circa primum tria ponit. Primo compatientium tristitiam; secundo timentium fugam, transite; tertio destructionis
poenam, Dominus mandavit. Circa primum tria ponit. Primo dolorem mercatorum, ponens eorum planctum,
ululate naves, scilicet chartaginenses. Apoc. 17: mercatores terrae, de virtute divitiarum ejus divites facti sunt. Et
planctus motivum, vastata est domus; idest tyrus, venire: negotiatio. Et etiam cognoscendi modum, de terra
cethim, idest Graecia. 1 Mach. 1: egressus de terra cethim Darium. Secundo ponit stuporem, tacete, adjungens
tria in quibus gloriabantur: scilicet in munitione loci, qui habitatis. In multitudine mercimonii, negotiatio, idest in
qua negotiantur.
Repleverunt, divitiis in abundantia frumenti. Semen Nili fluminis, est messis, et fruges ejus, scilicet tyri, quia de
Aegypto veniebat eis multum de tritico.
Et ideo facta est, Ezech. 27: dices tyro.
Tertio ponit confusionem vicinorum: et primo sidoniorum, quorum colonia tyrus erat: mare, idest marini
negotiatores, ait: o sidon erubesce, quia non defendisti tyrum: quia fortitudo mea, idest tyrus, est dicens: non
parturivi, ad defensionem tyri. Vel aliter. Sidon ait: o mare, fortitudo maris, idest terrae, erubesce; idest, non
valuit mihi parturivisse, quia capta sum. Vel aliter. Mare, idest fortitudo maris, idest negotiatores qui fortes sunt
in mari, ait: erubesce sidon, dicens, non parturivi, ad defensionem tyri. Vel aliter. Sidon, ait: o mare, fortitudo
maris, idest tyre, erubesce, tu tyre, dicens quae sequuntur. Vel sidon dicens: cum vos ex me geniti sitis, o tyrii ita
capti estis ac si non parturiissem, infra 29: ego etc.. Secundo Aegyptiorum: cum auditum, 1 regum 3: ecce ego
faciam verbum in Israel, quod quicumque audierit, tinnient aures ejus. Transite. Hic praedicit fugam timentium,
quantum ad illos qui Nabuchodonosor impugnante civitatem, fugerunt in Aegyptum cum navibus: et primo
64

