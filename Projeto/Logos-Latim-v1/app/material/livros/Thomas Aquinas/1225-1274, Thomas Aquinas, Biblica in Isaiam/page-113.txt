derelicto idolis adhaerebat, Oseae 2: judicate matrem vestram, judicate. Ponens etiam peccati speciem: super
quem lusistis? quasi dicat, super Deum, blasphemantes ipsum. Supra 37: cui exprobrasti.
Secundo arguit in eis idolatriam: et primo ponit consuetudinem: numquid non, supra 1: vae genti peccatrici,
populo nequam, filiis sceleratis.
Secundo ponit peccati speciem, qui consolamini.
Aggravat autem in eis peccatum idolatriae ex tribus.
Primo ex locorum diversitate; secundo ex divini foederis violatione, quia juxta me; tertio ex peccandi aviditate,
dilexisti stratum. Diversitas autem locorum in quibus sacrificabant ostenditur tripliciter.
Primo quantum ad loca amoena; secundo quantum ad loca sublimia, super montem; tertio quantum ad loca
familiaria, et post Ostium. Circa primum quatuor. Primo describit locorum amoenitatem, vel ex umbris arborum,
quia consolamini: jer. 2: sub omni ligno frondoso tu prosternebaris meretrix: vel ex ubertate aquarum:
immolantes parvulos, idest filios tuos.
Ezech. 16: tulisti filios tuos et filias tuas quas generasti mihi, et immolasti eis ad devorandum, Ps. 105:
effuderunt sanguinem.
Secundo peccati dilectionem: in partibus torrentis pars, quasi: hoc sortem tuam reputasti. Sap. 2: ubique
relinquamus signa laetitiae nostrae: quoniam haec est pars nostra.
Tertio sacrificii oblationem: et ipsis effudisti libamen, quantum ad humida; sacrificium, quantum ad sicca. Supra
1: confundimini ab idolis vestris. Quarto justam Dei indignationem: numquid, jerem. 5: numquid non super his
visitabo? dicit Dominus. Super montem. Hic ponit loca sublimia, in quibus immolabant. Cubile: loquitur ad
similitudinem meretricis, quae se amatoribus prostituit. 4 Reg. 17: fecerunt sibi statuas.
Et post Ostium. Hic designat loca familiaria, quia juxta introitum domorum idola ponebant, ut in magna
memoria haberent. Ezech. 8: adduxit me in visione.
Quia juxta me. Hic aggravat peccatum ex divini foederis violatione, quo Deo quasi sponsa conjuncta erat; et
loquitur sub similitudine adulterae, quae ampliat lectum, ut iuxta virum, adulterum suscipiat, et cum eo facit
pactum de contrahendo, dimisso viro; in quo significatur quod in templo idola coluit. Ezech. 16: facta es quasi
mulier adultera, quae super virum suum inducit alienos. Dilexisti.
Hic aggravat peccatum ex peccandi solicitudine: et primo quantum ad pronitatem peccandi, manu aperta, idest
sine aliquo impedimento. Jer. 3: frons meretricis facta est ei, noluit erubescere.
Ez. 16: nec sic es satiata.
Secundo quantum ad studium placendi, quia ornabat se: et ornasti te, idest thymiama meum proponens in eorum
cultum. Prov. 7: aspersisti cubile tuum thymiama. Tertio quantum ad sollicitudinem invitandi: misisti legatos,
quia etiam a longinquis terris diversa idola congregabat; et sic usque ad inferos, idest usque ad profundum
peccatorum. Ezech. 23: insanivit super eos. In multitudine.
Hic ostendit in peccatis obstinationem.
Primo, quia non revocabantur peccati labore, in multitudine, idest in multiplici cultu idolorum.
Sap. 5: lassati sumus in via iniquitatis et perditionis.
Secundo quia non revocabantur temporali prosperitate. Vitam manus, idest, ad manum habebas unde posses
vivere; et ideo non rogasti me, sed solicita, pro divitiis tuis, idola timuisti, mei oblita. Job 21: ducunt in bonis
dies suos, et in puncto ad inferna descendunt.
Tertio quia non es revocata divina expectatione: et mei non es. Tacens, dissimulans, expectans te ad
misericordiam. Sap. 11: dissimulans peccata propter poenitentiam.
Supra 42: tacui, semper silui.
Ego autem annuntiabo justitiam tuam, quam facis, vel quam suscipere debes: opera, idola. Congregati, ex
diversis gentibus.
Deut. 32: surgent, et opitulentur vobis, et in necessitate vos protegant. Qui autem.
Hic confirmat diversitatem: et primo quantum ad justos; secundo quantum ad injustos: impii autem.
Evasionem autem bonorum a periculis confirmat ex tribus. Primo ex divina mansuetudine, promittens evasionem
quantum ad patriae restitutionem.
Qui confidunt in idolis, opera eorum non proderunt eis. Qui autem terram promissionis. Ps. 36: mansueti autem
hereditabunt terram. Et quantum ad viae expeditionem: et dicam, scilicet principibus medorum: viam facite,
liberando, praebete iter, dando licentiam repatriandi, declinate, ut nos non impediatis, auferte, ut nec alii.
Jerem. 50: tollite de via lapides, Ps. 21: tu autem in sancto habitas laus Israel.
Et quantum ad divinam pietatem: et cum contrito. Psalm. 50: cor contritum et humiliatum Deus non despiciet.
Secundo assignat rationem, ex culpae purgatione promittens remissionem: non enim in sempiternum, psalm.
102: non in perpetuum irascetur, neque in aeternum comminabitur. Et subjungit rationem, ponens expletam in
puniendo justitiam, propter iniquitatem. Abscondi, ut non adjuvarem. Abiit vagus, quasi ovis sine pastore.
Job 22: propter peccata tua plurima, et infinitas iniquitates tuas. Promittens in salvando misericordiam: vias ejus
vidi, oculo misericordiae, ipsi, quantum ad principes, lugentibus, quantum ad populum; vel ipsi, quantum ad
Judaeos, aut quantum ad advenas adiunctos; vel quantum ad terram et habitatores. Psalm. 102: qui propitiatur
omnibus iniquitatibus tuis, qui sanat omnes infirmitates tuas. Tertio confirmat ex prophetarum praenuntiatione:
113

