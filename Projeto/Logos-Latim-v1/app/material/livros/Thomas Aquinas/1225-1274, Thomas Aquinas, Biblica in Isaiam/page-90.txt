fortitudine sua etc.. Secundo roboris a Deo dati magnitudinem: qui autem sperant mutabunt fortitudinem, scilicet
naturalem in divinam, ut non fatigentur ascensu, assument pennas, Prov. 23: facient sibi pennas etc., nec etiam
veloci cursu: current, nec etiam continuo incessu, ambulabunt etc., supra 5: non est deficiens neque laborans etc..
(collationes cap. 40)p adiuvatur spiritus Domini (non in creatione sed in iustificatione, Augustinus: qui creavit te
sine te etc.): per praedicationem, I Cor. 3: Dei adiutores etc., per praeparationem, Iac. 4: appropinquate Domino
etc., per cooperationem, Hebr. 12: contemplantes, ne quis desit etc..
Sancti comparantur aquilis: propter volatus altitudinem, iob 39: numquid ad praeceptum tuum etc., in quo
eminentia contemplationis, supra 33: regem in decore suo etc.; propter odoris subtilitatem, Luc. 16: ubicumque
fuerit corpus etc., in quo fervor dilectionis, Cant. 1: trahe me post te etc.; propter loci sublimitatem, Prov. 30: tria
sunt mihi etc., in quo studium caelestis conversationis, Phil. 3: nostra conversatio etc.; propter motus
velocitatem, Thren. 4: velociores fuerunt etc., in quo promptitudo bonae operationis, Prov. 22: vidisti hominem
etc.; propter renovationem, Ps.: renovabitur ut aquilae etc., in quo studium emendationis et profectus, II Cor. 4:
licet is qui foris etc.; propter membrorum pulcritudinem, Ez. 17: aquila grandis etc., in quo decor virtutum, Cant.
4: tota pulcra es etc.; propter filiorum sollicitudinem, Deut. 32: sicut aquila provocans etc., in quo sollicitudo
sanctorum, II Cor. 11: quis infirmatur etc..
|+41 Capitulus 41
Taceant ad me etc.. Hic incipit eos confortare ad firmam expectationem ex Dei promittentis dilectione. Et
dividitur in tres. In prima ostendit divinam dilectionem ex beneficiis quae patribus exhibuit; in secunda ex filio
quem eis promisit, 42 cap.: ecce servus meus etc. In tertia per consolationes quas inter diversas angustias
praedicit, 43 capit.: et nunc haec dicit Dominus etc.. Intendit autem per beneficia prius praestita, confortationem
Judaeorum et idolorum confutationem, quae talia suis cultoribus non exhibuerunt; et ideo dividitur prima pars in
duas. In prima disceptat contra idolorum cultores; in secunda contra ipsa idola, ibi, prope facite etc.; primum in
duo: primo enim per beneficia Judaeis praestita convincit adversarios; secundo per eadem confortat Judaeos, et
tu Israel serve meus etc.. Circa primum tria. Primo convocat gentes ad judicium, prosequens judicii ordinem, ut
tacentes audiant, et sic respondeant.
Mutent fortitudinem, idest confortent se quasi renovati in fortitudine ad disceptandum mecum. Mich. 6: audiant
montes judicium etc.. Secundo narrat exhibitum beneficium, quis vocavit, ubi narrat multitudinem beneficiorum
quantum ad divinam electionem, ab oriente, scilicet chaldaea, justum, Abraham. Genes. 12, job 23: vestigia ejus
secutus est etc., jer. 13: sicut adhaeret lumbare etc., Os. 9: quasi prima poma ficulneae etc.; quantum ad
concessam potestatem, dabit in conspectu, scilicet quando liberavit Lot, pugnans contra quatuor reges: Gen. 14.
Ps. 1: non sic impii, non sic etc.; quantum ad exequendi facilitatem, transibit in pace, idest sine labore; semita
etc., sicut qui leviter incedit, quasi vestigium viae non derelinquit: vel quia in pedibus labor: signum viae non
derelictus est. Supra 40: current, et non laborabunt etc.; quaerit auctorem: quis haec operatus, et quis, vocans,
aeterna praescientia, infra 49: Dominus ab utero etc.; et ponit responsionem.
Ego Dominus etc., apocal. 1: ego sum alpha etc.. Aliter ad litteram exponitur de Cyro, mystice de Christo.
Tertio ponit quasi gentilium responsum, in quo per idola se defendere credebant. Et primo tangit eorum ad
allegata vel mirabilia visa stuporem, viderunt insulae etc., psalm. 76: viderunt te aquae, Deus etc., accesserunt,
ad resistendum. Secundo ponit mutuam confortationem, unusquisque etc., job 40: una uni adhaerebit etc.. Tertio
ponit idolorum fabricationem: confortabit percutiens, ferrum malleo, cudebat, formabat figuram idoli; dicens de
glutino: bonum est, ad consolidandum idolum: Sap. 13: in pariete ponens illum etc..
Et tu Israel etc.. In parte ista confortat Judaeos ex eisdem beneficiis: et primo ponitur praeteriti beneficii repetitio
in electione patrum Jacob et Abraham, quibus ab aliis universaliter distincti sunt: Jacob quem etc., Psal. 104:
semen Abraham servi etc., Rom. 11: secundum electionem autem etc..
Secundo ponitur futurorum promissio: et primo quantum ad immunitatem malorum, excludens timorem: tum
propter Dei praesentiam, ne timeas quia etc., jerem. 1: ne timeas a facie etc., tum propter patrum justitiam,
suscepit te, quasi semen repromissum, justi mei, Abraham. Vel suscepit, ad defendendum, justi, Cyri. Ps. 90: in
manibus portabunt etc.; ponens etiam hostium amotionem quantum ad eorum confusionem, ecce confundentur.
Jer. 17: confundantur qui me persequuntur etc., quantum ad destructionem, erunt quasi non sint. Supra 30: ad
perdendas gentes in nihilum etc., et reparationis impossibilitatem, quaeres eos etc., psalm. 36: vidi impium super
etc.; ostendens etiam destructionis rationem, quia ego Dominus etc., Ps. 143: emitte manum tuam etc.. Secundo
quantum ad abundantiam bonorum: et primo contra servitutem, ponens ipsum servitutis jugum: noli timere
vermis; quasi qui vilis haberis et calcaris sicut vermis, et pro mortuo computaris. Psalm. 21: ego sum vermis etc.;
ponens etiam divinum auxilium.
Infra 41: ego auxiliatus etc.; ponens etiam exaltationis beneficium, quantum ad hostium subjugationem, ego
posui te etc., supra 25: et triturabitur Moab etc., quod forte tempore Machabaeorum. Et quantum ad eorum
exultationem, et tu exultabis etc., Cant. 1: laetabimur et exultabimus etc.. Secundo contra paupertatem, ponens
primo paupertatis incommodum, egeni et pauperes etc., supra 5: nobiles eius interierunt etc.; secundo divinum
propositum: ego Dominus etc., Ps.: invocabit me et ego etc.; tertio ponit beneficium quantum ad abundantiam

90

