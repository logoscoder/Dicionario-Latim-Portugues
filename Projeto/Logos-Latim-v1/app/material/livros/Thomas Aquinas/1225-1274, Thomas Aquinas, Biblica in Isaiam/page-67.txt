quantum ad partes magnas, contritione, quantum ad parvas. Amos 9: ecce oculi Domini. Et per similitudinem rei
commotae, et quae non stabilitur: commovebitur, de loco ad locum, agitabitur, quasi tremens in proprio loco,
sicut ebrius.
Supra 19: errare fecerunt; et per similitudinem tentorii viatoris, quod in eodem loco non firmiter figitur, et quasi
tabernaculum.
Infra 38: generatio mea ablata est, et convoluta est a me quasi tabernacula pastorum.
Et assignat causam: et gravabit, quasi pondus grave, ut non resurgat, Eccli. 22: super plumbum etc., Zach. 5:
iniquitas sedet super talentum etc.. Psalm. 37: iniquitates meae sicut onus grave gravatae sunt super me. Et erit.
Hic contra populorum gubernatores: et circa hoc tria ponit. Primo ponit eorum poenam, in die illa, judicii,
militiam, Daemones, et super eosdem reges. Joan. 12: nunc princeps hujus mundi ejicietur foras. Vel etiam
malos reges. Et congregabuntur, simul in infernum.
Matth. 25: qui paratus est diabolo et Angelis suis. Fascis. Matth. 13: alligate ea fasciculos ad comburendum; ut
sint similes in poena qui fuerunt similes in culpa.
Apoc. 19: vidi bestiam etc.. Vel in die illa, scilicet destructionis singulorum regnorum, militiam, idola scilicet
solis et lunae, et aliarum stellarum. 4 Reg. 21: adoravit omnem militiam caeli. Et congregabuntur, per
destructionem. Infra 34: tabescet omnis. Secundo determinat poenae mensuram quantum ad tempus: et post
multos dies visitabuntur, quia post quantumlibet tempus tormentis punientur in aeternum. Matth. 25: ite
maledicti in ignem aeternum. Vel in die judicii; ut statim ad infernum peracto judicio redeant. Vel, secundum
aliam expositionem, consolabuntur, quia post tempestatem, omnibus aliquam tranquillitatem facit. Tob. 3. Tertio
punientis gloriam: et primo judicis: et erubescet, idest, splendor ejus nihil reputabitur comparatione splendoris
corporis Christi. Joel. 2: sol convertetur in tenebras, et luna in sanguinem, antequam veniat dies Domini magnus
et terribilis. Vel cultores solis et lunae. Secundo assessorum, cum regnaverit...
Senum: supra 3: Dominus ad judicandum veniet cum senatoribus terrae.
Nota super illo verbo, amara potio, quod potio peccati est amara primo propter conscientiae remorsum.
Proverb. 5: novissima illius amara sunt. Secundo propter mortis metum. Eccl. 41: o mors, quam amara est
memoria tua. Tertio propter divinae dulcedinis defectum. Jer. 2: scito, et vide, quia malum et amarum est
reliquisse te Dominum Deum tuum. Quarto propter poenitentiae planctum. Infra 38: recogitabo tibi in
amaritudine animae meae. Item nota super illo verbo, secretum, quod Dei magnalia sunt secreta primo propter
eorum magnitudinem.
Matth. 19: non omnes capiunt verbum hoc. Joan. 3: si terrena dixi vobis, et non creditis: quomodo si dixero
vobis caelestia, credetis? secundo propter eorum dignitatem.
Matth. 13: vobis datum est nosse mysterium regni Dei; tertio propter aliorum idoneitatem. Matth. 7: nolite
sanctum dare canibus.
Item nota super illo verbo, et erit in die illa, visitabit, quod est visitatio Domini multiplex. Prima condemnationis.
Jerem. 8: in tempore visitationis; secunda correptionis. Ps. 88: visitabo in virga iniquitates eorum. Tertia
consolationis. Luc. 1: visitavit nos oriens ex alto.
|+25 Capitulus 25
Domine Deus.
Hic ponitur gratiarum actio: et primo de populi exaltatione; secundo de ipsius justificatione: cap. 26: in die illa,
tertio de paterna correptione: cap. 27: in die illa. Prima in duas.
In prima ponitur gratiarum actio: exaltabo te, in aliis alte te praedicando, confitebor, in me ipso gratias agendo.
Psalm. 9: confitebor tibi. Domine, in toto corde meo. Secundo ponitur materia gratiarum actionis, quoniam
fecisti. Et primo in generali quantum ad magnitudinem factorum.
Mirabilia. Job 9: qui facit magna etc..
Quantum ad impletionem promissorum, fideles.
Eccl. 36: da mercedem, Domine, sustinentibus te, ut prophetae tui fideles inveniantur.
Amen, id est vere. Secundo in speciali, quia posuisti, et primo opera quae pertinent ad depressionem malorum;
secundo quae pertinent ad exaltationem bonorum, et faciet Dominus.
Circa primum tria.
Primo comminatur poenae flagellum; secundo poenae fructum: super hoc, tertio punitionis modum, sicut.
Dicit ergo primo, civitatem. Jerusalem; alienorum, a Deo, scilicet Judaeorum; in sempiternum non aedificetur:
quia nec in eodem postea, supra 17: ecce Damascus desinat civitas esse. Mich. 3: sion quasi ager, Ez. 27: ad
nihilum deducta es.
Vel de Babylone, sive de qualibet alia civitate gentilium eis adversantium. Super hoc.
Hic ponit fructum in subjectione hominum ad Deum. Et primo ponit duo signa subjectionis. Laudem, laudabit
fortis, quantumcumque tibi subjectus; vel populus gentilis fortis in passionibus. Timorem. Timebit te,
quaecumque civitas. Infra 60: fortitudo gentium venerit tibi. Secundo assignat rationem, quam primo ponit quia
factus es; pauperi, qui parum habet, etsi sufficiens sibi, egeno, qui eget. Psal. 93: factus est mihi Dominus in
refugium, et Deus meus in adjutorium spei meae. Secundo ponit similitudinem, spes, defensionis, a turbine,
67

