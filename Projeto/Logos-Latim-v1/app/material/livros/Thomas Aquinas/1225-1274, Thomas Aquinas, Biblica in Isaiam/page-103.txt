et jordanem, Josue 4: computrescent, sicut Exod. 7, quando aquae versae sunt in sanguinem. Psalm. 105:
increpuit mare rubrum et exsiccatum est.
Secundo ostendit signa potentiae suae in caelis: induam caelos, aereos, tenebris; sicut in Aegypto, Exod. 10.
Psal. 146: qui operit caelum nubibus.
Dominus dedit. Hic ponit seipsum in exemplum: et primo quantum ad beneficii percepti gratiam; tum quantum
ad eloquentiam: linguam eruditam, sustentare, confortationibus: job 4: vacillantes confirmaverunt; tum etiam
quantum ad sapientiam, erigit, ad attendendum, mane, a principio praedicationis meae, vel a principio aetatis.
Vel quia tunc solitus erat orare. Psal. 62: in matutinis meditabor in te. Aperuit, ad intelligendum.
Psal. 84: audiam quid loquatur in me Dominus Deus. Matth. 23: Magister vester unus est, Christus. Secundo
ponit seipsum in exemplum quantum ad obedientiam, ponens perfectam oboedientiam: ego autem non
contradico, sed recipio, et accepto ipsius inspirationem, retrorsum non abii, a bono proposito.
Supra 45: vae qui contradicit factori suo. Ponit etiam obediendi constantiam, quia obedientiam pro nullo periculo
dimisit: corpus meum dedi; idest, exposui me ut talia paterer. Vel forte ad litteram haec passus est. Sed in
Christo plene impletum, Matth. 26 et 27. Jer. 12: dedi dilectam animam meam in manus inimicorum. Tertio
ponit seipsum in exemplum quantum ad fiduciam quam in Deo habebat, primo ponens paratam defensionem:
Dominus Deus auxiliator, jer. 20: Dominus mecum est tamquam bellator fortis.
Secundo fiduciae securitatem: et posuit, ut timore vel rubore non moverer. Ezech. 3: ut adamantem et silicem
dedi te. Tertio assignat securitatis rationem ex potestate adjuvantis: juxta est qui justificat, scilicet Deus. Quis
contradicet? verbis.
Stemus simul. Job 17: pone me, Domine, juxta te, et cujusvis manus pugnet contra me. Adversarius, factis.
Condemnet, falsis judiciis. Rom. 8: Deus qui justificat, quis est qui condemnet? iterum ex infirmitate
impugnantis: ecce omnes quasi vestimentum, vetustate, in quo naturalis defectus; tinea, in quo violentus. Job 13:
qui quasi putredo consumendus sum, et quasi vestimentum quod comeditur a tinea. Ac si diceret: ex omnibus his
sicut ego post accepta beneficia Deo obedio, et in ipso confido, ita et vos.
Quis ex vobis? hic concludit ex exemplo suo salubre consilium: et primo ponit consilium; secundo ponit consilii
contemptum, ecce omnes vos.
Consilium autem dat ut in Deo confidant: unde tria facit. Primo requirit confidentium idoneitatem, quae est ex
timore et obedientia, servi, Isaiae, vel cujuscumque alterius. Psalm. 24: quis est homo qui timet Dominum?
secundo ostendit confidentiae necessitatem: qui ambulavit in tenebris, erroris, vel adversitatis. Joan. 11: qui
ambulat in nocte, offendit. Tertio ponit ipsum consilium: speret in nomine, supra 10: residuum Israel etc.. Ecce
omnes. Hic ponit consilii contemptum, ponens tria. Primo culpam: accendentes, peccatis vestris, ignem, vobis
merentes, accincti, quasi ligati in peccatis vestris: vel expediti ad peccatum. Supra 1: erit fortitudo vestra ut
favilla stupae. Secundo ponit poenam, ambulate, quasi dicat, recipite poenam. Ps. 9: in laboribus manuum
suarum comprehensus est peccator. Tertio ponit punientis potentiam, de manu, scilicet potentiae Dei. Dormietis,
somno mortis.
Nota super illo verbo, in iniquitatibus venditi estis, quod homo pro peccato vendit multa. Primo animi virtutem.
Thren. 1: dederunt pretiosa quaeque pro vili. Secundo caelestem hereditatem. 3 Reg. 21: propitius sit mihi
Dominus, ne vendam hereditatem patrum meorum. Tertio animae libertatem. Eccl. 10: nihil est iniquius quam
amare pecuniam. Quarto divini amoris honorem. Oseae 3: diligit Dominus.
Item super illo verbo, ego autem non contradico, nota quod Deo contradicunt primo infideles divinae veritati.
Eccl. 4: ne contradicas verbo veritatis. Secundo impatientes divinae correptioni.
Job 9: quis contradicit ei (etc.); tertio impoenitentes divinae bonitati.
Supra 41: et erunt quasi non sint: quarto inoboedientes divinae auctoritati, Oseae 4: populus tuus.
Item super illo verbo, in doloribus dormietis, quod peccatores dolent in morte. Primo propter corporalium
amissionem. Job 27: dives cum dormierit, nihil secum afferet. Secundo propter conscientiae contradictionem.
Sap. 5: poenitentiam agentes, et prae angustia spiritus gementes.
Tertio propter futurae gloriae desperationem. Thren.
Ult.: cecidit corona capitis nostri. Vae nobis, quia peccavimus. Quarto propter poenae timorem.
Psal. 47: ibi dolores ut parturientis etc..
|+51 Capitulus 51
Audite me qui sequimini.
Hic excludit secundum impedimentum liberationis quod posset credi ex ipsa oppressione et humiliatione
Judaeorum. Et dividitur in tres. In prima excluditur impedimentum dejectionis ex eorum paucitate; in secunda ex
opprimentium potestate, audite me; in tertia ex poenarum gravitate, ego sum. Circa primum tria. Primo excitat
attentionem, ponens eorum idoneitatem: qui sequimini, bonis operibus, et quaeritis, recta intentione. Psalm. 33:
divites eguerunt et esurierunt; inquirentes autem Dominum non minuentur omni bono. Secundo excludit
paucitatis timorem.
Tertio ponit promissionis firmitatem, levate in caelum. Circa secundum tria. Primo ponit exemplum: attendite ad
petram, scilicet Abraham, propter ejus senectutem, excisi, quasi violenter, non secundum cursum naturae;
103

