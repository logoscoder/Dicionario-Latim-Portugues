Tertio condemnans. Deut. 32: ignis succensus est in furore meo, et ardebit usque ad inferni novissima.
Item super illo verbo, iste in excelsis habitabit, nota quod sancti habitant cum Deo, primo per puritatem actionis.
Psalm. 100: oculi mei ad fideles terrae, ut sedeant mecum. Secundo per inhaesionem amoris. Joan. 14: si quis
diligit me, sermonem meum servabit. Tertio per eminentiam contemplationis. Philip. 3: nostra conversatio in
caelis est. Quarto per gloriam fruitionis.
Psalm. 83: beati qui habitant in domo tua, Domine.
Ubi est litteratus? hic excludit indignum quantum ad illos qui praecipue digni videbantur.
Et primo eminentes in sapientia: ubi est litteratus, eruditus in philosophia; legis verba, eruditus in divina, doctor,
instruens alios in erudimentis utriusque, 1 Cor. 1: ubi sapiens, ubi Scriba, ubi doctus? secundo eminentes in
eloquentia, sed non sapientia, populum alti sermonis. Jerem. 5: ecce ego adducam super vos gentem cujus
ignorabis linguam.
Respice. Hic inducit ad considerandum liberatae civitatis dignitatem: et primo quantum ad copiam bonorum,
ponens quatuor quae sunt in caelesti vel militanti ecclesia: scilicet cordium laetitiam, civitatem solemnitatis.
Supra 30: sicut vox sanctificatae solemnitatis, et laetitia cordis. Rerum opulentiam, oculi tui videbunt. Supra 32:
sedebit populus meus in pulchritudine pacis, in tabernaculis fiduciae, in requie opulenta. Immobilitatis gratiam,
tabernaculum; clavi: loquitur secundum similitudinem tabernaculi quod affigitur clavis et funibus, qui solvuntur
quando transferri debet.
Dan. 7: potestas ejus potestas aeterna, quae non auferetur; et hujus assignat rationem, quia solummodo Dominus
qui valet transferre, et alii non poterunt. Psalm. 47: magnus Dominus, et laudabilis nimis. Aquarum
abundantiam, locus fluviorum, idest divinarum monitionum; rivi, diversi modi participationum. Psal. 45:
fluminis impetus laetificat civitatem Dei. Hoc tamen Judaei totum fabulose referunt ad auream jerusalem.
Secundo quantum ad immunitatem malorum, non transibit. Praeteritum pro futuro.
Remigum, quorumlibet hostium, qui quandoque consueverant per mare terram promissionis infestare. Trieris,
navis habens tres ordines remorum. Et assignat causam: Dominus enim judex, judicans ab adversariis. Zach. 9:
ecce rex tuus venit tibi mansuetus. Laxati.
Hic praedicit ingratorum Judaeorum destructionem primo a Romanis factam: et ponit tria. Primo impotentiam ad
resistendum: laxati, idest praeparati, funiculi, ut te contra Romanos defendas. Loquitur secundum similitudinem
navis quae paratur ad eundum.
Malus, arbor navis, scilicet templum, in quo pretiosa vasa et vela fuisse noscitur. Thren. 1: dedit me Dominus in
manu, de qua non potero fugere. Secundo direptionem spoliorum ab hostibus, tunc dividentur, a Romanis.
Claudi; quasi dicat: nullus erit sic impotens inter eos quin praedam vestram diripiat. Joel. 3: infirmus dicat, quia
ego fortis sum. Tertio remissionem peccatorum hostibus, populus, scilicet Romanus, justificatus comparatione
malitiae Judaeorum. Ezech. 16: justificastis. Vel loquitur contra idumaeos, qui non poterunt praevalere contra
Judaeos, sed magis ab ipsis spoliabuntur tempore Machabaeorum; et populo Judaeorum remittetur iniquitas.
Infra 40: completa est malitia ejus.
|+34 Capitulus 34
Accedite gentes etc..
In parte ista comminatur his qui fuerunt Assyriis coadjutores: et primo communiter omnibus; secundo specialiter
idumaeis, ibi, ecce super idumaeam etc.. Circa primum duo. Primo excitat attentionem, (ponens) attentionis
ordinem, ut accedentes appropinquent, propinqui audiant, et audientes attendant. Infra 49: audite insulae etc.. Et
ponit convocatorum universalitatem: audiat terra. Et orbis, quantum ad mediocres: continens pro contento;
plenitudo, quantum ad majores; germen, quantum ad minores: omnibus se paratum ad annuntiandum, non quod
omnes possint audire ostendit.
Psal. 23: Domini est terra etc.. Secundo ponit comminationem: quia indignatio. Quantum ad tria. Primo quantum
ad destructionem populorum, ponens iudicis, scilicet Dei, indignationem: indignatio Domini etc., supra 14: haec
est manus eius etc., supra 30: ad perdendas gentes etc.. Hominum necem, interfecit per auctoritatem, dedit, quasi
aliis ad interficiendum, sicut executoribus. Zach. 11: ego tradam homines, unumquemque etc.; et cadaverum
abjectionem, interfecti projicientur, sine sepultura, joel. 2: ascendet foetor ejus etc.. Secundo quantum ad
tyrannorum cessationem: tabescent montes, tyranni, a sanguine, idest propter culpam effusi sanguinis. Infra 64: a
facie tua montes etc.. Tertio quantum ad destructionem idolorum: et circa hoc tria. Et primo ostendit cessaturum
idolorum auxilium in bellis: tabescet. Caelorum, scilicet aereorum, idest Daemones; vel, ad litteram, spiritus qui
praesidebant sideribus secundum opinionem gentilium. Supra 19: movebuntur simulacra etc.; et in consiliis
inquantum scilicet divinabant in astris, et complicabuntur etc.. Idest: sicut in libro plicato non potest aliquid legi,
ita nec in caelo poterunt mala eis futura praevidere. Apoc. 6: caelum recessit etc.. Secundo ostendit cessaturum
idolatriae cultum, et omnis militia etc., vel facilitatem impletionis praedictorum. Apoc. Eodem: stellae caeli
ceciderunt etc.. Tertio ostendit utriusque effectivum: quoniam gladius, idest ultio, inebriatus in caelo, idest
abundanter in Daemonibus ultionem exercui, qui idolis praesidebant. Deut. 32: inebriabo sagittas etc..
Ecce super idumaeam. Hic comminatur specialiter idumaeis, qui cum hostibus contra jerusalem venerunt, sicut
dicitur in Abdia, quando capiebant alieni exercitum etc., et circa hoc tria facit. Primo comminatur hominum
81

