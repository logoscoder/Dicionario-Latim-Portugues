actum Dei vindicant in praedictione futurorum, et praecipue quantum ad cultum falsorum deorum. Qui strident,
quasi insani. 3 Reg. 18: clamabant voce magna, et incidebant se juxta ritum suum cultris et lanceolis, donec
perfunderentur sanguine. Deut. 18: ne sit maleficus, neque incantator, neque Pythones consulat, neque divinos, et
quaerat a mortuis veritatem.
Omnia enim haec abominatur Dominus.
Secundo docetur responsio. Numquid non populus erat fidelis a Deo suo, vero; pro vivis ac mortuis, idest pro
salute vivorum ac mortuorum, IV Reg. 1: numquid non erat.
Vel vivis et mortuis, idest loco deorum vestrorum, qui sunt simulatus hominum mortuorum et vivorum. Vel
quaerimus visionem pro vivis mortuis, sicut vos, scilicet a diis vestris, qui sunt similes mortuis. Ad legem magis,
quae prohibet talia, vel quae docet quidem expectandum testimonium, Scripturae. Tertio ponit inobedientium
comminationem: quod si non dixerint.
Et facit tria. Primo comminatur poenam; secundo in poena impatientiam; et cum esurierit; tertio desperationis
tristitiam, et suspiciet.
Dicit ergo primo: quod si non dixerint juxta hoc verbum, respondentes scilicet, vel faciemus quod non erit eis
matutina lux, idest Christus tenebras pellens. Joan. 1: erat lux vera, quae illuminat omnem hominem venientem
in hunc mundum.
Et pertransibit per eam, congregationem, ad alios, non manens in eis: infra 58: ecce adsum: quia misericors sum
Dominus Deus tuus: et corruet in damnationem, et verbum Dei esuriet, Amos 8: ecce ego mittam famem in
terram, non famem panis, neque sitim aquae; sed audiendi verbum Dei. Vel lux consolationis: et corruet, in
damnationem: supra 3: ruit jerusalem, et Juda concidit: et esuriet, pane; et cum esurierit.
Hic comminatur in poena impatientiam quantum ad iram cordis irascetur.
Psalm. 58: si non fuerint saturati, murmurabunt.
Quantum ad blasphemiam oris, et maledicet. Apoc. 16: et blasphemaverunt Deum caeli prae doloribus et
vulneribus; et non egerunt poenitentiam ex operibus suis. Et suspiciet sursum. Hic ponit desperationis tristitiam:
et primo expectationem auxilii: suspiciet sursum, de caelo quaerens auxilium, et ad terram intuebitur, ad
auxilium de terra. Supra 5: aspiciet in terra, et ecce tenebrae tribulationis. Secundo imminentiam periculi: et ecce
tribulatio, praevisa, et tenebrae, quantum ad consilium resistenti; dissolutio, contra confortationem; et angustia,
quantum ad perplexitatem; et caligo persequens, quantum ad persecutionem.
Apoc. 16: factum est regnum eius.
Tertio liberationis impossibilitatem ad similitudinem avis captae. Et non poterit avolare de angustia sua. E
contrario est de justis. Psalm. 123: laqueus contritus est, et nos liberati sumus.
|+9 Capitulus 9
|#1 Lectio 1
Primo tempore alleviata est terra.
Hic ponit destructionis modum et ordinem: et primo secundum diversitatem punitorum; secundo secundum
diversitatem poenarum; ibi, verbum misit.
Prima in tres, secundum tres persecutiones factas ab Assyriis in terram promissionis.
Primo enim teglathphalasar, regnante Phacee in Samaria, captivavit duas tribus et dimidiam quae erant ultra
jordanem, respectu jerusalem, et de tribu zabulon et Nephtali, quae erant citra jordanem, tantum quod posset
aequiparari dimidiae tribui. Et quantum ad hoc dicit: primo tempore, idest tempore primae captivitatis, terra
zabulon, et terra Nepthali alleviata, idest minorata habitatoribus suis; quod forte remanentibus non fuit multum
grave, quia remanserunt eis plures possessiones.
Et de hoc dicitur 4 Reg. 15. Secundo venit Salmanasar nono anno Oseae, et captivavit residuos ex decem
tribubus, qui erant citra jordanem respectu Judaeae; et quantum ad hoc dicit: novissimo, idest in ultima
captivitate generali decem tribuum, via maris, idest regio per quam itur ad mare Genesareth, Galilaeae, idest,
quae est in Galilaea, gentium, quae est trans jordanem, respectu Assyriorum, quamvis citra respectu Judaeae,
aggravata, idest gravi pondere tribulationis pressa. Est autem duplex Galilaea. Una in tribu zabulon, alia in tribu
Nephtali, vicina tyriis; et dicitur gentium ista, vel propter multas gentes quae habitabant ibi, vel propter
dominium, quia dederat eam Salomon regi tyri; 4 Reg. 17. Tertio venit Senacherib, et civitates Juda cepit, et
jerusalem obsedit, sicut dicitur 4 regum 18. Et de ista tertia persecutione loquitur hic propheta dicens, populus; et
promittit Judaeis salutem. Unde duo facit. Primo promittit salutis gratiam; secundo assignat causam, zelus
Domini exercituum. Circa primum tria facit.
Primo promittit salutem; secundo prosequitur salvationis ordinem, ibi, multiplicasti; tertio describit ipsum
salvatorem, ibi, parvulus.
Promittit autem eis salutem contra duo; contra perplexitatem: et quantum ad hoc dicit: populus, Judaeae, qui
ambulabat, idest procedebat in negotiis suis, in tenebris, dubietatis, vidit lucem magnam, diem consolationis:
contra poenae gravitatem: habitantibus in regione umbrae mortis, idest Judaeae, quae propter gravem
persecutionem erat similitudo mortis, lux orta est eis, divinae consolationis.
39

