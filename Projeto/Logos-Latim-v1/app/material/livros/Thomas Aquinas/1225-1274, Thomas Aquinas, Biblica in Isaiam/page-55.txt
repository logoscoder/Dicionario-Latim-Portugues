Emitte agnum.
Hic describit poenae conditionem; et ponit duas conditiones. Primo aequitatem ex parte judicantis: secundo
deceptionem ex parte patientis, et erit cum apparuerit. Aequitas autem poenae disponitur ex culpa praecedente; et
ideo ordinat culpam. Ponit autem duplicem culpam. Primo contra contemptum promissi beneficii; secundo
contra contemptum salubris dati consilii, ini consilium.
Circa primum duo facit. In prima promittit beneficium Christi nascituri de eorum gente, ut ex hoc aliquam
consolationem accipiant. Ruth enim Moabites nupsit booz, ex quo concepit Obed patrem jesse patris David, de
quo natus est Christus; ut dicitur Ruth ultim.. Et ideo dicit, o Domine, pater, agnum, Christum: joan. 1: de petra
deserti, de Ruth gentili, cujus populus lapideus est, deos lapideos adorans: et ob hoc a Deo desertus. Ad montem,
jerusalem, in quo occisus est et surrexit, vel ecclesiam. Dominatorem. Apoc. 5: sedenti super thronum. Secundo
ponit poenam contemnentium: erit sicut avis fugiens, unde fugerant, vel captivi ducebantur.
Supra 10: invenit quasi nidum manus mea fortitudinem populorum. Alii hic volunt, licet extorte, ad litteram
exponere de tributo agnorum, quod rex Moab subtraxerat a rege Israel; sicut dicitur 4 Reg. 3, quod per
prophetam praedicitur restituendum regi jerusalem. Dominatorem, in signum dominii, de petra deserti, locus in
quo nutriebantur oves. Ini consilium. Hic ordinat poenam contra contemptum dati consilii.
Et dividitur in tres. In prima ponit consilium; in secunda consilii contemptum, audivimus, in tertia poenam
contemnentium, idcirco. Circa primum tria ponit. Primo hortatur ad deliberationem, ini consilium quasi: delibera
qualiter salvari possis. Consilium est ipsa quaestio quae vertitur inter consiliantes: Concilium congregatio
consiliatorum.
Coge, quasi strictum consilium habens. Prov. 11: salus ubi multa consilia. Eccl. 32: omnia fac cum consilio, et
post factum non poenitebis.
Secundo ponit consilii tenorem: pone quasi noctem: in quo hortatur ad duo. Ad receptationem Judaeorum
fugientium, ut locum absconsionis praeparet. Pone quasi noctem, idest praepara te ad occultandos eos ita in die
ac si in nocte; vel in meridie, aperta persecutione, ut fugientes celet. Absconde, ut abscondens non reveles vagos.
Hortatur etiam ut receptos amicabiliter sustentet, habitabunt. Infra 32: et erit vir.
Tertio assignat rationem, finitus. Et primo quantum ad hostium destructionem, ne eorum timorem dimittant:
finitus est pulvis, multitudo exercitus Senacherib, consummatus est, idest occisus a filiis, miser, Senacherib:
infra 37: defecit, quantum ad potentiam. Secundo quantum ad Judaeorum restaurationem, ut libentius faciant:
quantum ad regni praeparationem, praeparabitur, in misericordia Dei, vel regis misericordis: solium, regum Juda;
quantum ad regis potestatem: sedebit, quasi quiete regnabit, quantum ad judicii aequitatem: in veritate judicans,
quantum ad sententiae prolationem: quaerens, quantum ad causarum discussionem: reddens, quantum ad
sententiae executionem.
Et hoc potest exponi de ezechia, vel de Christo.
Supra 9: super solium David et super regnum ejus sedebit.
Nota super illo verbo, emitte agnum, quod Christus dicitur agnus primo propter vitae puritatem.
Exod. 12: erit agnus sine macula, agnus, anniculus. Secundo propter mortis mansuetudinem.
Infra 53: quasi agnus coram tondente se non aperuit os suum. Tertio propter peccati expiationem.
Joan. 1: ecce agnus Dei, ecce qui tollit peccata mundi.
Nota super illo verbo, de petra deserti, quod beata virgo dicitur petra primo propter gratiae firmitatem, Eccl. 26:
fundamenta aeterna.
Secundo propter continentiae frigiditatem. Infra 32: sicut umbra petrae prominentis in terra deserta.
Tertio propter fructus ubertatem. Job 29: petra fundebat rivos olei.
Et nota, quod ista petra fuit singularis deserti: quia praecipua quantum ad primum. Can. 4: tota pulchra es, amica
mea. Secundo, quia prima quantum ad secundum. Can. 1: curremus in odorem unguentorum tuorum. Virgo
quantum ad tertium. Supra 7: ecce virgo concipiet et pariet filium.
Nota super illo verbo, emitte, scilicet tu pater filium, quod pater misit filium primo sicut sol radium. Eccl. 43:
tripliciter sol exurens montes.
Secundo sicut fons fluvium. Eccl. 24: ego quasi fluvius dorix. Tertio sicut pater filium. Joan. 3: sic Deus dilexit
mundum ut unigenitum daret.
Audivimus. Hic ponit contemptum consilii ex superbia procedentem: unde describit eorum superbiam quantum
ad tria.
Quantum ad divulgationem, audivimus, quasi publicum; quantum ad quantitatem, superbus est valde; quantum
ad hoc quod excedit ejus dignitatem, superbia ejus, qua de bonis habitis se extollit, arrogantia, qua non habita
praetendit; indignatio, qua vindictas praesumptuose proponit, plusquam etc.. Idcirco.
Hic ponit poenam contemnentium. Et primo puniendorum fletum, Moab ad Moab, idest ad invicem; de quo
supra 15, satis dicitur. Secundo describit poenae modum: his qui laetantur, et ponuntur tria. Primo indicitur
poenae denuntiatio prophetis vel nuntiis: qui laetantur, gloriantur, et confidunt de munitionibus ex muris
lateritiis: Ezech. 33: si speculator viderit etc..
Secundo ponitur poenae descriptio quantum ad destructionem terrarum. Esebon, civitas, in cujus terris abundabat
triticum. Sabama, civitas vicina, in qua abundabat vinum. Quantum ad hostium fortitudinem, Domini gentium,
55

