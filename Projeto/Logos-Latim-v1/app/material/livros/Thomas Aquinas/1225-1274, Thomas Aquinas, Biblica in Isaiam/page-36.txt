accessum ad uxorem. Et etiam si ad hoc fuissent adducti, non esset magis contra honestatem, ut videtur, quam
factum de fornicatione.
Oseae 1, quod tamen ad litteram plures exponunt. Ad tertium dicendum, quod dicitur fidelis propter auctoritatem
sacerdotii et non propter bonitatem vitae; vel quia fide dignus habebatur a rege. Ad quartum dicendum, quod iste
zacharias neuter illorum fuit. Consuetum enim erat apud Hebraeos, sicut etiam modo apud multos, quod pueris
imponantur nomina de cognatione illa: sicut dicitur Luc. 1 de joanne: quia nemo est in cognatione tua qui
vocetur hoc nomine. Et sic iste potuit esse de progenie illius, qui prius interfectus fuerat: vel etiam consuetudo
est apud Hebraeos, ut dicit Hieronymus, quod frequenter utantur propriis pro communibus; sicut bosra, quae est
civitas munita, utuntur frequenter pro qualibet civitate munita. Et sic, quia ille zacharias fuit fidelis propheta, et
in magna fama populi, vocatur iste, qui forte similiter erat fide dignus populo loci illius. Ad quintum dicendum,
quod non est similis objectio: quia quod supra dictum est, oportet intelligi de destructione solum, propter hoc
quod dixit (cap. 7)p derelinquitur. Sed hoc potest intelligi de persecutione facta per teglathphalasar, qui destruxit
Damascum, 4 Reg. 16, et spoliavit regnum Samariae, 4 Reg. 15. Unde signanter dicit: auferetur fortitudo
Damasci, et spolia Samariae. Et hoc fuit satis de propinquo.
Notandum super illo verbo, librum grandem, quod sacra pagina dicitur liber primo grandis quantum ad grande
contentum. Prov. 8: audite me, quoniam de rebus magnis locutura sum, et aperientur labia mea, ut recta
praedicent. Secundo signatur quantum ad visum. Infra 29: et erit vobis visio omnium, sicut verba libro signati.
Tertio involutus propter multiplicem sensum. Ezech. 2: et vidi, et ecce manus Missa ad me, in qua erat involutus
liber. Quarto amarus propter laboris studium. Apocalyp. 10: et accepi librum de manu Angeli, et devoravi eum,
et erat in ore meo tamquam mel dulce, et cum devorassem eum, amaricatus est venter meus. Proverb. 8: qui
mane vigilaverit ad me, inveniet me.
Quinto dulcis quantum ad effectum. Ezech. 3: comede volumen istud: et comedi illud, et factum est in ore meo
quasi mel dulce. Sexto volans quantum ad intellectum. Zach. 5: vidi, et ecce volumen volans. Job 39: numquid
ad praeceptum tuum elevabitur aquila, et in arduis ponet nidum suum? septimo vivificans quantum ad fructum.
Eccli. 24: haec omnia liber vitae, et testamentum altissimi, et agnitio veritatis. Proverb. 8: qui me invenerit,
inveniet vitam.
|#2 Lectio 2
Quia antequam sciat puer. Hic ponitur signi expositio, et secundum litteralem expositionem jam patet; secundum
aliam: antequam sciat, scientia creata, patrem, putativum joseph, vel Deum, fortitudo Damasci, et spolia
Samariae. Secundum hoc etiam potest referri ad captivitatem Samariae, et adjecit.
Hic describitur ipsum destructionis factum: et circa hoc tria facit. Primo ponit puniendorum culpam; secundo
punientium potentiam, ecce adducet Dominus.
Tertio ponit ipsam poenam, et ascendet.
Dicit ergo primo, et adjecit. Post signum datum, aquas siloe. Siloe est quidam fons qui nascitur ad pedes montis
sion, cujus aquae per horas ebulliunt, et plane vadunt: unde significant reges Juda, qui quandoque boni et
potentes, quandoque mali et imbecilles fuerunt, et tamen legitime et quiete regnaverunt comparatione regum
Israel, qui omnes cogebant populum ad idola.
Sed videtur quod hoc non sit eis imputandum pro culpa, quia hoc Domini voluntate factum est, sicut dicitur 3
regum 12: a me factum est verbum hoc.
Et dicendum, quod Dominus juste voluit quod reges Juda paterentur hoc damnum, propter culpam Salomonis, de
quo 3 regum 11. Sed illi male et propter superbiam cordis hoc fecerunt, quia nolebant dare consueta tributa, sicut
legitur 3 regum 12. Vel aliter, abjecit populus iste, idest contempserunt, et persecuti sunt sequentes malitiam
duorum regum. Et haec videtur esse intentio, per id quod sequitur, et assumpsit magis Rasin, etc.: propter hoc.
Hic describitur hostium potentia. Et primo ponitur metaphora quantum ad quatuor: scilicet quantum ad divinum
auxilium, ecce Dominus adducet; quantum ad impetum, aquas fluminis; quantum ad robur, fortes; quantum ad
numerum, et multas, infra 17: sonabunt populi, etc..
Regem Assyriorum, et omnem gloriam ejus, idest exercitum ejus. Jerem. 6: ecce populus veniet de terra
Aquilonis, et gens magna consurget. Glossa dicit, quod intelligit de Senacherib.
Sed contra: quia ipse non vastavit Samariam, sed Salmanasar, sicut dicitur 4 regum 18.
Ad hoc dicunt quidam, quod idem dicitur Salmanasar et Senacherib. Sed hoc patet esse falsum per id quod
dicitur Tob. 1, quod mortuo Salmanasar, regnavit filius ejus pro eo. Et ideo dicendum, quod regnante Salmanasar
jam sene, filius ejus erat in exercitu et forte praeerat exercitui; et ideo idem exercitus est utriusque. Unde loquitur
de tota illa vastatione quae facta est per illos reges Assyriorum, quasi de uno persecutore, propter unitatem regni,
et ascendet.
Hic ponit ipsam poenam, et servat metaphoram, quia aquae abundantes altiores sunt. Unde dicit: ascendet super
omnes rivos, idest principes, et super ripas, terras. Ezech. 38: ascendet indignatio mea in furore meo, et in zelo
meo. Et ibit per Judam. Hic ponit tribulationem redundantem in duas tribus. Et primo ponit tribulationis
redundantiam: et ibit, scilicet aquarum impetus, per Judam, idest per terram Judaeae, inundans: servat
metaphoram: quando enim abundant aquae, emittunt undas extra alveum suum in agros vicinos. Et dicit, ibit,
36

