Supra 40: omnis vallis implebitur, etc.; ponens etiam captivorum reversionem: ecce isti de longe, ab oriente,
mari, occidente. Jer. 31: adducam eos ab Aquilone etc.; ponit etiam gratiarum actionem: laudate caeli etc., psalm.
68: laudent illum caeli etc..
Et dixit sion etc.. Hic excludit eorum dubitationem: et primo illam quae oriebatur ex divina indignatione;
secundo illam quae ex eorum dejectione, et dices in corde etc.; tertio illam quae ex hostium potestate, ibi,
numquid tolletur etc.. Circa primum duo. Primo ponit dubitationem, dereliquit, sine auxilio; et ideo non possum
sperare liberationem. Baruch 4: derelicta sum etc.; secundo excludit eam per similitudinem matris: numquid
potest etc., Ier. 31: si filius honorabilis etc.; tertio adhibet promissionem de civitatis restauratione: et primo
quantum ad reaedificationem murorum, ponens divinum propositum, ecce in manibus; quasi: ita teneo te in
memoria sicut qui scribit, aut facit aliquod signum in manu sua, ut sit memor alicujus rei. Muri tui; quasi, jam
video reaedificationem murorum tuorum.
Iob 37: in manibus abscondit etc., psalm. 89: mille anni ante oculos etc.; et expletionis modum: venerunt
structores, idest reaedificatores, scilicet zorobabel, et Jesus, et alii, jam in oculis meis, dissipantes, chaldaei.
Zach. 4: manus zorobabel etc.. Secundo quantum ad habitationem virorum: et circa hoc tria facit. Primo civium
adunationem: leva in circuitu etc., baruch 4: circumspice, jerusalem etc.. Secundo civitatis rehabitationem,
ostendens quod habitabitur. Vivo ego, modus juramenti, velut ornamento, sicut sponsa vestibus, sic urbs ornatur
civibus. Infra 61: induit me vestimento salutis etc.; ostendens quod habitatoribus implebitur: quia deserta,
quantum ad habitatores, solitudines, quantum ad cultores; ruinae, quantum ad muros destructos.
Zach. 2: absque muro habitabitur etc.; ostendit etiam quod hostibus vacuabitur: et longe etc.. Tertio praedicit
habitatorum multitudinem: adhuc dicent filii sterilitatis, idest qui nati sunt quando te sterilem credebas, vacuata
habitatoribus. Infra 54: dilata locum tentorii etc.. Et dices in corde etc.. Hic excludit secundam dubitationem: et
primo ponit admirationem, et dices, prae admiratione: sterilis, quia non erant in me viri, qui filios generarent;
destituta, divino auxilio. Infra 66: quis audivit unquam tale etc.. Secundo excludit dubitationem, ponens modum
multitudinis habitatorum: haec dicit Dominus: quantum ad quatuor. Primo quantum ad divinam inspirationem:
ecce levabo manum, quasi innuens, supra 11: levabit signum in nationibus etc.. Secundo quantum ad
honorificam reductionem: et afferent in ulnis, in quo significatur auxilium quod a gentibus habuerunt. Reges
nutritii, providentes tibi in necessariis. Baruch 5: adducet Dominus illos ad te etc.. Tertio quantum ad
liberatorum exaltationem: vultu in terra, hoc praecipue tempore Machabaeorum, infra 40: venient ad te curvi etc..
Quarto assignat huius rationem: et scies quia ego etc., Psal. 70: in te Domine speravi, non confundar etc..
Numquid tolletur. Hic excludit tertiam dubitationem: et primo ponit ipsam, a forti, Nabuchodonosor; Matth. 12:
aut quomodo potest quis intrare etc.. Secundo excludit eam: quia haec dicit, primo ponens liberationis
beneficium, captivitas, scilicet Judaeorum. Job 29: conterebam molas iniqui etc.; secundo liberationis modum,
ponens hostium destructionem. Eos vero, scilicet chaldaeos, judicaverunt, injuste. Soph. 3: ego interficiam etc.;
et ponit poenae determinationem, et cibabo: vel propter dissensionem, sicut supra 9: unusquisque carnem brachii
etc., vel propter mortuorum multitudinem, dum os unius cadebat super sanguinem alterius, ac si vellet bibere: vel
propter famem. Tertio ponit liberationis fructum: et sciet omnis caro etc., supra 40: videbit omnis caro etc..
|+50 Capitulus 50
Haec dicit Dominus: quis est hic etc.. Hic incipit removere impedimenta liberationis: et primo removet
impedimenta; secundo apponit remedia, cap. 53: quis credidit auditui etc.. Circa primum removet tria
impedimenta. Primo defectum divinorum beneficiorum; secundo abjectionem personarum, cap. 51: audite me
qui sequimini etc.; tertio inopiam rerum, cap. 52: consurge, consurge etc.. Circa primum tria. Primo excludit
impedimentum; secundo ponit seipsum in exemplum: Dominus dedit mihi etc.; tertio concludit salubre
consilium, quis ex vobis timens etc.. Circa primum duo. Primo excludit defectum divinorum beneficiorum ex
parte divinae voluntatis, secundo ex parte divinae potestatis: numquid abbreviata etc.. Circa primum tria. Primo
excludit divinae voluntatis defectum, quasi non vellet ex seipso Deus benefacere: excludens duplicem modum
alienationis; scilicet modum alienandi uxorem, qui erat per libellum repudii, sicut dicitur Deut. 24: quod quidem
eis permissum est ad duritiam cordis ipsorum, Matth. 19: quis est hic etc..
Sed contra. Jer. 3: pro eo quod moechata esset etc.. Et dicendum, quod Dominus, quantum est in se non
repudiavit eos; sed ipsi per peccata sua Deum dimiserunt.
Excludit etiam modum alienandi possessionem: aut quis est creditor etc., quasi: vos qui estis mea hereditas.
Supra 19: ei vendiderim, non habens aliud quid solvam, unde patet quod ex quo non alienavi vos a meo dominio,
quod paratus sum benefacere quantum ex me est. Secundo ostendit humanae voluntatis peccatum: ecce enim in
iniquitatibus, Rom. 7: ego enim homo carnalis sum, venumdatus sub peccato. Tertio ponit argumentum: quia
veni, per inspirationem; vocavi, per prophetas. Prov. 1: vocavi, et renuistis.
Numquid abbreviata? hic excludit defectum ex parte divinae potestatis, excludens primo potestatis defectum,
abbreviata, ut etiam longinquos non subjicere mihi possim: parvula, contra potestates. Infra 59: ecce non est
abbreviata manus Domini. Secundo ponit divinae potentiae signum, ecce. Primo in aquis: in increpatione, idest
jussione, faciam, si volo, sicut feci in exitu Israel de Aegypto: Exod. 14, ponam flumina, sicut Arnon, numer. 21,

102

