Supra 1: restituam principes tuos ut fuerunt prius. Mulieres. Hic describit persecutionem inflictam quantum ad
tria. Primo quantum ad fructuum amissionem, excitans attentionem, mulieres, quae facile potestis plorare,
opulentae, quae plorandi materiam habetis ex bonorum perditione. Vel mulieres, idest vos Judaei imbecilles.
Psalm. 48: qui confidunt in virtute sua, et in multitudine divitiarum suarum gloriantur. Et ponit temporis
determinationem, post dies, aliquot, et unum. Annum, psalm. 21: quoniam tribulatio proxima est, et non est qui
adjuvet. Et ponit fructuum amissionem: consummata, destructa, collectio, frugum, non veniet, in domos vestras
ab agris. Jer. 48: ablata est laetitia vindemiae.
Secundo quantum ad camporum vastationem, indicens planctum, obstupescite. Baruch 4: exui me stola pacis.
Supra 22: et vocavit Dominus in die illa ad fletum. Et praedicit damnum, super humum. Supra 5: ascendent
super eam vepres et spinae. Tertio quantum ad desolationem civitatum et domorum, ponens ipsam desolationem:
quanto magis, scilicet flendum est, civitatis exultantis, scilicet jerusalem, cujus inferior pars fuit reddita Assyriis.
Supra 22: urbs frequens civitas exultans. Et desolationis magnitudinem quantum ad domos, quia redactae in
perpetuas tenebras, sicut accidit in aedificiis ruinosis. Et tenebrae.
Job 12: palpabunt in tenebris, et non in luce. Et quantum ad agros, gaudium onagrorum, qui morantur in magnis
solitudinibus. Jer. 2: onager assuetus in solitudine. Donec effundatur.
Hic prosequitur liberationem: et primo ponit Judaeorum consolationem; secundo hostium destructionem, grando
autem, tertio prophetae congratulationem, beati qui seminant. Circa primum tria (ponit)p primo divinam
consolationem: haec dico, contingent vastante terram Senacherib: donec spiritus, divina consolatio. Ezech. 37:
scietis quia ego Dominus, quia intromittam in vos spiritum et vivetis.
Secundo consolationis modum et ordinem, quantum ad terrae fertilitatem, et erit desertum; idest, terra vestra
prius deserta, erit ita fertilis sicut carmelus cujus fertilitas reputabitur sterilitas comparatione terrae vestrae.
Supra 29, idem habetur. Quantum ad justitiae observationem, et habitabit. Supra 1: sion in judicio.
Et quantum ad pacis tranquillitatem, et erit opus, idest effectus, silentium, quia sine tumultu contentionum et
bellorum. Supra 26: Domine, dabis pacem nobis. Tertio ponit divinae consolationis jucundam fruitionem, et
sedebit. Prov. 1: qui autem me audierit, absque terrore requiescet, et abundantia perfruetur. Grando, scilicet
tribulationis, in descensione saltus; idest, descendent a Domino super hostes vestros. Civitas. Ninive.
Supra 26: civitatem sublimem humiliabis. Beati qui seminant. Hic ostenditur prophetae congratulatio. Super
aquas, idest super loca fertilia ex abundantia aquarum. Pedem bovis et asini, non simul, quia hoc prohibitum est.
Deut. 22: non Arabis in bove et asino. Psalm. 127: labores manuum tuarum quia manducabis, beatus es, et bene
tibi erit.
Nota super illo verbo, erit opus justitiae pax, quod pax sanctorum in patria erit pulchra, primo quia non erit falsa.
Sap. 15. Secundo quia non interrupta. Supra 9: et pacis non erit finis.
Tertio quia plena. Psalm. 147: posuit fines tuos pacem.
Item nota quod pacem futuram faciunt appetibilem tria. Primo firmitas divinae potentiae. Psal. 124: qui
confidunt in Domino, sicut mons sion, non commovebitur in aeternum qui habitat in jerusalem. Secundo puritas
propriae conscientiae. Prov. 3: ambulabis fiducialiter in via tua, et pes tuus non impinget. Tertio remotio hostilis
nequitiae. Joan. 16: confidite, ego vici mundum.
Item nota super illo verbo, beati qui seminant super aquas, quod doctrina Domini est aqua, primo quia abundat.
Eccl. 24: ego sapientia effudi flumina.
Secundo quia refrigerat. Prov. 25: aqua frigida animae sitienti. Tertio quia fecundat.
Infra 55: quomodo descendit imber de caelo et illuc ultra non revertitur, sed inebriat terram, et germinare eam
facit; sic erit verbum quod egredietur de ore meo. Quarto, quia velociter portat. Joan. 4: fiet in eo fons aquae
salientis in vitam aeternam. Quinto, quia singulis se conformat. Prov. 5: in plateis aquas tuas divide.
|+33 Capitulus 33
Vae qui praedaris.
In parte ista incipit praedicere hostium destructionem: et primo destructionem; secundo destructionis effectum,
35 cap.: laetabitur.
Prima in duas. In prima praedicit destructionem hostium principalium, scilicet Assyriorum; in secunda aliorum
eis auxiliantium, 34 cap.: accedite. Circa primum duo. Primo praedicit destructionem Assyriorum; in secunda
ingratorum Judaeorum: laxati sunt.
Circa primum duo. Primo praedicit Assyriorum destructionem; secundo invitat omnes ad tanti facti
considerationem, audite.
Circa primum duo facit. Primo praedicit poenam quam a Deo percepit; secundo quam aliis ipse intulit, ecce
videntes.
Circa primum tria facit. Primo comminatur Assyriis destructionem, ponens quaestionem, nonne, et
responsionem, cum consummaveris fatigatus; quasi dicat, taedio affectus de multis victoriis.
Matth. 7: in qua mensura mensi fueritis, remetietur vobis. Apoc. 13: qui in gladio occiderit.
Secundo in persona populi petit a Deo comminationis confirmationem, Domine, miserere. Eccli. 36: glorifica
manum, et extende brachium. Psal. 59: da nobis, Domine, auxilium de tribulatione.
79

