Circa primum tria. Primo proponit severum judicium, proponens saevientis iram, indignatio non est mihi; quasi
dicat: immo juste indignor, quia beneficiis ingrati sunt. Infra 51: pleni indignatione Domini. Et ex ira determinat
austeram poenam: quis dabit mihi spinam et veprem? quantum ad praecedentes angustias communiter in ipsis ad
invicem exortas. Supra 5: ascendent super eam vepres et spinae. In praelio, quantum ad impugnationem hostium.
Jerem. 21: ego debellabo; succendam, quantum ad destructionem domorum et civitatum. Jerem. 51: egredimini
etc.. Secundo ponit sententiae temperamentum: an potius tenebo? quasi dicat: retinebo iram meam per
oppositum. Jerem. 30: non avertet Dominus. Et ponit temperamenti fructum quantum ad bonos, quem quilibet
faciet in comparatione ad Deum, faciet pacem; quasi dicat: pacificabit me bonis operibus. Infra 32: erit opus
justitiae pax. In comparatione ad seipsum, florebit, fide, vel bono proposito: germinabit, operis consummatione.
Infra 35: florebit jerusalem quasi lilium. Et in comparatione ad proximum, implebunt faciem; qui egredientur,
scilicet apostoli. Supra 2: de sion exibit lex, et verbum Domini de jerusalem. Psalm. 18: in omnem terram exivit
sonus eorum. Ponit etiam poenae supplementum quantum ad ingratos. Numquid juxta? in quo improperat
temperatae poenae beneficium. Psal. 102: non secundum peccata nostra facies nobis. In mensura in quo
comminatur adaequatum judicium, cum abjecta, a cultu Dei per infidelitatem non credentes Christo. Deut. 25:
secundum mensuram peccati erit et plagarum modus.
Meditatus: in quo ostendit sententiae firmamentum.
Duro, quia non placabitur. Supra 2: quiescite ergo ab homine, cujus spiritus in naribus ejus est. Tertio explicat
motivum ad temperandum ne tunc omnino destrueret, quia scilicet ex illa gente Christus et apostoli descendere
adhuc debebant, per quorum praedicationem, idolorum cultus derelinquendus erat. Et hoc est quod dicit, cum
posuerit. Supra 17: inclinabitur homo ad factorem suum; et oculi ejus ad sanctum Israel respicient.
Civitas. (hic ponitur deliberati executio, et circa hoc tria facit. Primo ponit poenam destructionis: civitas), scilicet
jerusalem. Thren. 1: quomodo sedet sola civitas plena populo? quantum ad hostium potestatem, ibi pascetur,
quasi sine timore requiescet, vitulus, hostium exercitus: summitates, metaphorice, idest spicas, per quas
significantur principes. Supra 13: requiescent ibi bestiae. Vel ad litteram, ut sit desolationis signum. 1 Mach. 4:
viderunt pastophoria dirupta.
Et hominum destructionem, in siccitate: metaphora est, idest sicut spicae teruntur in siccitate aestatis. Mulieres
docentes, a quibus maxime in peccata populus praecipitabatur. Supra 3: populum meum exactores sui
despoliaverunt. Vel quia ipsae mulieres docebant eos, sicut Debora judic. 4. Et Holda 4 Reg. 22. Secundo ponit
poenae aequitatem per comparationem ad culpam: non est enim populus. Supra 5: propterea captivus ductus est
populus meus, quia non habuit scientiam.
Tertio destructionis magnitudinem. Et quantum ad universalitatem locorum, et erit in die, idest ab uno capite
usque ad aliud. Supra 1: a planta pedis usque ad verticem non est in eo sanitas. Et quantum ad paucitatem
hominum remanentium, et vos congregabimini.
Deut. 28: remanebitis pauci numero.
Et erit. Hic ponit consolationem per reductionem ad ipsam.
Tuba, praeceptum regis. Supra 11: levabit signum in nationibus, et congregabit profugos Israel.
Nota super illo verbo, visitabit Dominus in gladio, quod vindicta Dei dicitur gladius primo durus propter poenae
acerbitatem. Secundo magnus propter punitorum universalitatem. Apoc. 6: datus est illi gladius magnus. Tertio
fortis propter punientis potestatem. Job 19: fugite a facie gladii.
Quarto acutus propter ipsius penetrabilitatem, quia usque ad animam. Hebr. 4: vivus est sermo Dei, et efficax, et
penetrabilior omni gladio ancipiti. Quinto lucens propter evidentem aequitatem.
Nahum 3: peribis gladio; devorabit te ut bruchus.
Item super illo verbo, Leviathan, nota, quod diabolus dicitur Leviathan, quia addit primo humanae nequitiae.
Psalm. 68: appone iniquitatem super iniquitatem. Secundo propriae potentiae.
Matth. 4: haec omnia tibi dabo, si cadens adoraveris me. Tertio divinae justitiae. Genes. 4: major est iniquitas
mea quam veniam merear.
Quarto divinae misericordiae. Gen. 34: tristem blanditiis.
Item nota super illo verbo, serpentem, quod diabolus dicitur serpens primo propter renovationis ingenium: 2
corinth. 11. Ipse Satan transfigurat se in Angelum lucis. Secundo propter incedendi modum. Job 1: circuivi
terram, et perambulavi eam. Tertio propter venenosum morsum. Prov. 23: in novissimo mordebit eum coluber.
Quarto propter involutionis modum.
Job 40: stringit caudam suam quasi cedrum.
|+28 Capitulus 28
Vae coronae.
In parte ista comminatur contra illos qui contemnebant prophetarum vaticinia; et primo contra contemnentes in
praesenti; secundo contra futuros temporibus ieremiae: 30 cap. Vae filii desertores.
Prima in duas. In prima contra illos de decem tribubus; in secunda contra illos de duabus, verum hi quoque.
Circa primum tria facit. Primo arguit culpam superbiae.

71

