Hic comminatur insultantibus, et praecipue idumaeis: quibus primo comminatur; et secundo Judaeos consolatur,
ibi, completa est iniquitas tua.
Circa primum duo. Primo excludit laetitiam, gaude, irrisorie. 2 Reg. 1: nolite annuntiare in Geth, neque
annuntietis in compitis Ascalonis. Filia edom, plebs idumaeorum, in terra Hus.
Contra. Deut. 2: in possessionem esau dedi montem Seir. Praeterea. Hus fuit primogenitus Nachor, Gen. 22.
Et dicendum, quod non est mentio de homine Hus, sed de terra Hus, quae alio nomine dicitur ausitidis, ut dicit
Glossa. Jer. 25: cunctis regibus terrae ausitidis, quae est in confinio idumaeorum et Arabum.
Secundo comminatur poenam: ad te quoque perveniet calix ira Dei, inebriaberis, miseria repleberis, nudaberis,
spoliaberis omnibus bonis. Jerem. 49: ecce quibus non erat judicium ut biberent calicem, bibentes bibent.
|#22 Lectio 22
Hic consolatur Judaeos: et primo ex eorum liberatione: completa est iniquitas tua, poenis purgata, non addet, pro
peccatis praeteritis, nisi peccata iteres. Isa. 40: completa est malitia ejus, dimissa est iniquitas illius. Secundo ex
hostium punitione. Visitabit, quasi judex, vel ipsas inquirens vindictas, discooperiet, manifestans per poenas.
Jerem. 49: ego discooperui esau, revelavi abscondita ejus.
|+5 Capitulus 5
Prooemium
Hic propheta, post multiplicia lamenta, convertit se ad orationis remedium; et primo exponit populi miseriam:
secundo petit misericordiam, ibi, tu autem, Domine, etc.. Prima in duas. Primo exponit miseriam populi,
quantum ad mala quae incurrerunt; secundo quantum ad bona, quae amiserunt, ibi, senes defecerunt de portis.
Circa primum duo. Primo excitat attentionem, recordare, attende ad miserias meas. Supra 3: recordare
paupertatis, et transgressionis meae. Recordare, quasi dicat, in notitia tene, intuere, idest, notitia recondita
considerationem defige, respice, cogitando, et discutiendo. Secundo ibi, hereditas nostra versa est ad alienos,
ponit populi afflictionem: et primo in generali; secundo descendendo ad speciales personas, ibi, mulieres in sion
humiliaverunt. Circa primum duo. Primo excludit ea quibus contra miserias sustentabantur, scilicet proprias
possessiones, quae in potestate hostium transierunt, hereditas nostra versa est ad alienos. Supra 1: manum suam
misit hostis ad omnia desiderabilia ejus.
Jer. 6: et transibunt domus eorum ad alteros, et agri, et uxores pariter. Et divinam protectionem: pupilli facti
sumus, quia destituti divina, quasi paterna consolatione. Matres nostrae, synagogae, quasi viduae, quarum acus
sponsus dicebatur. Isa. 9: pupillorum et viduarum ejus non miserebitur: quia omnis hypocrita est et nequam.
Secundo ibi, aquam nostram pecunia bibimus, prosequitur speciales miserias quas patiebantur: et primo
servitutem; secundo afflictionem, ibi, in animabus nostris afferebamus panem nobis. Circa primum duo. Primo
ponit populi servitutem; secundo exaggerat ipsam, ibi, patres nostri peccaverunt, et non sunt. Circa primum duo.
Primo ponit servitutem quam patiebantur quantum ad bona ipsorum: aquam nostram pecunia bibimus hostibus
tyrannice nos opprimentibus. Deut. 2: aquam emptam haurietis, et bibetis. Secundo ponit servitutem quantum ad
proprias personas: et primo coactam: cervicibus nostris minabamur; quasi, in percussione cervicum persistere in
via nolebamus; vel ligati cervicibus. Deut. 28: in gentibus quoque illis non quiesces, nec erit requies tibi.
Secundo ponit servitutem personalem voluntariam, quia inopia compulsi se aliis in servos vendebant, vel
simpliciter, vel ad tempus; et hoc est, Aegypto dedimus manum, quasi eis nos subjugantes. 1 Reg. 2: repleti
prius, pro panibus se locaverunt. Vel dedimus manum, auxilium postulantes. Jer. 2: quid tibi in via Aegypti, ut
bibas aquam turbidam? patres nostri peccaverunt.
Hic exaggerat servitutem: et primo ex conditione servientium, quia pro peccatis aliorum puniuntur, et non sunt,
quia sunt mortui. Portavimus, poenam eorum sustinentes.
Sed contra. Ezech. 18: quid est quod inter vos vertitis parabolam in proverbium dicentes: patres nostri
comederunt uvas acerbas, et dentes filiorum obstupuerunt? solutio. Exod. 20: ego sum Deus zelotes, visitans
iniquitatem patrum in filios, in tertiam et quartam generationem. (Deut. 32): his qui oderunt me retribuam.
Secundo exaggerat ex conditione dominantium servi dominati sunt, sicut Moabitae, et idumaei, et alii vicini,
quorum prius dominati fuerant. Prov. 30: per tria mala movetur terra... Per servum, cum regnaverit, per stultum,
cum saturatus fuerit cibo; per odiosam mulierem, cum in matrimonio fuerit assumpta. In animabus. Hic ponit
afflictionem famis: et ostendit primo penuriam, in animabus, idest in periculo animarum nostrarum, scilicet vitae
nostrae, fugientes in deserto a facie gladii Babylonis: vel quod onerantes se victualibus, periculis se exponebant,
ut hostes insequentes in deserto effugerent: vel quia nimio labore ad conquirendum cibum corpus suum
consumebant.
Isa. 21: qui habitatis in terra Austri cum panibus occurrite fugienti. Secundo ponit famis effectum: pellis nostra
exusta, fame desiccata, tempestatum, quia obsessi et fugientes famem passi sunt diu. Oseae 7: omnes
adulterantes quasi clibanus succensus a coquente. Job 9: pelli meae, consumptis carnibus, adhaesit os meum.
Mulieres. Hic descendit ad speciales personas: et primo ad mulieres, humiliaverunt, corrumpendo eas. Deut. 28:
uxorem accipies, et alius dormiet cum ea: filiae tuae tradentur alteri populo, videntibus oculis tuis. Secundo
quantum ad principes: principes manu suspensi sunt, quasi in eculeo ad manifestandum divitias suas. Deut. 28:
18

