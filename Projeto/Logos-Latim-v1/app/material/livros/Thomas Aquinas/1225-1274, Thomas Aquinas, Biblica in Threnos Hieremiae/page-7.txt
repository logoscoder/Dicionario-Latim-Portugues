eorum coram te. Circa primum tria facit. Primo excitat attentionem: vide, Domine. Psal. 30: miserere mei,
Domine, quoniam tribulor. Secundo proponit dolorem sub metaphora doloris interioris, et angustiae cordis,
conturbatus: quam exponit: quoniam amaritudine plena sum. Jer. 4: ventrem meum doleo. Ruth 1: valde
amaritudine me replevit omnipotens.
Tertio assignat doloris rationem: foris interficit gladius. Deut. 32: foris vastabit eos gladius, et intus pavor.
|#21 Lectio 21
Hic accusat aliorum culpam: et circa hoc tria facit. Primo accusat adjutoris defectum: audierunt, scilicet
Aegyptii, et alii, de quibus confidebam.
Jer. 31: vox in excelso audita est, lamentationis fletus et planctus. Secundo accusat inimicorum gaudium: omnes
inimici mei audierunt malum meum, laetati sunt. Psal. 12: qui tribulant me, exultabunt si motus fuero. Tertio
quasi securus de divina justitia, praedicit eorum interitum: adduxisti diem, hoc est adduces, propter certitudinem,
consolationis, mihi similes, dolores et afflictiones.
Isa. 65: ecce servi mei comedent, et vos esurietis.
|#22 Lectio 22
Hic petit vindictam: et primo reducit culpam in memoriam: ingrediatur omne malum, peccatum.
Psal. 108: in memoriam redeat iniquitas patrum ejus in conspectu Domini, et peccatum matris ejus non deleatur.
Secundo petit poenam, vindemia. Supra: vindemiavit me Dominus, ut locutus est, in die furoris sui.
Tertio assignat causam: multi enim gemitus mei, propter mala quae ab ipsis patior. Jerem. 8: dolor meus super
dolores.
|+2 Capitulus 2
|#1 Lectio 1
Hic plangit destructionem civitatis, populi, et totius regionis. Et dividitur in duas partes. In prima deplorat
destructionem; in secunda excludit populi desperationem, 3 cap.: ego vir videns paupertatem meam. Prima in
duas. In prima plangit destructionis miseriam; in secunda convertit se ad impetrandam divinam misericordiam,
ibi, clamavit cor eorum ad Dominum.
Circa primum duo facit. Primo plangit in generali destructionem; secundo in speciali, ibi, praecipitavit Dominus
circa primum admiratur destructionem propter multiplicem gloriam quae praecesserat, et primo quantum ad
praerogativam divinae cognitionis, de qua Ps. 147, non fecit taliter omni nationi: et contra hoc dicit: quomodo
obtexit caligine, ignorantiae vel tristitiae, isa. 59: impegimus in meridie quasi in tenebris, in caliginosis quasi
mortui. Secundo quantum ad potentiam regalis dignitatis; contra quod 1 esdrae 4: reges fortissimi fuerunt in
jerusalem, qui dominati sunt omni regioni quae trans flumen est. Contra quod dicit: projecit de caelo, hoc est de
culmine dignitatis et potestatis; vel de caelesti conversatione. Apocal. 6: stellae caeli ceciderunt de caelo. Tertio
quantum ad cultum divinae religionis. Psalm. 143: beatus populus cujus Dominus Deus ejus. Contra quod dicit:
non est recordatus, in bonum, scabelli, templi, in quo adorabatur, sicut rex ad scabellum pedis. Ezech. 43: locus
solii mei, et locus vestigiorum pedum meorum, ubi habito in medio filiorum Israel in aeternum.
|#2 Lectio 2
Hic prosequitur in speciali ea quae circa destructionem acciderunt: et primo plangit destructioni adjuncta;
secundo destructionem consequentia, ibi, cui comparabo te? circa primum duo facit.
Primo plangit destructionem aedificiorum communium; secundo eminentium, ibi, et dissipavit quasi hortum etc..
Circa primum duo facit. Primo plangit destructionem aedificiorum, quae pertinent ad robur regis; secundo
eorum, quae pertinent ad usum populi, ibi, tetendit arcum suum etc.. Circa primum duo facit. Primo plangit
destructionem; secundo resistentium impotentiam, ibi, confregit in ira furoris sui. Circa primum tria facit. Primo
plangit eorum destructionem quae sunt ad decorem: omnis speciosa. Joel 1: ignis comedit speciosa deserti.
Secundo eorum quae pertinent ad fortitudinem: destruxit munitiones. Isa. 25: munimenta sublimium murorum
tuorum concident et humiliabuntur, et detrahentur in terram usque ad pulverem. Jer. 33: haec dicit Dominus ad
domos urbis hujus, et ad domos regis Juda, quae destructae sunt. Tertio concludit regni deturpationem: polluit
regnum. Ezech. 28: polluerunt decorem tuum: interficient et detrahent te, et morieris in interitu occisorum in
corde maris.
|#3 Lectio 3
Hic ostendit resistendi impotentiam: et primo excludit robur humanum, cornu, idest potestatem.
Psalm. 74: omnia cornua peccatorum confringam.
Secundo auxilium divinum, avertit, quasi a defensione, qua prius eos defendebat. Psal. 73: ut quid avertis
manum tuam et dexteram tuam? tertio concludit terrae incendium: et succendit.
Isa. 42: succendit eum, et non intellexit.
7

