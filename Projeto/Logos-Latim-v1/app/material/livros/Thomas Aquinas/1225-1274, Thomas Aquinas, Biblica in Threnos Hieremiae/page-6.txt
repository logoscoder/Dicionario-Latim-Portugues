Hic ostendit rigorem justitiae ipsius Dei, inquantum judex est: et circa hoc tria facit. Primo ponit diligentem
peccatorum considerationem: vigilavit, quasi vigilanter consideravit, jugum, afflictionis, mihi pro peccatis meis
manibus imponendum.
Jer. 1: quid tu vides jeremia? virgam vigilantem ego video. Secundo ponit duram poenae afflictionem:
convolutae sunt, scilicet iniquitates, ad modum catenae, indissolubili vinculo, impositae, dum pro his poenam
patior. Psal. 37: iniquitates meae supergressae sunt caput meum, et sicut onus grave gravatae sunt super me.
Tertio excludit evasionem, tum propter debilitatem, infirmata est; tum propter hostis potestatem: dedit me
Dominus in manu, chaldaeorum. Psalm. 30: infirmata est in paupertate virtus mea.
|#15 Lectio 15
Hic prosequitur miseriam servitutis per partes: et primo quantum ad primam captivitatem sub joakim nepote
josiae, de quo 4 regum penult.. Secundo de ultima quae fuit sub Sedecia, de qua 4 Reg. Ult. Et jer. Ult. Ibi,
expandit sion manus suas. Circa primum duo facit. Quia primo plangit hominum captivationem; secundo
consolationis subtractionem, ibi, idcirco ergo plorans, et oculus meus deducens aquas. Circa primum tria facit.
Primo ponit captivitatem eorum qui erant eminentes dignitate, magnificos, principes, quorum est magna facere:
quia, aliis remanentibus, ipsi captivati sunt.
Isa. 3: auferet Dominus a Juda et jerusalem validum et fortem. Secundo eos qui erant eminentes in virtute:
vocavit adversum me tempus, aptum destructioni, ut contereret electos, virtute praeeminentes. Psal. 74: cum
accepero tempus, ego justitias judicabo. Exod. 32: ego autem in die ultionis visitabo, et hoc peccatum eorum.
Eccle. 3: omnia tempus habent. Tertio eorum afflictionem, qui praeeminebant puritate, vel etiam pietate,
torcular, idest afflictionem, virgini ad litteram; vel ipsi plebi, quae usque tunc quasi virgo fuerat; quae fuit etiam
captivata. Jerem. 25: celeuma quasi calcantium concinetur adversus omnes habitatores terrae.
Hic debet praescribi littera secundum Glossam; sed melius est quod in sequenti praescribatur, quia per tres vadit.
|#16 Lectio 16
Hic plangit consolationis subtractionem: et primo ponit doloris planctum, plorans. Jer. 9: quis dabit capiti meo
aquam? secundo doloris materiam: quia longe factus est a me consolator, Aegyptius, convertens, a miseria quam
patior, in pristinam prosperitatem. Psal. 87: longe fecisti notos meos a me. Tertio ponit illius effectum: facti sunt
filii mei perditi. Ex defectu enim auxilii secuta est potestas adversarii, et captivitas populi.
Jer. 50: grex perditus factus est populus meus.
|#17 Lectio 17
Hic plangit secundam captivitatem, quae facta est sub Sedecia, quando universaliter populus captivatus est: et
circa hoc tria facit. Primo plangit obsidionem; secundo captivitatem, ibi, justus est Dominus etc.; tertio famis
consumptionem, ibi, vocavi amicos meos. Circa primum tria facit. Primo ponit defectum amicorum qui adjuvare
debuerant, et prohibere obsidionem: expandit sion manus suas, quasi petens auxilium ab Aegyptiis. Infra ult.:
Aegypto dedimus manum, et Assyriis. Vel a Deo. Isa. 1: cum extenderitis manus vestras, avertam oculos meos.
Secundo ponit adventum hostium: mandavit, juste dispensando, in circuitu, per modum obsidionis, hostes,
chaldaeos. Isa. 10: contra populum furoris mei mandabo illi ut auferat spolia. Tertio vilitatem obsessorum: facta
est jerusalem quasi polluta, ad quam nullus accedit ad defendendum. Jerem. 2: omnes qui quaerunt eam non
deficient.
|#18 Lectio 18
Hic plangit captivitatem: et circa hoc tria facit. Primo confitetur judicis justitiam: justus est Dominus. Dan. 9:
justus Dominus Deus noster in omnibus operibus suis quae facit. Secundo captat auditorum benevolentiam,
provocans eos ad compassionem: audite obsecro. Jer. 4: audite, civitates sion. Tertio plangit captivitatis
miseriam: virgines meae et juvenes mei, qui potuerunt propter robur aetatis, famis mortem evadere, abierunt in
captivitatem. Jer. 51: implevit ventrem suum teneritudine mea, et ejecit.
|#19 Lectio 19
Hic plangit consumptionem eorum qui fame in obsidione mortui sunt: et primo praemittit amicorum
deceptionem, amicos, Aegyptios, quia non adjuverunt, sicut sperabam. Isa. 30: Aegyptus frustra et vane
auxiliabitur; ideo clamavi super hoc. Secundo ponit consumptionem ex hoc occasionatam: sacerdotes, de quibus
videtur magis indignum, consumpti fame. Isa. 5: nobiles enim interierunt fame. Tertio assignat consumptionis
rationem: quia quaesierunt, ad refocillandum, non ad satiandum; et non invenerunt. Vel assignat in hoc rationem
culpam eorum: quia quaesierunt sibi non populo. Ezech. 34: vae pastoribus Israel, qui pascebant semetipsos.
|#20 Lectio 20
Hic incipit conqueri ipsi judici: et circa hoc tria facit. Primo exponit propriam miseriam; secundo accusat
adversariorum culpam, ibi, audierunt quia ingemisco ego; tertio petit vindictam, ibi, ingrediatur omne malum
6

