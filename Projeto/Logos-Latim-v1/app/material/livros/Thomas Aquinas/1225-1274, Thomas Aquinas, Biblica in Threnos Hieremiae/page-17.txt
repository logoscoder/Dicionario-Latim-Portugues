civitas combusta fuit, fundamenta, quicquid forte; vel quia usque ad fundamenta domus destructae sunt. Deut.
32: ignis succensus est in furore meo, et ardebit usque ad inferni novissima.
|#12 Lectio 12
Hic ostendit factum esse admirabile, quia prius erat incredibile: non crediderunt, quando erant in ea reges
potentes, et divina protectione munita, hostis, apertus violenter, inimicus, latens fraudulenter. Isa. 23: quis
cogitavit hoc super tyrum quondam coronatam? ibid. 30: subito dum non speratur venit contritio ejus.
|#13 Lectio 13
Hic assignat rationem destructionis, ut admiratio cesset et primo praelatorum culpam: prophetarum et
sacerdotum, qui populum gubernare debebant. Dan. 13: egressa est iniquitas a senioribus, qui videbantur regere
populum.
|#14 Lectio 14
Secundo ponit insufficientem emendam, quia abstinentes tantum ab ingressu templi, se satisfacere credebant:
erraverunt, vagantes per plateas, caeci: excaecavit enim eos malitia eorum: Sap. 2. Intrare, templum, lacinias
suas, vestes scissas ad modum joculatorum, a lacero laceras, dictas: in quo ostenditur quod a voluptatibus non
cessabant.
Vel secundum aliam litteram, lascivias, et planius est. Isa. 59: manus vestrae pollutae sunt sanguine, digiti vestri
iniquitate. Vel potest exponi de illis qui excaecati corporaliter fuerunt ab hostibus capti, qui domos per se intrare
non poterant, nisi ductoris fimbrias tenerent; et tenet se cum sequente.
|#15 Lectio 15
Hic ponit civium captorum irrisionem ab hostibus: et primo improperat eis sanctorum prophanationem:
clamaverunt, scilicet hostes, eis, scilicet Judaeis, recedite, in captivitatem de loco sancto, nolite tangere, sancta
vos immundi. Lev. 21: omnis qui habuerit maculam de semine Aaron, non accedet offerre hostiam. Secundo
improperat eis Dei indignationem quantum ad divini auxilii destitutionem: jurgati sunt, hostes contra Judaeos, et
commoti, utrique isti objurgando, et illi dolendo ut inhabitet, Deus vos defendens.
Psal. 70: dicentes: Deus dereliquit eum.
|#16 Lectio 16
Et quantum ad poenae inflictionem, cum dicit: facies Domini, praescientia, divisit, in gentes dispersit. Psalm. 34:
divisi sunt ab ira vultus ejus. Tertio improperat eis seniorum irreverentiam, et sunt verba hostium cum Judaeis:
facies sacerdotum non erubuerunt. Isa. 3. Tumultuabitur puer contra senem, et ignobilis contra nobilem. Vel
possunt esse verba prophetae de hostibus.
|#17 Lectio 17
Hic excludit evadendi facultatem, excludens quatuor per quae possent evadere. Primo auxilium amicorum: cum
adhuc subsisteremus, expectaremus, auxilium nostrum vanum, scilicet Aegyptiorum.
Isa. 30: Aegyptus frustra et vane auxiliabitur.
|#18 Lectio 18
Secundo excludit propriarum virium: lubricaverunt; quasi, prae debilitate non poteramus firmiter stare, ac si viae
essent tenebrosae et lubricae.
Psal. 34: fiant viae illorum tenebrae et lubricum, et Angelus Domini persequens eos.
Jer. 23: viae illorum erunt quasi lubricum in tenebris. Et ideo appropinquavit finis, scilicet captivitatis, vel
mortis, et tandem completi sunt dies nostri. Ezech. 7: finis venit, venit finis.
|#19 Lectio 19
Tertio excludit fugae remedium. Tangit historiam hic quae dicitur jer. Ult., quod chaldaei comprehenderunt
Sedeciam fugientem per viam solitudinis locutio hyperbolica. Habac. 1: volabunt quasi aquila festinans.
|#20 Lectio 20
Quarto excludit protectionem regum: spiritus oris nostri, quo respirabamus inter angustias, Christus Dominus,
josias, captus est, interfectus est ab Aegyptiis, 4 Reg. 24, pro peccatis nostris, quia ipse justus erat. Vel potest
exponi de Sedecia, secundum consequentiam historiae. Vel melius de Christo. Isa. 53: ipse vulneratus est propter
iniquitates nostras in umbra, protectione. Cantic. 2: sub umbra illius, quem desideraveram, sedi.
|#21 Lectio 21

17

