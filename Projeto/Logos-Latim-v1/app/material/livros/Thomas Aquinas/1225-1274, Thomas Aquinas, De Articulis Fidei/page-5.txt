quod verbum sit in carnem conversum, contra quod statim ibidem subditur: et habitavit in nobis. Non autem in
nostra natura integre habitasset, si fuisset in carnem conversum.
Unde intelligendum est: verbum caro factum est, idest, verbum factum est homo.
Sic enim frequenter caro sumitur in Scripturis, secundum illud Isai. XL, 5: videbit omnis caro pariter quod os
Domini locutum est.
Quintus error est Arii, qui posuit Christum humanam animam non habuisse, sed verbum fuisse loco animae,
contra quod dicitur Ioan. X, 17: ego pono animam meam, ut iterum sumam eam. Nemo tollit eam a me, sed ego
pono eam a meipso.
Sextus error est Apollinaris, qui cum praedicto testimonio et aliis convinceretur humanam animam Christum
habuisse, posuit quod Christus non habuit intellectum humanum, sed verbum Dei fuit ei loco intellectus, contra
quod est quod Dominus se hominem esse confitetur. Ioan. VIII, 40: quaeritis me interficere, hominem qui
veritatem locutus sum vobis. Non autem fuisset homo, si anima rationali caruisset.
Septimus est error eutychis qui posuit in Christo unam naturam compositam ex divinitate et humanitate, contra
quod apostolus dicit, Phil. II, 6: qui cum in forma Dei esset, non rapinam arbitratus est esse se aequalem Deo;
sed semetipsum exinanivit, formam servi accipiens, in similitudinem hominum factus, et habitu inventus ut
homo: manifeste distinguens in eo duas naturas, divinam et humanam.
Octavus error est Monothelitarum, ponentium in Christo unam scientiam, operationem et voluntatem, contra
quos Dominus dicit Matth. XXVI, 39: non sicut ego volo, sed sicut tu. Ubi manifeste in Christo ponitur alia
voluntas humana, alia divina, quae est communis patri et filio.
Nonus error est Nestorii, qui posuit Christum, Deum perfectum, et hominem perfectum, et tamen aliam dixit esse
personam Dei, aliam hominis, et quod non est facta unio Dei et hominis in una persona Christi, sed solum
secundum gratiae inhabitationem, ita quod negat beatam virginem esse matrem Dei, sed dicit eam esse matrem
hominis Christi, contra quod dicitur Luc. I, 35: quod nascetur ex te sanctum, vocabitur filius Dei.
Decimus error est carpocratis, qui hominem Christum de utroque natum putasse perhibetur, contra quod dicitur
matth. I, 18: antequam convenirent, inventa est in utero habens de spiritu sancto.
Undecimus error est Helvidii dicentis, quod postquam beata virgo peperit filium Christum, ex ioseph plures
filios genuit, contra quod dicitur Ezech. XLIV, 2: porta haec clausa erit, et non aperietur, et vir non transibit per
eam: quoniam Dominus Deus Israel ingressus est per eam, eritque clausa principi. Et contra omnes hos errores in
symbolo apostolorum dicitur: conceptus est de spiritu sancto, natus ex maria virgine: et in symbolo patrum: qui
propter nos homines et propter nostram salutem descendit de caelis, et incarnatus est de spiritu sancto ex maria
virgine, et homo factus est.
|#2 Secundus articulus est de passione et morte Christi, secundum quod ipse Dominus praedixit, Matth. XX, 18:
ecce ascendimus ierosolymam, et filius hominis tradetur principibus sacerdotum et Scribis: et condemnabunt
eum morte, et tradent eum gentibus ad illudendum et flagellandum et crucifigendum.
Et circa hunc articulum primus quidem est error Manichaeorum, qui, sicut corpus Christi esse phantasticum
asserunt, passionem Christi non in veritate, sed in phantasia esse arbitrantur, contra quod dicitur isa. LIII, 4: vere
languores nostros ipse tulit, et dolores nostros ipse portavit.
Et iterum 7, tanquam ovis ad occisionem ductus est: quod etiam inducitur Act. VIII.
Secundus est error Gaiani qui in Christo unam naturam posuit, sed incorporalem et immortalem, contra quod
dicitur I petr. III, 18: Christus semel pro peccatis nostris mortuus est. Et contra hos errores ponitur in symbolo:
crucifixus, mortuus et sepultus.
|#3 Tertius articulus est de resurrectione Christi, secundum quod ipse dicit Matth. XX, 19: tertia die resurget.
Et circa hunc articulum primo quidem erravit cerinthus asserens Christum non surrexisse, sed resurrecturum
esse, contra quod dicitur I corinth. XV, 4: resurrexit tertia die secundum Scripturas.
Secundus error est qui imponitur Origeni, quod sit iterum pro salute hominum et Daemonum passurus, contra
quod dicitur Rom. VI, 9: Christus resurgens ex mortuis, iam non moritur; mors illi ultra non dominabitur. Quod
enim mortuus est peccato, mortuus est semel; quod autem vivit, vivit Deo. Et contra hos errores dicitur in
symbolo: tertia die resurrexit a mortuis.
|#4 Quartus articulus est de descensu ad inferos: credimus enim animam Christi descendisse ad inferos, corpore
iacente in sepulcro, Ephes. IV, 9: descendit primum in inferiores partes terrae. Unde in symbolo dicitur:
descendit ad inferos; quod est contra quosdam, qui posuerunt ipsum Christum non descendisse per seipsum ad
inferos, cum tamen Petrus dicat Act. II, 24, quod non est derelictus in inferno.
|#5 Quintus articulus est de ascensione Christi in caelum, de quo ipse dicit Ioan. XX, 17: ascendo ad patrem
meum et patrem vestrum, Deum meum et Deum vestrum. Circa quam errant seleuciani, qui negant salvatorem in
carne sedere ad dexteram Dei patris, sed quod eam exuit et in sole posuit. Circa quod dicitur marc. Ult., 19:

5

