Ad secundum dicendum, quod apostolus mandat ut bona coram hominibus provideamus propter eorum
utilitatem; unde subdit: si fieri potest, quod ex vobis est, cum omnibus hominibus pacem habentes, quae etiam
intentio vanitatem gloriae excludit.
RA3
Ad tertium dicendum, quod unumquodque perfectum naturaliter communicat se aliis secundum quod possibile
est; et hoc competit unicuique rei ex imitatione primi perfecti, scilicet Dei, qui bonitatem suam communicat
omnibus. Bonum autem alicuius communicatur aliis et quantum ad esse et quantum ad cognitionem; unde ad
naturalem appetitum pertinere videtur quod aliquis bonum suum innotescere velit. Si igitur hoc referatur ad
debitum finem, erit virtutis; si autem non, erit vanitatis.
RA4
Ad quartum dicendum, quod cognoscere divinam bonitatem, est ultimus finis rationalis creaturae, in hoc enim
beatitudo consistit: unde gloria Dei non est ad aliquid aliud referenda, sed proprium ipsius Dei est ut gloria eius
propter seipsam quaeratur. Nullius autem creaturae bonum sua cognitione facit creaturam rationalem beatam;
unde nulla creaturae gloria est propter ipsam quaerenda, sed propter aliud.
RA5
Ad quintum dicendum, quod pro praemio promittitur gloria non vana, sed vera, quae in cognitione Dei consistit;
et talis gloria nunquam est peccatum.
RA6
Ad sextum dicendum, quod plures hominum ad bona spiritualia propter aliqua bona temporalia incitantur; non
tamen propter hoc inordinata cupiditas bonorum temporalium vitio caret; ita etiam, etsi plurimi propter gloriam,
virtutis opera faciant, non tamen propter hoc inordinatus appetitus gloriae vitio caret, quia virtutis opera non sunt
propter gloriam facienda, sed magis propter bonum virtutis, vel potius propter Deum.
RA7
Ad septimum dicendum, quod, sicut Sallustius ibi subdit, boni nituntur ad gloriam vera via, idest per virtutem.
Hoc autem non est inaniter appetere gloriam, sed ad eam inordinate conari.
RA8
Ad octavum dicendum, quod iudicium bene opinantium de aliquo, ita ad inanem gloriam pertinet dum absque
utilitate appetitur.
RA9
Ad nonum dicendum, quod gloria, secundum quod est in his qui cognoscunt bonum nostrum, est obiectum
cupiditatis; et sic non est peccatum: potest enim et bene et male desiderari. Alio modo secundum quod est in
appetitu ipso; et sic habet vanitatem et rationem peccati.
RA10
Ad decimum dicendum, quod vera gloria et inanis gloria possunt esse in eodem, sed non secundum idem.
|a2 Articulus 2
TTA
Secundo quaeritur utrum inanis gloria sit peccatum mortale.
TTB
Et videtur quod sic.
AG1
Nihil enim excludit aeternam mercedem nisi peccatum mortale. Sed inanis gloria excludit mercedem aeternam;
dicitur enim Matth. VI, 1: attendite ne iustitiam vestram faciatis coram hominibus, ut videamini ab eis; alioquin
mercedem non habebitis apud patrem vestrum qui in caelis est. Ergo inanis gloria est peccatum mortale.
AG2
Praeterea, chrysostomus, ibidem, dicit de inani gloria, quod occulte ingreditur, et omnia quae intus sunt
miserabiliter aufert. Sed nihil aufert interiora et spiritualia bona nisi peccatum mortale. Ergo inanis gloria est
peccatum mortale.
AG3
Praeterea, iob XXXI, 26, dicitur: si vidi solem cum fulgeret, et lunam incedentem clare; et laetatum est in
abscondito cor meum, et osculatus sum manum meam ore meo: quae est iniquitas maxima; quod Gregorius
exponit XXII Moral., de inani gloria. Ergo inanis gloria est maximum et mortale peccatum.
AG4
Praeterea, Hieronymus dicit, quod nihil est tam periculosum quantum gloriae cupiditas et iactantiae vitium, et
animus de conscientia virtutum tumens. Sed illud quod est maxime periculosum, videtur esse mortale. Ergo
inanis gloria est peccatum mortale.
AG5
Praeterea, omne vitium capitale est peccatum mortale. Sed inanis gloria est vitium capitale. Ergo inanis gloria est
mortale peccatum.
AG6
179

