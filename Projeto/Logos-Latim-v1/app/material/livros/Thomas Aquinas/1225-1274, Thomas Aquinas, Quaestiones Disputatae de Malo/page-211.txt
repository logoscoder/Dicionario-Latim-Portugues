Cuius ponit Gregorius XXXI Moralium, septem filias, quae sunt proditio, fraus, fallacia, periuria, inquietudo,
violentiae, et contra misericordiam obduratio; quarum distinctio sic accipi potest. Ad avaritiam enim pertinent
duo: quorum unum est superabundare in retinendo; et ex hac parte ex avaritia oritur obduratio contra
misericordiam, sive inhumanitas, quia videlicet obdurat cor suum avarus, ne alicui misericorditer de rebus suis
subveniat. Aliud autem ad avaritiam pertinens est, quod superabundat in accipiendo; et secundum hoc avaritia
dupliciter considerari potest: primo quidem secundum quod est in corde avari; et sic ex ea oritur inquietudo, quia
ingerit homini sollicitudines et curas superfluas; avarus enim non impletur pecunia, ut dicitur Eccle. V, 3.
Secundo vero considerari potest, prout est in executione operis; et sic in acquirendo aliena utitur quandoque
quidem VI, et sic sunt violentiae; quandoque autem dolo: qui quidem si fiat verbo, erit fallacia in simplici verbo,
quo quis decipit alium ad lucrandum; in verbo vero iuramento confirmato erit periurium. Si autem dolus
committatur in opere, sic in rebus quidem erit fraus; quantum ad personas autem proditio, sicut patet de Iuda, qui
propter avaritiam factus est proditor Christi.
RA1
Ad primum ergo dicendum, quod virtus perficitur secundum rationem; vitium autem perficitur secundum
inclinationem appetitus sensitivi; et ideo non oportet quod principale vitium opponatur principali virtuti; quia
secundum aliud attenditur principalitas in vitio et virtute.
RA2
Ad secundum dicendum, quod pecunia, etsi habeat rationem utilis, quia tamen habet rationem universalis, eo
quod pecuniae obediunt omnia, sicut dicitur Eccle. X, 19, ex hoc ipso habet quamdam similitudinem felicitatis;
unde secundum hoc avaritia est vitium capitale, ut dictum est.
RA3
Ad tertium dicendum, quod nihil prohibet, vitium capitale, ex quo multa vitia ut plurimum oriuntur, quandoque
etiam ab aliis vitiis oriri, ut supra dictum est.
|a4 Articulus 4
TTA
Quarto quaeritur utrum mutuare ad usuram sit peccatum mortale.
TTB
Et videtur quod non.
AG1
Nullum enim peccatum mortale est concessum in lege divina. Sed dare mutuum ad usuram est concessum in lege
divina; dicitur enim Deut. XXIII, 19: non fenerabis fratri tuo ad usuram pecuniam, nec fruges, nec quamlibet
aliam rem, sed alieno. Ergo dare mutuum ad usuram non est peccatum mortale.
AG2
Sed dicendum, quod hoc non est concessum illi populo, sed magis permissum propter eius duritiam, sicut et
libellus repudii.
Sed contra, illud quod permittitur tamquam malum non repromittitur ut praemium iustitiae: quod enim
promittitur ut praemium, inducitur ut bonum et desiderandum. Sed dare mutuum ad usuram promittitur in lege
Dei ut praemium iustitiae; dicitur enim deut.
Cap. XXVIII, 12: fenerabis gentibus multis, et ipse a nullo fenus accipies. Ergo dare mutuum ad usuram non est
peccatum mortale.
AG3
Praeterea, praetermittere consilium non est peccatum; quia, ut dicitur I ad Cor. VII, V. 28, mulier non peccat si
nubat, quamvis consilium virginitatis praetermittat. Sed dare mutuum absque usura, ponitur inter consilia; Luc.
Enim VI, 27, 35, dicitur: diligite inimicos vestros, benefacite iis qui oderunt vos,... Et date mutuum nihil inde
sperantes; in quo prohibetur usura, ut multi exponunt.
Ergo dare mutuum ad usuram non est peccatum mortale.
AG4
Praeterea, sicut homo habet dominium suae domus aut equi, ita etiam habet dominium suae pecuniae. Sed homo
potest locare domum suam aut equum pro pretio. Ergo pari ratione potest homo accipere praemium pro pecunia
quam mutuat.
AG5
Praeterea, non videtur esse pactum illicitum, si aliquis ad hoc obligetur ad quod tenetur ex iure naturali; sed ex
iure naturali tenetur homo ut aliquid recompenset ei qui sibi beneficium contulit. Ille autem qui pecuniam
mutuat, aliquod beneficium confert; subvenit enim necessitati indigentis. Ergo si pro hoc beneficio, aliquo certo
pacto obliget eum cui mutuat ad hoc quod aliquid sibi retribuat, non videtur esse pactum illicitum.
AG6
Praeterea, ius positivum a iure naturali derivatur, ut tullius dicit in sua rhetorica.
Sed ius civile permittit usuras. Ergo non est contra ius naturale dare mutuum ad usuras. Ergo non est peccatum.
AG7
211

