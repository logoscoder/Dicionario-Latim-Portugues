quod est peccatum mortale, per reductionem contrariatur praecepto de sanctificatione sabbati, per quam
intelligitur spiritualis quies quae impeditur per immoderantiam gulae.
|a3 Articulus 3
TTA
Tertio quaeritur de speciebus gulae, quas Gregorius assignat XXX Moral., dicens: quinque modis nos gulae
vitium tentat: aliquando namque indigentiae tempora praevenit; aliquando cibos lautiores quaerit; aliquando quae
sumenda sunt praeparari accuratius appetit; aliquando in ipsa quantitate sumendi mensuram refectionis excedit;
aliquando ipso aestu immensi desiderii aliquis peccat; et continentur in hoc versu: praepropere, laute, nimis,
ardenter, studiose.
TTB
Videtur autem quod inconvenienter istae quinque species gulae distinguantur.
AG1
Differunt enim praedicti modi gulae secundum diversas circumstantias: quia praepropere respicit tempus, laute
respicit substantiam cibi, et sic de aliis. Sed circumstantiae, cum sint accidentia actuum, non diversificant
speciem. Ergo secundum praedicta quinque non debent distingui diversae species gulae.
AG2
Praeterea, in quolibet peccato contingit transgredi regulam secundum diversas circumstantias; sicut illiberalis
accipit quando non oportet et ubi non oportet; et similiter secundum alias circumstantias: non tamen secundum
hoc distinguuntur diversae illiberalitatis species. Ergo etiam neque sunt distinguendae diversae species gulae
secundum praedicta quinque.
AG3
Praeterea, sicut tempus ponitur una circumstantia, ita etiam locus, et substantia peccantis.
Si ergo secundum tempus accipitur una species gulae, debent etiam aliae species accipi secundum locum, et
secundum septem alias circumstantias, et sint septem vel octo species gulae.
AG4
Praeterea, secundum Philosophum in III ethic., temperantia, cui opponitur gula, est circa delectationes gustus,
non in quantum est gustus, sed in quantum est tactus. Sed laute et studiose videntur pertinere ad bonitatem
saporis, qui est proprium obiectum gustus. Ergo inconvenienter secundum illa duo assignantur species gulae.
AG5
Praeterea, Augustinus dicit X confess., quod populus in eremo, non quia carnes desideravit, sed quia escae
desiderio adversus Deum murmuravit, meruit improbari.
Sed Gregorius Lib. XXX Moral., dicit, quod populus despecto manna cibos carnium petiit, quos lautiores
putavit. Ergo appetere lauta cibaria non videtur pertinere ad peccatum gulae; et sic videtur quod praedictae
species gulae inconvenienter assignentur.
SC
In contrarium est auctoritas Gregorii huiusmodi species distinguentis.
CO
Respondeo. Dicendum quod in distinguendis speciebus Moralium actuum, oportet praecipue attendere ad motiva
quae sunt propria obiecta actuum voluntariorum, eo quod obiectum movens voluntatem est sicut forma ipsius;
unde actus voluntarii distinguuntur secundum diversa motiva, sicut actus rerum naturalium secundum diversas
formas agentium.
Contingit autem quandoque quod idem motivum est causa quod homo transgrediatur medium virtutis secundum
diversas circumstantias; et tunc secundum diversas circumstantias inordinatas non sumuntur diversae species
peccati; sicut in avaritia movetur homo ad rapiendum aliena et in tempore in quo non debet, et in loco in quo non
debet, et a personis a quibus non debet, propter unum et idem motivum, scilicet, ut congreget pecuniam; et ideo
secundum hoc non diversificantur species avaritiae. Si vero essent diversa motiva ad peccandum, sic essent
diversae species avaritiae; puta, si ad transgressionem quarumdam circumstantiarum inclinaretur propter
defectum dationis, ad alias autem propter superabundantiam acceptionis.
Sic ergo dicendum est, quod praedictae species gulae distinguuntur secundum diversa motiva; ut enim dictum
est, peccatum gulae consistit in concupiscentia inordinata delectationis ciborum. Huiusmodi autem inordinatio
potest referri vel ad delectationem, vel ad ipsam concupiscentiam.
Causa autem delectationis potest esse vel naturalis vel artificialis. Naturalis quidem, sicut cum aliquis superflue
quaerit delectari in esu pretiosarum et electarum rerum secundum illud Amos, VI, 4: qui comeditis agnum de
grege, et vitulos de medio armenti. Causa autem artificialis delectationis, sicut cum aliquis superflue appetit
cibos nimis delicate praeparatos. Quantum ergo ad primum modum dicitur laute, quantum ad secundum studiose.
Ex parte vero concupiscentiae potest inordinatio diversificari secundum diversa motiva tripliciter.
Concupiscentia enim est quidam motus appetitivae virtutis in delectationem tendens. Inordinata autem
vehementia motus etiam in corporalibus secundum tria potest attendi. Primo quidem antequam perveniat ad
terminum in quem tendit; et sic motus vehemens festinat ad terminum pervenire: similiter et concupiscentia,
221

