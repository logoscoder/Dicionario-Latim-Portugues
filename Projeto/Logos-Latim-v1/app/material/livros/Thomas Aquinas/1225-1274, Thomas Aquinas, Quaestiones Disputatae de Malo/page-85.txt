genus peccati, sed quaedam peccati circumstantia, quae potest in quolibet genere peccati inveniri. Et similiter
etiam est dicendum si peccatum in spiritum sanctum sit finalis impoenitentia, secundum expositionem Augustini.
RA3
Ad tertium dicendum, quod blasphemia in spiritum sanctum, secundum antiquos sanctos, accipitur prout est
speciale peccatum oris; sed secundum Augustinus et magistros continetur sub blasphemia omnis repugnatio ad
dona spiritus sancti, sive fiat corde, sive ore, sive opere.
RA4
Ad quartum dicendum, quod si alicui virtus complaceret propter se propter considerationem alicuius superioris
moventis, ex hoc sequeretur ratio specialis virtutis; sicut si aliquis delectaretur in castitate propter amorem Dei,
hoc pertineret ad virtutem castitatis; et similiter etiam si alicui complaceat malitia propter contemptum spei vel
timoris, hoc pertinet ad rationem specialium peccatorum, scilicet desperationis et praesumptionis, quae sunt
species peccati in spiritum sanctum.
RA5
Ad quintum dicendum, quod ratio illa procedit secundum intentionem Augustini; sic autem peccatum in spiritum
sanctum non est speciale genus peccati.
RA6
Ad sextum dicendum, quod desperatus, qui dicitur peccare in spiritum sanctum, putat suam malitiam exsuperare
bonitatem divinam, non quantum ad opinionem, sic enim peccaret peccato infidelitatis, sed quia se habet ad
modum ita putantis, in quantum ex consideratione suorum scelerum de divina bonitate diffidit.
RA7
Ad septimum dicendum, quod, sicut supra, dictum est, aliquis potest dici ex malitia peccare uno quidem modo
sicut ex habitu inclinante, secundum quod malitia dicitur habitus virtuti oppositus. Nec verum est quod
quicumque peccat hoc modo, ex malitia peccet; non enim quicumque iniusta agit, iam habet habitum iniustitiae;
cum homo ex iniustis operationibus ad habitum iniustitiae perveniat, ut dicitur in II ethicorum. Alio modo potest
intelligi quod aliquis ex malitia peccet, quia vult bonum cui coniungitur malum, nec inclinatur ad illud ex aliqua
passione vel ignorantia: et sic etiam manifestum est quod non omnis peccans, ex malitia peccat.
RA8
Ad octavum dicendum, quod malitia contracta dicitur quaedam pronitas quae ex corruptione fomitis nobis inest
ad mala agenda; et sic non accipitur malitia cum dicitur aliquis ex malitia peccare; sed accipitur malitia pro
malitia acta, secundum quod ipsa interior electio dicitur malitia; et sic intelligendum est quod semper cum aliquis
peccat ex malitia, est interior actus peccati qui dicitur malitia, ex qua procedit exterior actus peccati.
RA9
Ad nonum dicendum, quod peccatum quod fit ex inclinatione habitus, habet quidem aliquam rationem ut possit
dici peccatum in spiritum sanctum; sed et aliis modis peccatum in spiritum sanctum accipi potest, ut dictum est.
|a15 Articulus 15
TTA
Quintodecimo quaeritur utrum peccatum in spiritum sanctum possit remitti.
TTB
Et videtur quod non.
AG1
Dicitur enim Matth. XII, 31, quod qui dixerit contra spiritum sanctum, non remittetur ei neque in hoc saeculo
neque in futuro. Ergo peccatum in spiritum sanctum nunquam remittitur.
AG2
Sed dicendum, quod dicitur non remitti, quia de difficili remittitur. Sed contra est quod dicitur Marc. III, 29: qui
blasphemaverit in spiritum sanctum, non habet remissionem in aeternum, sed reus erit aeterni delicti. Non autem
est reus aeterni delicti, cuius peccatum dimittitur. Ergo peccatum in spiritum sanctum nullo modo remittitur.
AG3
Praeterea, pro omni peccato quod dimittitur, est orandum. Sed pro peccatum in spiritum sanctum non est
orandum; dicitur enim I Ioan. V, 16: est peccatum ad mortem; non pro eo dico ut oret quis. Ergo peccatum in
spiritum sanctum nullo modo remitti potest.
AG4
Praeterea, Augustinus dicit in Lib. De serm. Domini in monte, quod tanta est labes huius peccati, quod
humilitatem deprecandi subire non potest. Sed cum initium peccati sit superbia, ut dicitur eccli.
X, 15, nullum peccatum potest sanari nisi per humilitatem; quia contraria contrariis curantur. Ergo peccatum in
spiritum sanctum non potest remitti.
AG5
Praeterea, Augustinus dicit in libro LXXXIII quaestionum, quod peccata imbecillitatis et ignorantiae sunt
venialia, non autem peccatum malitiae. Sed dicuntur venialia, quia sunt remissibilia. Ergo peccatum ex malitia,
quod est in spiritum sanctum, non est remissibile.
85

