qui punitur; sed ex parte punientis, poena habet rationem iustitiae et ordinis; et sic per adiunctionem boni
efficitur culpa minus mala, ut boetius probat in libro I de consolat..
RA13
Ad decimumtertium dicendum, quod culpa et poena pertinent ad naturam rationalem, quae secundum id quod
rationalis est, incorruptibilis est; unde poena proprium subiectum non tollit, etsi auferatur vita corporis per
poenam. Unde concedo quod corpori, simpliciter loquendo, peior sit poena quam culpa.
RA14
Ad decimumquartum dicendum quod Lot non praeelegit culpam poenae, sed ostendit ordinem esse servandum in
fuga culparum: quia tolerabilius est, si quis committit minorem culpam quam maiorem.
RA15
Ad decimumquintum dicendum, quod licet culpa sit temporalis quantum ad actum, est tamen aeterna (nisi per
poenitentiam deleatur) quantum ad reatum et maculam; et aeternitas culpae est causa aeternitatis poenae.
RA16
Ad decimumsextum dicendum, quod esse in pluribus accidit alicui malo, scilicet quod est in moribus hominum,
ex eo quod plures sequuntur naturam sensibilem quam rationem.
Et ideo non oportet quod quanto aliquid magis est in pluribus tanto sit magis malum: quia secundum hoc peccata
venialia, quae plures committunt, essent peiora quam mortalia.
RA17
Ad decimumseptimum dicendum, quod poena est finis culpae quantum ad terminationem, sed non quantum ad
intentionem, ut supra dictum est.
RA18
Ad decimumoctavum dicendum, quod ideo a poena inferni non potest aliquis redire ad vitam, quia culpa eorum
qui sunt in inferno expiari non potest. Unde per hoc non ostenditur quod poena sit magis malum quam culpa.
RA19
Ad decimumnonum dicendum, quod aliquod nomen dicitur per prius de uno quam de alio dupliciter: uno modo
quantum ad nominis impositionem; alio modo quantum ad rei naturam: sicut nomina dicta de Deo et creaturis
quantum ad nominum impositionem per prius dicuntur de creaturis; quantum vero ad rei naturam per prius
dicuntur de Deo, a quo in creaturas omnis perfectio derivatur. Et similiter nihil prohibet quin malum per prius
dicatur secundum nominis impositionem de poena, per posterius vero secundum rei veritatem.
RA20
Ad vicesimum dicendum, quod fomes est principium culparum in potentia; sed malum in actu est peius quam
malum in potentia, ut Philosophus dicit in IX metaph., unde fomes non est magis malum quam culpa.
|q2 Quaestio 2
Prologus
PR1
Et primo quaeritur utrum in omni peccato sit aliquis actus.
PR2
Secundo utrum peccatum consistat in actu voluntatis tantum.
PR3
Tertio utrum peccatum principaliter consistat in actu voluntatis.
PR4
Quarto utrum omnis actus sit indifferens.
PR5
Quinto utrum aliqui sint actus indifferentes.
PR6
Sexto utrum circumstantia det speciem peccato, vel variet in aliud genus peccati.
PR7
Septimo utrum aliqua circumstantia aggravet peccatum cui non det speciem.
PR8
Octavo utrum circumstantia aggravet peccatum in infinitum, ita ut de veniali fiat mortale.
PR9
Nono utrum omnia peccata sint paria.
PR10
Decimo utrum peccatum sit gravius, eo quod maiori bono opponitur.
PR11
Undecimo utrum peccatum diminuat bonum naturae.
PR12
Duodecimo utrum peccatum possit corrumpere totum bonum naturae.

21

