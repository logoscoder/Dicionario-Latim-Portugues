nocumentum quod intentat inferre, opponitur caritati; quantum autem ad rationem apparentis iustitiae, opponitur
verae iustitiae: magis tamen opponitur mansuetudini quae est moderativa irae.
RA3
Ad tertium dicendum, quod etiam irae contrariatur aliquod vitium quod est inordinata remissio irae, de quo
chrysostomus dicit super illud Matth., V, 22: qui irascitur fratri suo: patientia irrationalis vitia seminat,
negligentiam nutrit, et non solum malos sed etiam bonos invitat ad malum. Quia tamen illud vitium est
innominatum, iracundiae non videtur opponi aliud vitium.
|q13 Quaestio 13
Prologus
PR1
Et primo quaeritur utrum avaritia sit vitium speciale.
PR2
Secundo utrum avaritia sit peccatum mortale.
PR3
Tertio utrum sit vitium capitale.
PR4
Quarto utrum mutuare ad usuram sit peccatum
|a1 Articulus 1
TTA
Et primo quaeritur utrum avaritia sit vitium speciale.
TTB
Et videtur quod non.
AG1
Omne enim vitium speciale habet materiam specialem: quia semper in moralibus species determinantur
secundum obiecta. Sed avaritia non habet materiam specialem, sed generalem: dicit enim Augustinus III de lib.
Arb.: avaritia quae Graece philargyria dicitur non in solo argento vel nummis, sed in omnibus rebus quae
inordinate cupiuntur intelligenda est, ubicumque omnino plus vult quisquam quam satis est.
Ergo avaritia non est speciale peccatum.
AG2
Praeterea, id quod continet sub se diversa genera peccatorum, non est speciale peccatum.
Sed avaritia continet sub se diversa genera peccatorum: nam etiam sub avaritia continetur superbia, quae est
appetitus inordinatus excellentiae: dicit enim Gregorius in homil.
Super: ductus est Jesus etc.: avaritia non solum pecuniae est, sed etiam altitudinis, cum supra modum sublimitas
ambitur. Ergo avaritia non est speciale peccatum.
AG3
Praeterea, tullius dicit quod avaritia est immoderatus amor habendi. Sed omnia quae ad nos pertinent, habere
dicimur, et partes nostrae substantiae, et qualitates et quantitates, et exteriora accidentia, ut dicit Philosophus in
praedicamentis.
Ergo avaritia non est speciale peccatum.
AG4
Praeterea, omne peccatum speciale habet aliud peccatum sibi oppositum, ut dicitur in II ethic.. Sed avaritia non
habet aliquod peccatum sibi oppositum, ut patet per Philosophum in V ethic.. Ergo avaritia non est speciale
peccatum.
AG5
Praeterea, illud quod se habet ad omnia genera peccatorum, non videtur esse speciale peccatum. Sed avaritia se
habet ad omnia genera peccatorum: dicitur enim I ad Tim., cap. VI, 10: radix omnium malorum est cupiditas, per
quam avaritia intelligitur, ut Augustinus dicit XI super genes. Ad litteram.
Ergo avaritia non est speciale peccatum.
AG6
Praeterea, si avaritia sit speciale peccatum, hoc maxime erit in quantum avaritia est inordinatus appetitus
pecuniarum. Sed hoc etiam modo avaritia est peccatum generale; quia omne peccatum est per conversionem ad
commutabile bonum, ut Augustinus dicit.
Bona autem temporalia fere omnia per pecuniam possunt acquiri, secundum illud Eccle. X, 19: pecuniae
obediunt omnia. Ergo avaritia nullo modo est speciale peccatum.
AG7
Praeterea, nullum speciale peccatum contrariatur diversis virtutibus, eo quod uni unum est contrarium, ut dicitur
in X metaph.. Sed avaritia contrariatur diversis virtutibus: contrariatur enim caritati, ut Augustinus dicit super
genes. Ad litteram: contrariatur etiam liberalitati, secundum quod communiter dicitur: contrariatur etiam
206

