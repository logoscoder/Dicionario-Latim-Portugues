quo potest peccari venialiter et non mortaliter, statu illo durante. Sed hic status non potest esse alius nisi status
innocentiae.
Ergo in statu innocentiae poterat homo peccare venialiter, statu illo durante.
AG9
Praeterea, in statu innocentiae regimen animae erat bene ordinatum, propter quod dicitur Eccle. VII, 30, quod
Deus fecit hominem rectum. Sed regimen bene ordinatum potest prius debilitari antequam totaliter destruatur.
Ergo et regimen animae poterit prius debilitari per peccatum veniale quam totaliter destrui per peccatum mortale.
AG10
Praeterea, gratia non aufert naturam.
Sed liberum arbitrium hominis naturaliter habet quod potest bene facere, et peccare mortaliter et venialiter. Ergo
donum gratuitum originalis iustitiae non impediebat quominus posset venialiter peccare.
AG11
Praeterea, nihil prohibet defectum esse in actu secundi agentis, nullo defectu existente in actu superioris agentis;
sicut contingit esse defectum in VI germinativa plantae, nullo defectu existente in motu solis. Sed in anima ratio
et sensualitas comparantur sicut superius et inferius. Ergo potuit esse peccatum veniale in actu sensualitatis,
nullo peccato mortali existente in actu rationis, et in statu innocentiae.
AG12
Praeterea, Augustinus dicit XI super Gen. Ad litteram, quod Adam sollicitavit aliqua experiendi cupiditas cum
mulierem videret accepta illa esca non esse mortuam; non tamen sic iam spirituali mente praeditus ullo modo
credere potuit, quod eos Deus ab esca illius ligni invidendo vetuisset. Sed Adam non habuit spiritualem mentem
post peccatum.
Ergo ante peccatum sollicitavit ipsum experiendi cupiditas. Sed experiendi cupiditas est peccatum veniale. Ergo
peccatum veniale in Adam praecessit mortale.
AG13
Praeterea, subitus infidelitatis motus est peccatum veniale. Sed in eva antequam peccaret fuit subitus infidelitatis
motus: quod patet per hoc quod quasi dubitans dixit: ne forte moriamur. Ergo peccavit venialiter antequam
mortaliter.
AG14
Praeterea, secundum Augustinum in Enchir., peccata sunt in anima sicut morbi in corpore. Sed Adam prius
incurrit morbum debilitantem virtutem eius quam incurreret mortem. Ergo pari ratione prius incurrit debilitatem
per peccatum veniale quam mortem spiritualem per peccatum mortale.
AG15
Praeterea, Augustinus dicit XII super genes. Ad litteram: non est arbitrandum, quod esset hominem Deiecturus
tentator, nisi praecessisset in anima hominis quaedam elatio comprimenda. Sed elatio comprimi non potuit
postquam in eam consensit.
Ergo surrexerat in eo antequam fuerat comprimenda per dissensum. Sed talis motus comprimendus, est peccatum
veniale.
Ergo in Adam fuit peccatum veniale ante consensum.
AG16
Praeterea, homo fuit Deiectus a tentatore per peccatum mortale. Sed elatio comprimenda praecessit Deiectionem,
ut ipsa verba Augustini sonant. Ergo peccatum veniale fuit in eo ante peccatum mortale.
SC1
Sed contra. Primum peccatum hominis fuit causa mortis, secundum illud apostoli, Rom. V, 12: per unum
hominem in mundum intravit peccatum, et per peccatum mors. Sed peccatum mortale ex hoc dicitur quod est
causa mortis. Ergo primum peccatum hominis oportuit esse mortale.
SC2
Praeterea, Anselmus dicit in Lib. De conceptu virginali: sicut ordo bestiae est sine ratione agere, ita ordo
humanae naturae est cum ratione agere. Sed qui peccat venialiter, non agit cum ratione; alioquin non esset
malum, cum dionysius dicat cap. IV de divin. Nomin., quod malum hominis est sine ratione esse. Ergo in statu
innocentiae, in quo integer erat ordo naturae, non potuit homo venialiter peccare.
SC3
Praeterea, omnis motus est a praedominante.
Sed in homine in tempore innocentiae praedominabatur iustitia. Ergo omnis motus illius status erat secundum
iustitiam. Illo ergo statu durante, non potuit homo venialiter peccare.
CO
Respondeo. Dicendum quod communiter tenetur, Adam in primo statu venialiter non peccasse, antequam
peccaret mortaliter.
Posset autem aliquis aestimare hoc ideo esse, quia peccata quae sunt nobis venialia, homini in statu innocentiae
fuissent mortalia propter excellentiam sui status. Sed hoc dici non potest. Contingit enim unum et idem peccatum
gravius esse propter personae excellentiam; sed circumstantia personae in infinitum non aggravat, ut faciat de
150

