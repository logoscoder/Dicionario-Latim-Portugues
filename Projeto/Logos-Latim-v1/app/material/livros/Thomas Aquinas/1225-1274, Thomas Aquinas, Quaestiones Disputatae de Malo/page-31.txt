Ad sextum dicendum, quod concupiscibilis dicitur esse maxime infecta quantum ad transfusionem peccati
originalis a parentibus in posteros; sed haec ipsa infectio processit ab inordinata voluntate primi parentis.
RA7
Ad septimum dicendum, quod actus apprehensionis in nobis, qui scientiam a rebus accipimus, est secundum
motum a rebus ad animam. Viciniores autem sunt rebus sensibilibus sensus quam intellectus; et ideo sequitur
quod sicut sensus recipit a rebus sensibilibus, ita intellectus a sensibus. Actus autem appetitivae virtutis est
secundum motum ab anima ad res; et ideo e converso naturaliter ab appetitu superiori procedit motus ad
appetitum inferiorem, ut dicitur in III de anima.
RA8
Ad octavum dicendum, quod actus interior dicitur esse malus propter actum exteriorem, sicut propter obiectum;
tamen culpa completur in actu interiori.
RA9
Ad nonum dicendum, quod id quod non est vere bonum, apparet bonum dupliciter.
Quandoque quidem ex vitio intellectus, sicut cum habet falsam opinionem aliquis de aliquo agendo, ut patet in
eo qui putat fornicationem non esse peccatum, vel etiam in eo qui non habet usum rationis; et talis defectus ex
parte intellectus proveniens diminuit culpam, vel totaliter excusat. Aliquando autem non est defectus ex parte
ipsius intellectus, sed magis ex parte voluntatis; qualis enim est unusquisque, talis et finis videtur ei, ut dicitur III
ethic.. Experimento enim cognoscimus quod aliter videtur nobis bonum aliquid vel malum circa ea quae amamus
et ea quae odimus. Et ideo cum aliquis est inordinate affectus ad aliquid, impeditur iudicium intellectus in
particulari eligibili ex inordinata affectione. Et sic principaliter vitium est non in cognitione, sed in affectione.
Et ideo qui sic peccat, non dicitur ex ignorantia peccare, sed ignorans, ut dicitur in I ethic..
|a4 Articulus 4
TTA
Quarto quaeritur utrum omnis actus sit indifferens.
TTB
Et videtur quod sic.
AG1
Dicit enim Anselmus in Lib. De conceptu virginali: in horum, idest actuum, essentia nulla est iustitia, et eadem
ratione nulla iniustitia. Sed ille actus dicitur indifferens in quo neque est iustitia neque iniustitia. Ergo omnes
actus sunt indifferentes.
AG2
Praeterea, quod est secundum se bonum, non potest esse malum; quia quod per se inest alicui inest ei ex
necessitate. Sed non est aliquis actus qui non possit male fieri, etiam hoc ipsum quod est Deum diligere; ut patet
in eo qui diligit Deum propter temporalia.
Ergo nullus actus est secundum se bonus, et pari ratione neque secundum se malus. Omnis ergo actus secundum
se est indifferens.
AG3
Praeterea, cum bonum et ens convertantur, ab eodem habebit aliquod quod sit bonum et quod sit ens. Sed actus
habet esse morale a voluntate; si enim non sit voluntarius, non est actus moralis. Ergo et bonitatem moralem et
malitiam habet a voluntate.
Ergo secundum se neque est bonus neque malus, sed indifferens.
AG4
Sed dicendum, quod licet actus habeat quod sit moralis, in quantum est voluntarius, quod est quoddam
commune; tamen hoc speciale, quod est esse bonum vel esse malum habet secundum se. Sed contra, bonum et
malum sunt differentiae actuum Moralium.
Sed differentiae per se dividunt genus; et sic oportet quod non ad aliud referantur differentiae quam genus. Si
ergo hoc commune quod est esse morale, habet actus a voluntate, ab eadem etiam voluntate habebit quod sit
bonus vel malus, et sic secundum se est indifferens.
AG5
Praeterea, actus moralis dicitur bonus, in quantum est debitis circumstantiis vestitus; malus autem in quantum
vestitus indebitis circumstantiis. Sed circumstantiae, cum sint accidentia actus, sunt praeter speciem ipsius.
Cum ergo illud dicatur alicui secundum se convenire quod convenit ei secundum suam speciem, videtur quod
actus secundum se nec sit bonus nec malus, sed indifferens.
AG6
Praeterea, sicut album et nigrum invenitur in eadem specie hominis, ita bonum et malum in eadem specie actus.
Non enim differt specie accedere ad suam et ad non suam, quod ex effectu apparet; utrobique enim nascitur
homo; et tamen unum eorum est bonum, aliud malum. Sed album et nigrum non per se conveniunt homini. Ergo
neque bonum et malum per se conveniunt actui; et ita omnis actus secundum se consideratus est indifferens.
AG7
31

