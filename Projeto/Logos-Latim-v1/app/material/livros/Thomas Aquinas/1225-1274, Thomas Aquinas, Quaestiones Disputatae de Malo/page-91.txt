Ad decimumtertium dicendum, quod sicut dionysius dicit IV cap. De div. Nom., bonum contingit ex tota integra
causa, sed malum provenit etiam ex singularibus defectibus; et ideo defectus qui est ex parte corporis sufficit ad
integritatem humanae naturae tollendam.
RA14
Ad decimumquartum dicendum, quod carentia divinae visionis dupliciter competit alicui.
Uno modo sic quod non habeat in se unde possit ad divinam visionem pervenire, et sic carentia divinae visionis
competeret ei qui in solis naturalibus esset etiam absque peccato; sic enim carentia divinae visionis non est
poena, sed defectus consequens omnem naturam creatam: quia nulla creatura ex suis naturalibus potest pervenire
ad visionem divinam. Alio modo potest alicui competere carentia divinae visionis hoc modo ut habeat in se
aliquid ex quo debeatur ei quod careat visione divina; et sic carentia visionis divinae est poena et originalis et
actualis peccati.
RA15
Ad decimumquintum dicendum, quod duplex est causa. Una principalis quae agit per propriam formam, et haec
est nobilior quam effectus in quantum est causa. Alia est causa instrumentalis quae non agit per formam
propriam, sed in quantum est mota ab alio, et hanc non oportet nobiliorem esse effectu, sicut serra non est
nobilior quam domus. Hoc autem modo semen carnale est causa naturae humanae in prole, et etiam culpae
originalis in anima eius.
RA16
Ad decimumsextum dicendum, quod aliquod agens est in actu multipliciter. Uno modo secundum propriam
formam, quae vel continet formam effectus secundum similitudinem speciei, sicut ignis generat ignem; vel
secundum virtutem tantum, sicut sol generat ignem. Alio modo, secundum motum ab alio; et hoc modo
instrumentum agit ut ens actu: et sic etiam semen est actu, in quantum est in eo motus et intentio animae
generantis, secundum Philosophum in Lib. De gener. Animalium; et ex hoc habet virtutem causandi et humanam
naturam et originale peccatum.
RA17
Ad decimumseptimum dicendum, quod aliquis vir iustus accedendo ad uxorem meretur secundum id quod est
proprium sibi; et sic non transmittit peccatum originale, sed secundum id quod habet ab Adam, ut supra dictum
est.
RA18
Ad decimumoctavum dicendum, quod Adam in quantum fuit principium humanae naturae, habuit rationem
causae universalis, et ita per eius actum corrupta est tota humana natura, quae ab eo propagatur.
RA19
Ad decimumnonum dicendum, quod peccatum primi hominis est quodammodo peccatum commune totius
humanae naturae, ut dictum est; et ideo cum aliquis punitur pro peccato primi parentis, non punitur pro peccato
alterius, sed pro peccato suo.
|a2 Articulus 2
TTA
Secundo quaeritur quid sit peccatum originale.
TTB
Et videtur quod sit concupiscentia.
AG1
Dicit enim Augustinus in Lib. De baptismo parvulorum: Adam praeter imitationis exemplum occulta etiam tabe
carnalis concupiscentiae suae tabefecit in se omnes de sua stirpe venturos; unde apostolus recte ait: in quo omnes
peccaverunt. Sed peccatum originale est in quo omnes peccaverunt, ut dictum est. Ergo peccatum originale est
concupiscentia.
AG2
Praeterea, Anselmus dicit in Lib. De conceptu virginali: sic factus est ut inordinatam concupiscentiam sentire
non deberet.
Sed, sicut in eodem libro dicit peccatum est non solum cum non habet homo quod debet habere, sed etiam cum
habet quod non debet habere. Ergo concupiscentia contracta, est peccatum originale.
AG3
Praeterea, Augustinus dicit in libro retractationum, quod concupiscentiae reatus in baptismate solvitur. Sed
proprie solvitur in baptismo reatus originalis peccati. Ergo concupiscentia est originale peccatum.
AG4
Damascenus dicit in libro II, quod peccatum est ex eo quod aliquis avertitur ab eo quod est secundum naturam,
in id quod est contra naturam: ex quo habetur quod peccatum est contra naturam. Sed concupiscentia est
naturalis; hanc enim natura omnia animalia docuit. Ergo concupiscentia non est peccatum originale.
AG5

91

