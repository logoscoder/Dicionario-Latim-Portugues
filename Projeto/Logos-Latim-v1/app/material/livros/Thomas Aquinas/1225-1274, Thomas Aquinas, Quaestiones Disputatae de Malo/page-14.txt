ut in paucioribus, potest excusari a peccato; sicut si aliquis incidens lignum in silva per quam raro transit homo
proiiciens lignum interficiat hominem. Sed si semper vel ut in pluribus adiungatur malum bono quod per se
intendit, non excusatur a peccato, licet illud malum non per se intendat.
Delectationi autem quae est in adulterio, semper coniungitur malum, scilicet privatio ordinis iustitiae; unde non
excusatur a peccato: quia ex hoc ipso quod eligit bonum cui semper coniungitur malum, etsi non velit malum
secundum se ipsum, magis tamen vult incidere in hoc malum quam carere tali bono.
RA16
Ad decimumsextum dicendum, quod sicut per accidens quod est ex parte causae reducitur ad causam per se
agentem; ita per accidens quod est ex parte effectus, reducitur ad alium effectum per se. Malum vero cum sit
effectus per accidens, reducitur ad bonum cui coniungitur, quod est effectus per se.
RA17
Ad decimumseptimum dicendum, quod non semper id quod est per accidens, est ut in paucioribus, sed
quandoque est semper, aut in pluribus; sicut vadens ad forum causa emendi, aut semper aut in pluribus invenit
multitudinem hominum quamvis hoc non intendat. Similiter adulter intendens bonum cui semper coniungitur
malum, semper incidit in malum. Quod autem accidit in hominibus quod bonum sit ut in paucioribus, malum ut
in pluribus, ex hoc contingit quod pluribus modis contingit deviare a medio quam medium tenere, ut dicitur in II
ethic., et quia sensibilia bona sunt magis nota apud multos quam bona rationis.
RA18
Ad decimumoctavum dicendum, quod corruptio dicitur mutatio naturalis, non secundum naturam particularem
eius quod corrumpitur, sed secundum naturam universalem, quae movet ad generationem vel corruptionem; ad
generationem quidem propter se; ad corruptionem autem in quantum generatio sine corruptione esse non potest.
Et sic non est per se et principaliter intenta corruptio sed generatio tantum.
RA19
Ad decimumnonum dicendum, quod causa mali per accidens non est bonum quod privatur per malum, neque
bonum quod substernitur malo; sed bonum quod est agens, quod inducendo unam formam, privat aliam.
|a4 Articulus 4
TTA
Quarto quaeritur utrum malum convenienter dividatur per poenam et culpam.
TTB
Et videtur quod non.
AG1
Quia omnis bona divisio est per opposita.
Sed poena et culpa non sunt opposita: quia aliquod peccatum est poena peccati, ut Gregorius dicit super Ezech..
Ergo malum non convenienter dividitur per poenam et culpam.
AG2
Sed dicendum, quod peccatum non est poena in quantum peccatum, sed per quamdam concomitantiam. Sed
contra, actus, in quantum est inordinatus, est malus. Sed, in quantum est inordinatus, est poena; dicit enim
Augustinus, in I confessionum: iussisti, Domine, et sic est, ut omnis inordinatus animus sibi ipsi sit poena.
AG3
Praeterea, perfectio secunda, quae est operatio, est melior quam prima quae est forma vel habitus: unde et
Philosophus probat in I ethic., quod summum bonum humanum, scilicet felicitas, non est habitus, sed operatio.
Si igitur privari prima perfectione est poena, multo magis peccatum, quod tollit secundam perfectionem, scilicet
malum operationis, est poena.
AG4
Praeterea, omnis passio anxietatem inducens, videtur poenam habere. Sed multa peccata sunt cum passionibus
anxietatem inducentibus, sicut invidia, accidia, ira et huiusmodi; et multa etiam sunt difficultatem habentia in
operando, sicut in persona impiorum dicitur Sap. V, 7: ambulavimus vias difficiles. Ergo videtur quod peccatum,
in quantum huiusmodi, sit poena.
AG5
Praeterea, si peccatum per concomitantiam est poena, omne peccatum quod concomitatur aliqua poena, erit
poena. Sed primum peccatum concomitatur aliqua poena.
Ergo sequitur quod primum peccatum sit poena; quod est contra Augustinum, qui dicit sola illa peccata esse
poenas quae sunt media inter primum peccatum apostasiae et ultimam poenam Gehennae.
AG6
Praeterea, sicut dicit Augustinus in lib.
De natura boni, malum est corruptio modi, speciei et ordinis naturalis; et loquitur de malo in communi.
Postmodum autem ad rationem poenae pertinere dicit quod adversetur naturae. Ergo videtur quod omne malum
sit poena. Non ergo debet malum dividi per poenam et culpam.
AG7
14

