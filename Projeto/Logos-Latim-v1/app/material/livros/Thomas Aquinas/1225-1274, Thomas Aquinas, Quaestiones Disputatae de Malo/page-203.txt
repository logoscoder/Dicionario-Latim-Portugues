Ad sextum dicendum, quod crementum scelerum potest fieri non solum per additionem sceleris ad scelus, sed
etiam per occasionem; et hoc modo ira quae est peccatum veniale, potest facere crementum scelerum.
RA7
Ad septimum dicendum, quod intellectum vel rationem potest aliquid dupliciter corrumpere.
Uno modo per se et directe per quamdam contrarietatem; et sic solum peccatum mortale corrumpit iudicium
rationis. Alio modo indirecte et per accidens, in quantum impeditur usus rationis per quamdam corporalem
commutationem: et hoc modo etiam ira quae est peccatum veniale, potest impedire usum rationis; non tamen
proprie dicitur excaecare, nisi quando rationem ducit in consensum peccati.
RA8
Ad octavum dicendum, quod ratio dirigit omnia ex fine. Illud ergo directe contrariatur rationi quod excludit
debitum finem; et hoc non fit nisi per peccatum mortale. Si autem sit inordinatio circa ea quae sunt ad finem non
excluso fine, non est proprie contra rationem, sed praeter eam; et est peccatum veniale.
RA9
Ad nonum dicendum, quod ira est contra naturam hominis, qui est animal rationale, in quantum contrariatur
rationi; et hoc convenit soli irae quae est peccatum mortale.
RA10
Ad decimum dicendum, quod caritas vult proximo bonum sub ratione boni, et ideo proprie caritati contrariatur
odium. Ira autem appetit malum proximi non in quantum malum, sed sub ratione iusti vindicativi, ut dictum est:
et ideo ex parte obiecti, quod non est vere iustum sed apparens, contrariatur iustitiae; ex parte vero passionis
contrariatur mansuetudini, quae tenet medium in ira.
RA11
Ad undecimum dicendum, quod auctoritas illa est intelligenda de perfecto motu irae per vitium.
RC1
Ad primum vero quod in contrarium obiicitur, dicendum, quod Glossa illa loquitur de ira quae est in sola
sensualitate, quae dicitur ad effectum perducere, non solum in exteriori opere, sed etiam per interiorem
consensum, qui apud Deum pro facto reputatur.
RC2
Ad secundum dicendum, quod ratio illa procedit de ira per zelum, quae est imperfecta ex parte obiecti.
RC3
Ad tertium dicendum, quod pius animus irascitur ira per zelum, quae est virtuosa, ut supra dictum est.
RC4
Ad quartum dicendum, quod inter vindictam iustam et iniustam nihil est medium; et ideo etiam nec inter iram
virtuosam et iram quae est peccatum mortale, nisi forte ira imperfecta, quae est venialis.
RC5
Ad quintum dicendum, quod eliseus non maledixit pueris ex ira vitiosa, quasi propter livorem vindictae, sed ex
zelo divinae iustitiae.
RC6
Ad sextum dicendum, quod apostolus permittit motum irae imperfectae, quae in sola sensualitate consistit.
RC7
Ad septimum dicendum, quod si illa concupiscentia est perfecta eius, quod ex genere suo est peccatum mortale,
ipsa etiam est peccatum mortale; si tamen sit imperfecta, est peccatum veniale sicut et de ira dictum est.
RC8
Ad octavum dicendum, quod ira non perfecte audit rationem dissuadentem; audit tamen quandoque perfecte
rationem consentientem.
|a4 Articulus 4
TTA
Quarto quaeritur utrum ira sit levius peccatum odio et invidia et aliis huiusmodi.
TTB
Et videtur quod non.
AG1
Quia ut Augustinus dicit in enchir.
Malum dicitur quia nocet. Ergo quanto aliquod peccatum maius nocumentum affert, tanto gravius est. Sed ira
maius nocumentum infert homini quam invidia; dicit enim Hugo de sancto victore Lib. De septenariis, quod
superbia aufert homini Deum, invidia proximum, ira seipsum.
Ergo invidia non est gravius peccatum quam ira.
AG2
Praeterea, effectus assimilatur suae causae.
Sed effectus invidiae est ira, ut Hugo dicit. Ergo ira non est minus peccatum quam invidia.
AG3
203

