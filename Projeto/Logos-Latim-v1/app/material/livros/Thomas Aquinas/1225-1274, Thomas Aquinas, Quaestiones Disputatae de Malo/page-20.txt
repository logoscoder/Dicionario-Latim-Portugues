iob, XIX, 29: fugite a facie iniquitatis, quoniam ultor iniquitatis est gladius. Si ergo patet quod maius malum est
culpa, ad cuius evitationem inducitur poena, quam ipsa poena.
Quarta ratio est, quia malum culpae consistit in operari, malum autem poenae in hoc quod est pati, sicut supra
dictum est.
Quod autem habet operationem malam, ostenditur iam esse malum; quod autem patitur aliquid mali, non per hoc
ostenditur malum esse, sed esse quasi in via ad malum; quia quod patitur aliquid, movetur ad illud; sicut ex ipsa
claudicatione ostenditur quod tibia iam subiaceat malo, ex hoc vero quod infertur ei passio, nondum subiacet
defectui sed est in via ad deficiendum.
Sicut enim operatio, quae est existentis in actu, est melior quam motus ad actum et perfectionem, ita et malum
operationis in se consideratum plus habet de ratione mali quam malum passionis. Et ideo culpa habet plus de
ratione mali quam poena.
RA1
Ad primum ergo dicendum, quod si comparetur praemium ad meritum et poena ad culpam quantum ad
terminationem, sic invenitur similis comparatio utrobique; quia sicut meritum terminatur ad praemium, ita culpa
terminatur ad poenam. Sed si comparentur quantum ad intentionem, non est similis comparatio utrobique, sed
magis e converso.
Nam sicut aliquis operatur meritum propter praemium acquirendum, ita aliquis infert poenam propter culpam
vitandam; unde sic praemium est melius merito, ita culpa est peior quam poena.
RA2
Ad secundum dicendum, quod bonum agentis est non solum perfectio prima, cuius privatio est poena; sed etiam
perfectio secunda, quae operatio est cui opponitur culpa, et melior est ipsa perfectio secunda quam prima. Et ideo
culpa quae opponitur perfectioni secundae, habet plus de ratione mali quam poena, quae opponitur perfectioni
primae.
RA3
Ad tertium dicendum, quod culpa separat a Deo separatione quae opponitur unioni caritatis, secundum quam
quis vult bonum ipsius Dei, secundum quod in se est; poena autem separat a Deo separatione quae opponitur
fruitioni, qua homo fruitur bono divino; et sic separatio culpae est peior quam separatio poenae.
RA4
Ad quartum dicendum, quod separatio ordinis ad finem potest accipi dupliciter, uno modo in ipso homine, et sic
ordinis privatio ad finem est poena, sicut et privatio finis; alio modo in actione, et sic privatio ordinis ad finem
est culpa: ex hoc enim homo culpabilis est quod agit actionem non ordinatam ad finem debitum. Unde non est
comparatio mali culpae ad malum poenae, sicut finis et ordinis ad finem, quia utrumque aliquo modo privat et
finem, et ordinem ad finem.
RA5
Ad quintum dicendum, quod privatio ipsius habitualis gratiae est poena; sed depravatio actus qui deberet ex
gratia procedere, est malum culpae. Et sic patet quod malum culpae opponitur perfectiori bono, quia operatio est
perfectio ipsius habitus.
RA6
Ad sextum dicendum, quod culpa, quamvis sit per accidens causa poenae ex parte patientis poenam, tamen ex
parte inferentis est causa per se; hoc enim intendit puniens, ut propter culpam poenam inferat.
RA7
Ad septimum dicendum, quod non ideo culpa est malum, quia pro culpa infertur poena; sed potius e converso:
ideo infertur malum poenae ad coercendam et ordinandam malitiam culpae. Et sic patet quod malum non dicitur
de culpa solum causaliter, sed etiam formaliter, et principalius quam de poena, ut ex dictis patet.
RA8
Et per hoc patet solutio ad octavum et nonum.
RA10
Ad decimum dicendum, quod non est iudicandum de rebus secundum existimationem malorum, sed secundum
existimationem bonorum; sicut non est iudicandum de saporibus secundum existimationem aegri, sed secundum
existimationem sani. Et ideo non est iudicanda poena peior, quia mali magis eam fugiunt; sed potius iudicanda
est culpa deterior quia boni magis fugiunt ipsam.
RA11
Ad undecimum dicendum, quod virtuosi est fugere culpam propter se ipsam et non propter poenam; sed
malorum est fugere culpam propter poenam, secundum illud Horatii: oderunt peccare mali formidine poenae;
oderunt peccare boni virtutis amore.
Sed, quod plus est, Deus poenam non infert nisi propter culpam, ut dictum est.
RA12
Ad duodecimum dicendum, quod sequens privatio est peior quam praecedens, quando includit ipsam. Et sic
videtur posse dici, quod poena cum culpa est peior quam culpa tantum. Et hoc quidem verum est ex parte eius

20

