Et per hoc patet solutio ad quintum et sextum.
RA7
Ad septimum dicendum, quod eodem modo diabolus per aliquam aggregationem spirituum et humorum facere
posset quod aliquid citius vel tardius digereretur, sed hoc non est ita propinquum suo proposito.
|a5 Articulus 5
TTA
Quinto quaeritur utrum omnia peccata a diabolo suggerantur.
TTB
Et videtur quod sic.
AG1
Dicit enim Damascenus, quod omnis malitia et omnis immunditia a diabolo excogitatae sunt.
AG2
Praeterea, dionysius dicit in IV cap. De div. Nom., quod multitudo Daemonum causa est omnium malorum et
sibi et etiam aliis.
AG3
Praeterea, de quolibet peccatore dici posset quod Dominus Iudaeis dixit, ioan.
Cap. VIII, 44: vos ex patre diabolo estis.
Hoc autem non esset, nisi peccatum omne a diabolo aliqualiter causaretur. Omne ergo peccatum est ex instinctu
diaboli.
AG4
Praeterea, Isidorus dicit in Lib. De summo bono: eodem blandimento decipiuntur nunc homines quo primi
parentes in Paradiso decepti sunt. Sed illi decepti sunt ex suggestione diaboli. Ergo etiam nunc omne peccatum
ex suggestione diaboli committitur.
SC
Sed contra, hoc est quod dicitur in lib.
De eccles. Dogmatibus: non omnes cogitationes nostrae malae a diabolo excitantur, sed aliquoties ex nostri
arbitrii motu emergunt.
CO
Respondeo. Dicendum quod causa alicuius potest aliquid dici dupliciter: uno modo directe, alio modo indirecte.
Indirecte quidem, sicut cum aliquod agens causat aliquam dispositionem ad aliquem effectum, dicitur esse
occasionaliter et indirecte causa illius effectus; sicut si dicatur quod ille qui siccat ligna est occasio combustionis
ipsorum; et hoc modo dicendum est, quod diabolus est causa omnium peccatorum nostrorum; quia ipse instigavit
primum hominem ad peccandum, ex cuius peccato consecuta est in toto humano genere quaedam pronitas ad
omnia peccata; et per hunc modum intelligenda sunt verba Damasceni et dionysii.
Directe autem dicitur aliquis esse causa alicuius, quod operatur directe ad illud; et hoc modo diabolus non est
causa omnis peccati; non enim omnia peccata committuntur diabolo instigante, sed quaedam ex libertate arbitrii
et carnis corruptione; quia, ut Origenes dicit, etiam si diabolus non esset, homines haberent appetitum cibi et
venereorum, et huiusmodi, circa quae inordinatio multa contingit, nisi per rationem talis appetitus refrenetur et
maxime supposita corruptione naturae. Refrenare autem et ordinare huiusmodi appetitum, subiacet libero
arbitrio.
Sic ergo non est necessarium omnia peccata ex instinctu diaboli provenire. Si qua tamen ex instinctu eius
proveniunt, ad ea complenda eo blandimento decipiuntur homines nunc quo primi parentes, ut Isidorus dicit; et si
qua etiam peccata absque instinctu diaboli perpetrantur, per ea tamen fiunt homines filii diaboli, in quantum
ipsum prius peccantem imitantur. Non est tamen aliquod genus peccati quod interdum ex instinctu diaboli non
proveniat.
RA
Et per hoc patet solutio ad obiecta.
|a6 Articulus 6
TTA
Sexto quaeritur de causa peccati ex parte ipsius hominis peccantis, utrum ignorantia possit esse causa peccati.
TTB
Et videtur quod non.
AG1
Ignorantia enim causat involuntarium, ut Damascenus dicit. Sed involuntarium opponitur peccato; peccatum
enim adeo est voluntarium, quod si non sit voluntarium, non est peccatum, ut Augustinus dicit.
Ergo ignorantia non potest esse causa peccati.
AG2
Praeterea, causa et effectus coniunguntur.
66

