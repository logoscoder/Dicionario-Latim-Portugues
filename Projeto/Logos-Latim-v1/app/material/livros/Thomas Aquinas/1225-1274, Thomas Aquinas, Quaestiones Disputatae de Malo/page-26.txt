Ad octavum dicendum, quod etiam peccati originalis causa est aliquis actus, scilicet peccatum actuale primi
parentis.
RC9
Ad nonum dicendum, quod sicut ex parte virtutum est actus et habitus, ita ex parte vitiorum. Habitus tamen
possunt dici virtutes vel vitia; sed soli actus dicuntur merita vel peccata.
|a2 Articulus 2
TTA
Secundo quaeritur utrum peccatum consistat in actu voluntatis tantum.
TTB
Et videtur quod sic.
AG1
Dicit enim Augustinus in Lib. Retractationum, quod non nisi voluntate peccatur. Ergo peccatum in solo actu
voluntatis consistit.
AG2
Praeterea, Augustinus dicit in Lib. De duabus animabus: peccatum est voluntas retinendi vel acquirendi quod
iustitia vetat. Voluntas autem hic accipitur pro actu voluntatis.
Ergo peccatum in solo actu voluntatis consistit.
AG3
Praeterea, Augustinus dicit, quod continentia est habitus mentis, sed per actum exteriorem manifestatur.
Ergo et e contrario incontinentia et omne peccatum in sola voluntate consistit; actus enim exteriores solummodo
manifestant peccatum.
AG4
Praeterea, chrysostomus dicit super Matth., quod voluntas est quae aut remuneratur pro bono aut condemnatur
pro malo. Opera autem testimonia sunt voluntatis.
Non ergo quaerit Deus opera propter se ut sciat quomodo iudicet, sed propter alios, ut omnes intelligant quia
iustus est Deus. Id autem solum pro quo Deus punit, est peccatum. Ergo peccatum in solo actu voluntatis
consistit.
AG5
Praeterea, id quo posito vel remoto nihilominus peccatum manet, accidentaliter se habet ad peccatum. Sed posito
vel remoto exteriori actu, nihilominus peccatum in sola voluntate manet. Ergo exteriores actus accidentaliter se
habent ad peccatum; non ergo in eis peccatum consistit, sed in solo interiori actu voluntatis.
AG6
Praeterea, nullus actus imputatur alicui ad peccatum, qui nullo modo est in potestate eius; unde si aliquis accipiat
manum alicuius hominis contra eius voluntatem, et cum ea interficiat hominem, peccatum homicidii non
imputatur homini cuius manus percutit, sed ei qui utitur manu. Exteriora autem membra nullo modo possunt
resistere imperio voluntatis. Non ergo in actibus exterioribus membrorum consistit peccatum, sed in actu
voluntatis, quae utitur membris.
AG7
Praeterea, Augustinus dicit in Lib. De vera relig., quod si aliquis videat remum fractum in aqua, non est hoc
vitium visus qui nuntiat quod accepit ut nuntiaret, sed est vitium virtutis quae debet iudicare.
Sed exteriora corporis membra hunc ordinem acceperunt a Deo ut faciant quod voluntas imperat. Ergo vitium vel
peccatum non est in actibus eorum, sed in actu voluntatis.
AG8
Praeterea, si peccatum consistit in actu voluntatis et iterum in actu exteriori, maius erit peccatum peccare simul
voluntate et exteriori actu, quam peccare interiori actu tantum; quia sicut quantum additum quanto, maius facit
quantum; ita peccatum additum peccato videtur facere maius peccatum. Sed hoc non est verum; dicitur enim in
Glossa Matth. XII: quantum intendis, tantum facis. Et sic non est maius peccatum interioris voluntatis et
exterioris actus, quam interioris actus tantum. Non ergo peccatum consistit in exteriori actu, sed solum in
interiori.
AG9
Praeterea, si sint duo aliqui habentes aequalem voluntatem idem peccatum committendi, puta fornicationem, et
unus habet opportunitatem et implet voluntatem suam; et alius non habet, sed vellet habere; manifestum est quod
inter istos duos non est differentia quantum ad aliquid quod sit in potestate eorum. Sed secundum id quod non est
in potestate alicuius, non attenditur peccatum, et per consequens neque peccati augmentum.
Ergo unus eorum non magis peccat quam alius; et ita videtur in solo actu voluntatis peccatum consistere.
AG10
Praeterea, peccatum corrumpit bonum gratiae, quae non est sicut in subiecto in aliqua inferiorum virium, sed in
voluntate.
Opposita autem sunt circa idem. Ergo peccatum in sola voluntate consistit.
26

