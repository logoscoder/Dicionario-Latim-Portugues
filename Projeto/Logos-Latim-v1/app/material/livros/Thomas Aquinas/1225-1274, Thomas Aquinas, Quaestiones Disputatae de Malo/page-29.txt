furtum ut det eleemosynam, videtur quidem habere intentionem bonam, sed voluntatem malam. Et propter hoc si
sub intentione etiam voluntas comprehendatur, ut totum intentio nominetur, erit etiam intentio mala.
RA9
Ad nonum dicendum, quod nullus meretur nec demeretur pro habitu, sed pro actu; unde contingit quod aliquis
est sic fragilis, quod si tentatio sibi superveniret, peccaret; qui tamen si tentatio non superveniat, actu non peccat.
Nec propter hoc demeretur; quia, ut Augustinus dicit, non punitur aliquis a Deo pro eo quod facturus esset, sed
pro eo quod facit.
Licet ergo opportunitatem peccati habere vel non habere, non sit in potestate peccantis, tamen uti opportunitate
habita vel non uti, est in potestate ipsius. Et ex hoc peccat, et peccatum eius augetur.
RA10
Ad decimum dicendum, quod omne peccatum non est in aliis actibus nisi in quantum sunt a voluntate; propter
hoc per peccatum principaliter privatur id quod est in voluntate.
RA11
Ad undecimum dicendum, quod omne quod comparatur ad alterum ut ratio eius, se habet ad ipsum sicut forma
ad materiam; unde ex duobus fit unum sicut ex materia et forma.
Et propter hoc color et lumen sunt unum visibile, quia color est visibilis propter lumen.
Et similiter cum actus exterior habet rationem peccati ab actu voluntatis, idem peccatum est actus voluntatis et
actus exterior coniunctus; sed si aliquis primo velit tantum, et postea volens faciat, sunt duo peccata, quia iteratur
voluntatis actus. Quando autem ex duobus fit unum, nihil prohibet illorum duorum unum alterius causam esse.
Et sic actus voluntatis est actus exterioris causa, sicut et actus superioris virtutis est causa actus inferioris, et
semper formaliter se habet ad ipsum.
RA12
Ad duodecimum dicendum, quod in utroque actu, interiori et exteriori, consistit deformitas peccati; sed tamen
una deformitas est utriusque: quod ideo est, quia in uno eorum causatur deformitas ex alio.
RA13
Ad decimumtertium dicendum, quod in essentia actuum exteriorum dicitur nulla consistere iustitia, quia actus
exteriores non pertinent ad genus moris nisi secundum quod sunt voluntarii.
RA14
Ad decimumquartum dicendum, quod reatus, id est obligatio ad poenam, est quidam effectus consequens ad
peccatum; unde cum dicitur quod peccatum transit actu et manet reatu, idem est ac si diceretur quod transit per
suam essentiam et manet in effectu.
|a3 Articulus 3
TTA
Tertio quaeritur utrum peccatum principaliter consistat in actu voluntatis.
TTB
Et videtur quod non.
AG1
Denominatio enim fit a principali, ut dicitur II de anima. Sed peccatum denominatur ab exteriori actu, ut cum
dicitur furtum vel homicidium. Non ergo peccatum principaliter consistit in actu voluntatis.
AG2
Praeterea, actus voluntatis non potest esse malus, quia ipsa potentia voluntatis bona est, nec potest arbor bona
fructus malos facere, ut dicitur Matth. VII, 18. Ergo peccatum non consistit principaliter in actu
AG3
Praeterea, Anselmus dicit in Lib. De casu diaboli: non est malum motus voluntatis, sed voluntas, vel movens
voluntatem. Motus autem voluntatis est actus ipsius. Ergo peccatum non consistit principaliter in actu voluntatis.
AG4
Praeterea, quae necessitate fiunt, non fiunt voluntate. Sed Augustinus dicit, quod quaedam necessitate facta, sunt
improbanda, et ita sunt peccata. Non ergo principaliter peccatum in voluntate consistit.
AG5
Praeterea, Rom. VII, 20, dicit Glossa quod omne peccatum est ex concupiscentia; quae quidem non est in
voluntate, sed in VI concupiscibili. Non ergo peccatum principaliter consistit in voluntate.
AG6
Praeterea, infectio potentiarum animae non est nisi per peccatum. Sed dicitur quod concupiscibilis inter alias
vires est maxime infecta. Ergo in ea principaliter consistit peccatum; non ergo in voluntate.
AG7
Praeterea, potentiae appetitivae consequenter se habent ad apprehensivas. Sed apprehensivae intellectivae partis
accipiunt ab apprehensivis partis sensitivae. Ergo et appetitivae superiores ab appetitivis inferioribus; et sic
peccatum per prius videtur consistere in actu appetitivae in inferioribus quae est irascibilis et concupiscibilis,
quam in actu voluntatis.
29

