RC3
Ad tertium dicendum, quod circa ipsam essentiam divinam non potest Daemon deficere nisi in non attingendo,
sicut ratio inducta probat; sed in his quae supernaturaliter facit in creaturis, potest intellectus Daemonis deficere
falsum opinando.
RC4
Ad quartum dicendum, quod modus intelligendi ipsius Daemonis conformatur substantiae suae: non tamen
oportet quod eamdem vim habeat ad iudicandum de his quae excedunt naturam suam, sicut ad iudicandum ea
quae sunt sibi connaturalia. Et ideo licet nunquam falsum iudicium habeat de his quae pertinent ad naturalem
cognitionem eius, potest tamen habere falsum iudicium de his quae naturalem eius cognitionem excedunt.
RC5
Ad quintum dicendum, quod synderesis est cognoscitiva universalium principiorum operabilium, quae
naturaliter homo cognoscit, sicut et principia universalia speculabilium; unde ex hoc non potest concludi, nisi
quod Daemones in naturali cognitione non errent.
RC6
Ad sextum dicendum, quod voluntas non movetur a bono nisi in quantum est apprehensum: unde non potest
deficere ab appetitu boni, nisi etiam subsit defectus aliquis circa apprehensionem; non quidem quantum ad
universalia principia, quorum est synderesis, sed quantum ad particularia eligibilia.
RC7
Ad septimum dicendum, quod quia culpa non directe opponitur naturae, inde est quod Daemones, per peccatum
non incurrerunt falsitatem quantum ad naturalem cognitionem.
RC8
Ad octavum dicendum, quod Gregorius loquitur de elevatione animae quae fit per gratiam: lumen enim gratiae
omnem falsitatem excludit.
|a7 Articulus 7
TTA
Septimo quaeritur utrum Daemones cognoscant futura.
TTB
Et videtur quod sic.
AG1
Dicit enim Augustinus, IX de civitate Dei: temporalia divinae virtutis effecta, angelicis sensibus etiam malorum
spirituum potius quam infirmitati hominum possunt esse conspicua. Sed homines considerando effectus divinae
virtutis, multa de futuris praecognoscunt, ut medicus sanitatem, nauta tranquillitatem futuram. Ergo multo magis
Daemones futura praecognoscere possunt.
AG2
Praeterea, nullus vere potest praenuntiare nisi illud quod praecognoscit. Sed, sicut Augustinus dicit in Lib. De
divinat. Daemonum, Daemones quaedam vera praenuntiant de futuris eventibus. Ergo Daemones praecognoscunt
futura.
AG3
Praeterea, si Daemones sint substantiae incorporeae, oportet quod secundum substantiam et operationem sint
supra tempus, secundum illud quod dicitur in Lib. De causis, quod intelligentiae substantia et operatio est supra
tempus. Sed praesens, praeteritum et futurum sunt differentiae temporis.
Ergo quantum ad cognitionem Daemonis non differt, utrum sit aliquid praesens, praeteritum, aut futurum. Sed
Daemones possunt cognoscere praesentia et praeterita. Ergo etiam possunt cognoscere futura.
AG4
Sed dicendum, quod ad hoc quod aliquid possit cognosci, non solum requiritur quod cognoscens sit
praesentialiter et in actu, sed etiam cognitum. Sed contra, certior est cognitio Dei quam cognitio Daemonis. Si
ergo ad certitudinem cognitionis Daemonis requiritur quod cognitum sit praesentialiter in actu, multo magis hoc
requiritur ad cognitionem Dei; et sic nec Deus futura cognosceret: quod est inconveniens.
AG5
Praeterea, omnis cognitio est secundum modum cognoscentis. Sed in Daemone, cum sit substantia incorporea,
non est cognitio sensitiva, sed solum intellectualis. Cum ergo intellectus abstrahat ab hic et nunc, videtur quod
non differat quantum ad cognitionem Daemonis, utrum aliquid sit praesens, praeteritum vel futurum.
AG6
Praeterea, manifestum est quod Daemones cognoscunt singularia dum sunt. Non autem cognoscunt ea per
species a rebus acquisitas, quia hoc non posset fieri nisi mediante sensu. Ergo cognoscunt ea per species innatas.
Sed species innatae fuerunt in mente Daemonis ab initio suae creationis. Ergo ab initio suae creationis Daemon
cognovit omnia singularia futura.
AG7

262

