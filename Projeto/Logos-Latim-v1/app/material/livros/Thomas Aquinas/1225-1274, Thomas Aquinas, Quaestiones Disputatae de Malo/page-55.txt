RA5
Ad quintum dicendum, quod pronitas ad malum, quae dicitur fomes, non consequitur naturam sicut habilitas ad
bonum, sed consequitur corruptionem naturae, quae est ex culpa; et ideo fomes totaliter per gratiam tolli potest,
non autem bonum naturae per culpam.
RA6
Ad sextum dicendum, quod impossibilitas ad gratiam, quae est in damnatis, non est ex totali subtractione
habilitatis naturalis ad bonum, sed ex obstinatione voluntatis in malo, et ex immobilitate divinae sententiae, ne
eis in perpetuum gratia apponatur.
RA7
Ad septimum dicendum, quod defectus naturalis aptitudinis non sic intelligitur quod tota naturalis aptitudo
deficiat, sed quia deficit a sua perfectione.
RA8
Et similiter dicendum ad octavum, quod peccatum non totaliter ponit extra statum naturae, sed extra eius
perfectionem.
RA9
Ad nonum dicendum, quod privatio non solum privat quod est, sed etiam id quod natum est esse: potest enim
aliquis privari aliquo quod nunquam habuit, dummodo natus fuisset habere. Et tamen hoc non est verum, quod
Angeli in principio suae creationis gratiam non habuerunt, simul enim Deus in eis condidit naturam et largitus
est gratiam, ut Augustinus dicit XII de civitate Dei.
RA10
Ad decimum dicendum, quod ratio illa procederet, si diminutio illa fieret per subtractionem partis.
|q3 Quaestio 3
Prologus
PR1
Et primo quaeritur utrum Deus sit causa peccati.
PR2
Secundo utrum actio peccati sit a Deo.
PR3
Tertio utrum diabolus sit causa peccati.
PR4
Quarto utrum diabolus possit inducere homines ad peccandum interius persuadendo.
PR5
Quinto utrum omne peccatum veniat ex suggestione diaboli.
PR6
Sexto utrum ignorantia possit esse causa
PR7
Septimo utrum ignorantia sit peccatum.
PR8
Octavo utrum ignorantia excuset vel diminuat peccatum.
PR9
Nono utrum sciens ex infirmitate peccet.
PR10
Decimo utrum peccatum ex infirmitate factum imputetur homini ad culpam mortalem.
PR11
Undecimo utrum infirmitas alleviet vel aggravet
PR12
Duodecimo utrum aliquis possit ex malitia vel certa scientia peccare.
PR13
Decimotertio utrum gravius peccet qui ex infirmitate peccat quam qui ex malitia.
PR14
Decimoquarto utrum omne peccatum ex malitia sit peccatum in spiritum sanctum.
PR15
Decimoquinto utrum peccatum in spiritum sanctum possit remitti.
|a1 Articulus 1
TTA
Et primo quaeritur utrum Deus sit causa peccati.
TTB
Et videtur quod sic.
55

