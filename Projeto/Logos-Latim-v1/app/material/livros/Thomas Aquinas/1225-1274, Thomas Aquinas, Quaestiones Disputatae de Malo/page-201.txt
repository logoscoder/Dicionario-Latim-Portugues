TTA
Tertio quaeritur utrum ira sit peccatum mortale.
TTB
Et videtur quod sic.
AG1
Quia ad Ephes. IV, 26, super illud: sol non occidat super iracundiam vestram, dicit Glossa, quod Christus cum
ira nunquam simul inhabitat. Sed solum peccatum mortale est illud quod Christus in anima non compatitur. Ergo
ira est peccatum mortale.
AG2
Praeterea, Matth. V, 21-22, Dominus dicit: audistis quia dictum est antiquis: non occides; qui autem occiderit,
reus erit iudicio.
Ego autem dico vobis, quia omnis qui irascitur fratri suo, reus erit iudicio. Ex quo patet quod eadem poena
debetur irae in nova lege quae debebatur homicidio in veteri lege. Sed homicidium in veteri lege semper erat
peccatum mortale. Ergo ira in nova lege est peccatum mortale.
AG3
Praeterea, omne id quod meretur damnationem aeternam, est peccatum mortale.
Sed ira meretur damnationem aeternam; dicit enim Glossa, ibidem, quod his tribus, scilicet iudicio, Concilio,
Gehenna, diversae mansiones in aeterna damnatione pro modo peccati singulariter exprimuntur. Ergo ira est
peccatum mortale.
AG4
Praeterea, Gregorius dicit V Moral.. Per iram iustitia relinquitur, concordia rumpitur, sancti spiritus splendor
excutitur. Sed ista non fiunt nisi per peccatum mortale. Ergo ira est peccatum mortale.
AG5
Praeterea, omnis libidinosus appetitus quem sibi Christus retinuit, peccatum est mortale. Sed sicut Augustinus
dicit XIV de Civit. Dei, ira est libido ulciscendi.
Vindictam autem sibi Christus retinuit, secundum illud Deut. XXXII, 35: mihi vindicta, et ego retribuam,
secundum aliam litteram, ubi nos habemus: mea est ultio. Ergo ira est peccatum mortale.
AG6
Praeterea, illud quod facit augmentum scelerum, videtur esse scelus, id est peccatum mortale. Sed ira facit
augmentum scelerum, ut Glossa dicit super illud Prov. XXIX, V. 22: vir iracundus provocat rixas. Ergo ira est
peccatum mortale.
AG7
Praeterea, nihil corrumpit intellectum nisi excellens peccatum: quia et sensum corrumpunt excellentiae
sensibilium. Sed ira corrumpit intellectum: dicit enim Gregorius V Moral., quod ira excaecat oculum rationis.
Ergo ira est excellens peccatum, cuiusmodi est peccatum mortale.
AG8
Praeterea, illud quod est contra rationem, videtur esse peccatum mortale. Sed ira inordinata est contra iudicium
rationis, ut ex supradictis, patet. Ergo ira est peccatum mortale.
AG9
Praeterea, illud quod est contra naturam hominis, est peccatum mortale. Sed ira est huiusmodi; homo enim est
animal mansuetum natura: ira autem mansuetudini contrariatur.
Ergo ira est peccatum mortale.
AG10
Praeterea, quidquid contrariatur actui caritatis, est peccatum mortale. Sed ira contrariatur actui caritatis, quae vult
bonum proximo; ira autem vult proximo nocumentum.
AG11
Praeterea, peccatum mortale dicitur ex eo quod spiritualiter occidit. Sed iob V, 2, dicitur quod virum stultum
interficit iracundia.
Ergo ira est peccatum mortale.
SC1
Sed contra. Super illud psalm. IV, 5: irascimini, et nolite peccare, dicit Glossa: venialis est ira quae non
perducitur in effectum. Sed ea quae sunt secundum genus suum peccata mortalia, etiam antequam perducantur ad
effectum, nunquam sunt venialia secundum solum consensum.
Ergo ira ex genere suo non est peccatum mortale.
SC2
Praeterea, peccatum operis non est minus quam peccatum cordis. Sed opus irae non semper est peccatum
mortale, sicut quando aliquis per iram alicui modica nocumenta infert, vel leviter impellendo eum, vel
obiurgando ipsum, vel aliquid huiusmodi faciendo.
Ergo etiam neque ira ex genere suo est peccatum mortale.
SC3
201

