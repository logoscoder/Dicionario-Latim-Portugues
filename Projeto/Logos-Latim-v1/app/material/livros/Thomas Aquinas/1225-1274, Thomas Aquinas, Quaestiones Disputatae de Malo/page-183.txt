est contentio, dum aliquis non vult verbis ab alio superari. Quarto quantum ad factum, dum aliquis non vult facta
sua praecepto superioris subiicere; et sic est inobedientia.
RA1
Ad primum ergo dicendum quod superbia, sicut supra dictum est, ponitur generaliter mater omnium vitiorum; et
sub ipsa ponuntur septem vitia capitalia, inter quae inanis gloria est maxime ei affinis; quia excellentiam quam
superbia appetit, inanis gloria manifestare intendit, et ex ipsa manifestatione quamdam excellentiam quaerit; et
ideo per consequens omnes filiae inanis gloriae, affinitatem cum superbia habent.
RA2
Ad secundum dicendum, quod inobedientia ponitur filia inanis gloriae, prout est speciale peccatum; sic enim
nihil aliud est inobedientia quam contemptus praecepti. Inobedientia vero secundum quod est peccatum generale,
significat absolutum recessum a mandatis Dei, quod quandoque fit non ex contemptu, sed ex infirmitate, vel
ignorantia, ut Augustinus dicit in libro de natura et gratia.
RA3
Ad tertium dicendum, quod iactantia ponitur esse species superbiae quantum ad interiorem affectum, quo aliquis
excellentiam appetit ultra suam mensuram, ut supra, dictum est; sed quantum ad actum exteriorem, quo aliquis
manifestat excellentiam suam verbis, pertinet ad inanem gloriam.
RA4
Ad quartum dicendum, quod ex ira nunquam causatur contentio et discordia nisi cum adiunctione inanis gloriae,
dum aliquis non vult videri minor in hoc quod voluntatem suam ad alterius voluntatem reducat, vel quod verba
sua minus valida quam verba alterius videantur.
|q10 Quaestio 10
Prologus
PR1
Et primo quaeritur utrum invidia sit peccatum.
PR2
Secundo utrum invidia sit peccatum mortale.
PR3
Tertio utrum invidia sit vitium capitale.
|a1 Articulus 1
TTA
Et primo quaeritur utrum invidia sit peccatum.
TTB
Et videtur quod non.
AG1
Quia, ut Philosophus dicit in II ethic., passionibus non laudamur nec vituperamur.
Sed invidia est passio; dicit enim Damascenus in II Lib., quod invidia est tristitia de alienis bonis. Ergo propter
invidiam nullus vituperatur. Sed propter omne peccatum aliquis vituperabilis redditur. Ergo invidia non est
peccatum.
AG2
Praeterea, quod non est voluntarium, non est peccatum, ut Augustinus dicit.
Sed invidia cum sit tristitia, non est aliquid voluntarium; ut enim Augustinus dicit XIV de Civit. Dei: tristitia est
de his quae nobis nolentibus acciderunt.
Ergo invidia non est peccatum.
AG3
Praeterea, cum malo contrarietur bonum, bonum non movet ad peccatum quod est malum, sicut nec aliquod
contrarium movet ad suum contrarium. Sed motivum invidiae est bonum; dicit enim Remigius, quod invidia est
dolor de alieno bono. Ergo, etc..
AG4
Praeterea, Augustinus dicit XIV de civit.
Dei, quod in omni peccato est immediata conversio ad bonum commutabile.
Sed invidia non est conversio ad aliquod bonum commutabile, sed magis aversio ab eo, cum sit tristitia de alieno
bono. Ergo invidia non est peccatum.
AG5
Praeterea, Augustinus dicit in Lib. De lib.
Arb. Quod omne peccatum est ex libidine. Sed invidia cum sit cum tristitia, non procedit ex libidine, quae est
appetitus delectationis.
Ergo invidia non est peccatum.
AG6
183

