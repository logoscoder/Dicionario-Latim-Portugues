Praeterea, apostolus, Rom., VII, 15, dicit: non enim quod volo bonum hoc ago, scilicet non concupiscere; et hoc
ea ratione sibi concludit non esse damnabile si non secundum carnem ambulet quia erat in Christo Iesu, cum
dicit: nihil ergo damnationis est ex hoc scilicet quod non concupiscunt, his qui sunt in Christo Iesu, qui non
secundum carnem ambulant. Remota autem causa, removetur effectus. Ergo concupiscere his qui non sunt in
Christo Iesu, est damnabile.
AG3
Praeterea, sicut Anselmus in eodem libro dicit, sic homo factus est ut concupiscentiam sentire non deberet. Istud
autem debitum videtur homini esse remissum per gratiam baptismalem quam infideles non habent. Ergo
quandocumque infidelis concupiscit, etiam si non consentiat, facit contra debitum. Ergo peccat mortaliter.
SC
Sed contra, in actu peccati plus peccat Christianus quam infidelis ceteris paribus, ut patet per id quod apostolus
ait ad Hebr., X, 29: quanto putatis deteriora mereri supplicia eum qui Christum conculcaverit et sanguinem
testamenti pollutum duxerit? sed Christianus concupiscens, si non consentiat, non peccat mortaliter. Ergo multo
minus infidelis.
CO
Respondeo. Dicendum quod quidam posuerunt, in infideli etiam primos motus concupiscentiae esse peccata
mortalia: sed hoc esse non potest.
Motus enim sensualitatis considerari potest dupliciter. Uno modo secundum se: et sic patet quod non potest esse
peccatum mortale, quia peccatum mortale est per aversionem ab ultimo fine et per contemptum praecepti Dei;
sensualitas autem non est capax divini praecepti nec potest attingere ad ultimum finem; unde motus eius
secundum se consideratus, nullo modo potest esse peccatum mortale. Alio modo potest considerari secundum
suum principium quod est peccatum originale; et hoc modo non potest plus habere de ratione peccati quam
peccatum originale habeat, quia effectus in quantum huiusmodi non potest esse potior sua causa; peccatum
autem originale in infideli quidem est et secundum culpam et secundum poenam: in fideli autem remanet quidem
poena sed aufertur culpa, ut supra dictum, cum de originali disputaretur.
Et propter hoc motus sensualitatis in fidelibus est quidem peccatum veniale, secundum quod est actus personalis;
sed secundum quod oritur ex originali, non pertinet ad damnationem culpabilem, sed solum ad quamdam
poenalitatem; in infideli autem, secundum quod est actus personalis, est similiter peccatum veniale; sed in
quantum derivatur a peccato originali, habet aliquid damnationis culpabilis non quidem secundum rationem
peccati actualis mortalis, sed secundum rationem damnationis quae competit originali peccato.
RA1
Ad primum ergo dicendum, quod hi qui non sunt in Christo, sentientes carnem, consequuntur damnationem
debitam originali peccato, non autem debitam mortali.
RA2
Ad secundum dicendum, quod apostolus intendit concludere, cum dicit: nihil ergo damnationis etc., quod
rebellio fomitis est absque damnatione originalis in his qui sunt in Christo Iesu. Ex quo potest haberi, quod in his
qui non sunt consecuti gratiam Christi Jesu sit fomes peccati simul cum culpa originali.
RA3
Ad tertium dicendum, quod illud debitum non sentiendi carnem, est debitum habendi originalem iustitiam: ex
quo sequitur quod non habens eam, vel aliquid loco eius, sicut gratiam baptismalem, habeat peccatum originale,
non autem quod habeat in quolibet suo motu peccatum mortale.
|a9 Articulus 9
TTA
Nono quaeritur utrum Angelus bonus vel malus possit peccare venialiter.
TTB
Et videtur quod sic.
AG1
Quia, ut Gregorius dicit in homil. Ascensionis, homo convenit cum Angelo in quantum intelligit. Sed peccatum
veniale potest esse in homine etiam secundum partem intellectivam et secundum rationem superiorem et
inferiorem, ut supra, dictum est. Ergo pari ratione peccatum veniale potest esse in Angelo.
AG2
Praeterea, peccatum mortale consistit in hoc quod diligit aliquis creaturam plus quam Deum; in peccato autem
veniali diligitur aliquid minus quam Deus. Sed Angelus potuit magis diligere creaturam quam Deum, quia
peccavit mortaliter. Ergo etiam potuit peccare venialiter, diligendo creaturam minus quam Deum; quia qui potest
magis diligere, potest etiam minus diligere.
AG3
Praeterea, peccatum mortale in infinitum distat a veniali; quod patet ex differentia poenarum, quia uni debetur
poena temporalis, alteri poena aeterna. Sed Angelus distat in infinitum ab homine. Cum ergo Angeli mali, qui

153

