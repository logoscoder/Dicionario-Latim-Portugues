Et tamen etiam conclusiones variantur circa aliquas circumstantias pertinentes ad rationem syllogismi: aliter
enim se habent conclusiones in materia necessaria, et in materia contingenti; et in diversis scientiis est diversus
modus conclusionum.
RA14
Ad decimumquartum dicendum, quod etiam actiones artis variantur secundum diversas circumstantias ad
rationem artis pertinentes; aliter enim operatur artifex domum ex caemento, et aliter ex luto, aliter etiam in una
regione quam in alia. Sed considerandum est, quod aliquae circumstantiae pertinent ad rationem actus moralis
quae non pertinent ad rationem artis, et e converso.
RA15
Ad decimumquintum dicendum, quod cum distinguitur malum ex circumstantia contra malum ex genere, dicitur
malum ex circumstantia, quod aggravat quidem, sed non transfert in aliud genus.
RA16
Ad decimumsextum dicendum, quod magis et minus quandoque consequuntur diversas formas, et tunc
diversificant speciem, sicut si dicamus, quod rubeum est magis coloratum quam pallidum. Quandoque vero
consequuntur diversam participationem unius et eiusdem formae, et tunc non diversificant speciem, sicut si
aliquid dicatur altero magis album.
|a7 Articulus 7
TTA
Septimo quaeritur utrum aliqua circumstantia aggravet peccatum quae non conferat peccato speciem.
TTB
Et videtur quod non.
AG1
Peccatum enim habet malitiam ex parte aversionis. Sed circumstantia se tenet ex parte conversionis. Non ergo
circumstantia aggravat malitiam peccati.
AG2
Praeterea, si circumstantia in se habeat aliquam malitiam, constituit speciem aliquam peccati; si autem non
habeat in se aliquam malitiam, nulla ratio est quare peccatum per eam aggravetur. Non ergo potest esse aliqua
circumstantia aggravans quin det speciem peccato.
AG3
Praeterea, dionysius dicit, quod bonum est ex una et tota causa, malum autem ex singularibus defectibus.
Sed secundum quamlibet circumstantiam consideratur aliquis defectus singularis.
Ergo secundum quamlibet circumstantiam aggravantem est aliqua species mali et peccati.
AG4
Praeterea, omnis circumstantia aggravans facit differentiam in malitia, quae est quodammodo substantia peccati
in quantum est peccatum. Sed id quod facit differentiam in substantia variat speciem. Ergo omnis circumstantia
aggravans variat speciem peccati.
AG5
Praeterea, ex eisdem augemur et sumus; augemur enim ex his ex quibus nutrimur, nutrimur autem ex his ex
quibus sumus, ut dicitur II de generat.. Si ergo augetur malitia peccati per aliquam circumstantiam aggravantem,
videtur quod per eamdem habeat esse aliqua peccati species.
AG6
Praeterea, virtus et vitium opponuntur.
Omnis autem virtus constituitur in specie per circumstantias; aggredi enim terribilia secundum quod oportet, ubi
oportet et quando oportet, et similiter circa alias circumstantias, fortitudinis est. Ergo et peccatum secundum
quamcumque circumstantiam speciem accipit.
AG7
Praeterea peccatum habet speciem ex obiecto. Sed secundum quamlibet circumstantiam, ad minus aggravantem,
variatur obiectum in bonitate et malitia. Ergo omnis circumstantia aggravans dat speciem peccato.
AG8
Praeterea, de similibus idem est iudicium.
Sed aliquae circumstantiae speciem semper dant peccato, sicut obiectum quod dicitur quid, et finis qui
significatur per hoc quod dicitur cur in versu praedicto. Ergo pari ratione omnes aliae circumstantiae, quando
aggravant peccatum, dant speciem peccato.
SC
Sed contra, multum furari est gravius quam parum furari; non tamen est alia species peccati. Ergo non omnis
circumstantia aggravans variat speciem peccati.
CO
Respondeo. Dicendum quod circumstantia tripliciter se habet ad actum peccati. Quandoque enim neque variat
speciem neque aggravat, sicut percutere hominem indutum veste alba vel rubea. Quandoque vero speciem
42

