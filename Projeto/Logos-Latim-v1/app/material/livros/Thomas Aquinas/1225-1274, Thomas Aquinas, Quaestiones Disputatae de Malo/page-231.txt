|a4 Articulus 4
TTA
Quarto quaeritur utrum luxuria sit vitium capitale.
TTB
Et videtur quod non.
AG1
Immunditia enim ponitur filia gulae, secundum Gregorium XXXI Moralium.
Sed unum vitium capitale non ponitur filia alterius. Cum ergo immunditia ad luxuriam pertineat, ut patet ad
Ephes., V, 3, videtur quod luxuria non sit vitium capitale.
AG2
Praeterea, Isidorus dicit in Lib. De summo bono: qui detinetur superbia, labitur in carnis luxuriam. Ergo luxuria
est filia superbiae; non ergo est vitium capitale.
AG3
Praeterea, desperatio est filia accidiae, ut patet per Gregorium XXXI Moral..
Sed desperatio causat luxuriam, secundum illud Ephes., IV, 19: qui desperantes seipsos, tradiderunt se
impudicitiae. Ergo luxuria non est vitium capitale.
SC
Sed contra, est quod Gregorius XXXI Moral., ponit luxuriam inter vitia capitalia.
CO
Respondeo. Dicendum quod, sicut supra, dictum est, quia delectatio est una de conditionibus felicitatis, inde est
quod vitia quae habent delectationem pro obiecto, sunt capitalia, utpote habentes finem maxime appetibilem, ad
quem alia nata sunt ordinari.
Delectatio autem venereorum, quae est finis luxuriae, est maxima inter delectationes corporales; et ideo luxuria
debet poni vitium capitale.
Et sunt octo filiae eius, videlicet caecitas mentis, inconsideratio, inconstantia, praecipitatio, amor sui, odium Dei,
affectus, scilicet praesentis saeculi, et desperatio futuri, ut patet per Gregorium XXXI Moralium.
Manifestum est enim quod quando intentio animae vehementer applicatur ad actum inferioris potentiae,
superiores potentiae debilitantur, et Deordinantur in suo actu. Et ideo quando in actu luxuriae propter
vehementiam delectationis tota intentio animae attrahitur ad inferiores vires, idest ad concupiscibilem et ad
sensum tactus, necesse est quod superiores, scilicet ratio et voluntas, defectum patiantur.
Sunt autem quatuor actus rationis, secundum quod dirigit humanos actus: quorum primus est intellectus quidam,
quo aliquis recte existimat de fine, qui est sicut principium in operativis, ut Philosophus dicit in II physic.; et in
quantum hoc impeditur, ponitur filia luxuriae caecitas mentis, secundum illud Daniel., XIII, 56: species decepit
te, et concupiscentia subvertit cor tuum.
Secundus actus est consilium de agendis, quod per concupiscentiam tollitur; dicit enim terentius in eunucho:
quae res in se neque consilium, neque modum habet ullum, eam consilio regere non potes; et loquitur in amore
libidinoso; et quantum ad hoc ponitur inconsideratio. Tertius actus est iudicium de agendis; et hoc etiam
impeditur per luxuriam: dicitur enim Daniel., XIII, 9, quod averterunt sensum suum... Ut non recordarentur
iudiciorum iustorum; et quantum ad hoc ponitur praecipitatio, dum scilicet homo inclinatur ad consensum
praecipitanter, non expectato iudicio rationis. Quartus actus est praeceptum de agendo, quod etiam impeditur per
luxuriam, in quantum homo non persistit in eo quod diiudicavit, sicut etiam terentius dicit eunucho: haec verba,
quae scilicet dicis, te recessurum ab amica, una falsa lacrymula restinguet; et quantum ad hoc ponitur
inconstantia.
Ex parte vero inordinationis affectus duo sunt consideranda, quorum unum est appetitus delectationis, in quem
fertur voluntas ut finem; et quantum ad hoc ponitur amor sui, dum scilicet inordinate sibi appetit delectationem;
et per oppositum odium Dei, in quantum scilicet prohibet delectationem concupitam.
Aliud vero est appetitus eorum per quae consequitur quis hunc finem; et quantum ad hoc ponitur affectus
praesentis saeculi, id est omnium eorum per quae ad finem intentum pervenit, quae ad saeculum istud pertinent;
et per oppositum ponitur desperatio futuri saeculi, quia dum nimis affectat carnales delectationes magis despicit
spirituales.
RA1
Ad primum ergo dicendum, quod immunditia ponitur filia gulae secundum quod causatur pollutio corporis ex
causa corporali, id est ex abundantia humorum; non autem ex causa animali, scilicet ex concupiscentia, quae
praecipue pertinet ad luxuriam.
RA2
Ad secundum dicendum, quod non est contra rationem vitii capitalis, quod ex superbia oriatur, ex qua omnia
oriuntur.
RA3

231

