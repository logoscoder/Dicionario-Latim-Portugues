mutavit in bestias; et arcades quando transnatabant quoddam stagnum, convertebantur in lupos; et quod
stabulariae mulieres homines in iumenta convertebant. Non ergo sola virtute naturalium activorum Daemones
corpora formaliter transmutare possunt.
AG3
Praeterea, super illud psalm. Lxxvii, 49, immissiones per Angelos malos, dicit Glossa, quod Deus punit per
malos Angelos. Sed quandoque aliquae punitiones sunt factae per transformationem corporum humanorum, sicut
uxor Lot, gen.
C. XIX, 26, legitur conversa in statuam salis, et socii diomedis dicuntur conversi fuisse in volucres, sicut
Augustinus narrat XVIII de Civit. Dei. Ergo videtur quod Daemones possint corpora formaliter transmutare.
AG4
Praeterea, quanto aliquid magis est actu, tanto efficacius est in agendo: quia unumquodque agit secundum quod
est actu; et propter hoc, quia ignis est maxime formalis, habet maximam virtutem inter alia corpora inferiora in
agendo. Sed cum Daemon sit substantia spiritualis, formalior est quolibet corpore, et magis in actu existens. Ergo
habet virtutem magis efficacem ad agendum quam aliqua corpora. Si ergo virtute quorumdam corporum, corpora
possunt formaliter transmutari, multo magis hoc virtute Daemonum fieri potest.
AG5
Praeterea, illud quod habet aliquam formam, deficit quandoque a perficiendo actionem illius formae, quia non
complete recipit illam formam. Si ergo aliqua forma esset separata, haberet omnem actionem formae. Sed cum
Daemones ponantur substantiae quaedam spirituales et immateriales, consequens est quod sint quaedam formae
separatae. Ergo habent virtutem agendi omnem actionem formae, et ita (ut videtur) possunt corpora formaliter
transmutare.
AG6
Praeterea, dionysius dicit XV cap. Caelestis hierarchiae, quod ignei fluvii significant thearthicos, id est divinos,
proventus copiosam ipsis et indeficientem affluentiam largientes, et vivificae nutritivos generabilitatis.
Sed generatio est transmutatio secundum formam.
Ergo boni Angeli possunt corpora formaliter transmutare; pari ergo ratione et Daemones, qui sunt eiusdem
naturae.
AG7
Praeterea, corpora caelestia moventur a Deo per ministerium Angelorum. Agunt autem Angeli per intellectum et
voluntatem; voluntas autem ad diversa se habet. Ergo Angeli possunt diversimode corpora caelestia movere.
Variato autem motu caelestium corporum, variantur transmutationes formales inferiorum corporum, quae ex
caelestium corporum motu dependent. Ergo videtur quod Angeli possunt formaliter transmutare inferiora
corpora, prout volunt; pari ergo ratione Daemones, qui sunt eiusdem naturae.
AG8
Praeterea, in Lib. De causis dicitur, quod virtus intelligentiae est infinita inferius, quamvis sit finita superius. Sed
omnia corpora sunt infra intelligentiam. Ergo et infinitate suae virtutis potest ea qualitercumque voluerit
immutare. Sed intelligentiae dicuntur Angeli sive boni sive mali. Possunt ergo Daemones corpora formaliter
transmutare.
AG9
Praeterea, Augustinus dicit in III de Trinit., quod Daemonibus subsunt ignis et aer, et alia huiusmodi corpora,
quantum eis a Deo permittitur. Sed ignis et aer et huiusmodi corpora sunt susceptiva formalis transmutationis.
Ergo Daemones possunt huiusmodi corpora formaliter transmutare.
AG10
Praeterea, quicumque inducit formam, formaliter transmutat. Sed Daemones possunt inducere formas non solum
accidentales, verum etiam substantiales; nam magi Pharaonis, virtute Daemonum, ranas fecerunt. Ergo videtur
quod Daemones possint corpora formaliter transmutare.
AG11
Praeterea, Augustinus dicit in libro LXXXIII quaestionum, quod magi faciunt miracula per privatos contractus
cum Daemonibus. Sed in miraculis corpora transmutantur. Ergo videtur quod Daemones possint corpora
transmutare.
AG12
Praeterea, Gregorius dicit in quadam homilia, quod ad Angelos qui sunt de ordine virtutum pertinet miracula
facere, in quibus, ut dictum est, corpora transmutantur. Sed Daemones sunt eiusdem naturae cum Angelis. Ergo
videtur etiam quod Daemones possint corpora
AG13
Praeterea, Daemon est maioris virtutis quam anima hominis. Sed ex virtute apprehensionis animae transmutatur
formaliter materia corporalis, sicut patet in fascinatione, secundum Avicennam. Ergo multo magis Daemon
potest immutare formaliter materiam corporalem.
SC1

271

