RA14
Ad decimumquartum dicendum quod ratio illa procedit ceteris paribus.
RA15
Ad decimumquintum dicendum, quod ratio illa procedit de transitu peccati quantum ad poenam corporalem.
RA16
Ad decimumsextum dicendum, quod magis contraheret homo peccatum a proximo parente quam a primo, si per
peccatum proximi parentis tolleretur aliquod donum naturae, sicut per peccatum primi parentis est ablatum.
RA17
Ad decimumseptimum dicendum, quod ille qui fornicatur, dicitur peccare in corpus suum non quia macula huius
peccati sit in corpore, immo est in anima, sicut et gratia cui opponitur; sed quia completur hoc peccatum in
corporis delectatione, et in quadam corporis resolutione; quod in nullo alio peccato contingit.
Nam in peccato gulae non fit aliqua resolutio corporalis; in peccatis vero spiritualibus non est delectatio
corporalis.
|q5 Quaestio 5
Prologus
PR1
Et primo quaeritur utrum poena originalis peccati sit carentia divinae visionis.
PR2
Secundo utrum peccato originali debeatur poena sensibilis.
PR3
Tertio utrum patiantur afflictionem interioris doloris qui decedunt cum solo originali.
PR4
Quarto utrum mors et alii defectus huius vitae sint poenae originalis peccati.
PR5
Quinto utrum mors et huiusmodi defectus sint homini naturales.
|a1 Articulus 1
TTA
Et primo quaeritur utrum sit conveniens poena originalis peccati carentia divinae visionis.
TTB
Et videtur quod non.
AG1
Quia, ut dicitur II physic., frustra est quod est ad finem quem non consequitur.
Sed homo naturaliter ordinatur ad beatitudinem sicut ad finem ultimum: quae quidem beatitudo in divina visione
consistit.
Ergo frustra est homo, si non perveniat ad visionem divinam. Sed Deus propter peccatum originale non destitit
causare hominum generationem, ut Damascenus dicit. Cum ergo in operibus Dei nihil sit frustra, videtur quod
homo propter peccatum quod ex sua origine contrahit non incurrat reatum carentiae visionis divinae.
AG2
Praeterea, Ezech. XVIII, 4, dicitur: omnes animae meae sunt: sicut anima filii mea est, ita et anima patris mea
est. Ex quo potest accipi, quod omnes animae immediate sunt a Deo creatae, et quod una non traducitur ab alia.
Ergo poena quae tantum pertinet ad animam, non debet aliquis puniri pro peccato originali, quod a primo parente
traducitur. Sed carentia divinae visionis est poena ad solam animam pertinens, sicut et ipsa visio divina solius
animae est. Ergo carentia divinae visionis non est poena debita originali peccato.
AG3
Praeterea, august. Dicit in Enchir., quod mitissima est poena eorum qui pro solo peccato originali puniuntur. Sed
chrysostomus dicit super matthaeum, quod carentia divinae visionis est maxima poenarum, et intolerabilior
quam Gehenna. Ergo carentia visionis divinae non est conveniens poena originalis peccati.
AG4
Sed diceretur, quod sola carentia visionis divinae est minor poena quam carentia visionis divinae cum poena
sensus, quae debetur peccato actuali. Sed contra, poena, cum sit quoddam malum in privatione alicuius boni
consistit. Sed proportio privationum ad invicem est sicut proportio eorum quae privantur; sic enim surditas se
habet ad caecitatem sicut auditus ad visum. Sed per carentiam divinae visionis privatur homo Deo; per poenam
autem sensus privatur quodam bono creato, scilicet sensus delectatione, vel aliquo huiusmodi. Bonum autem
creatum additum bono increato, non facit magis beatum: dicit enim Augustinus in libro confess., ad Deum
loquens: qui te et illa novit, scilicet creaturas, non propter illa beatior, sed propter te solum beatus. Ergo qui
privatur bono increato solo per carentiam visionis divinae, non est minus miser quam ille qui cum hoc patitur
poenam sensus.
AG5
110

