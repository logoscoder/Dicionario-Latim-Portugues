OPERA OMNIA
SANCTI THOMAE AQUINATIS
-----oOo----Textum electronicum praeparavit et indexavit
Ricardo M. Rom n, S. R. E. Presbyterus
Bonis Auris, MCMXCVIII

|*Q._DISPUTATAE
QUAESTIONES DISPUTATAE
|*DE_MALO
|q1 Quaestio 1
Prologus
PR1
Et primo quaeritur utrum malum sit aliquid.
PR2
Secundo utrum malum sit in bono.
PR3
Tertio utrum bonum sit causa mali.
PR4
Quarto utrum malum convenienter dividatur per culpam et poenam.
PR5
Quinto quid plus habeat de ratione mali, utrum culpa, an poena.
|a1 Articulus 1
TTA
Et primo quaeritur an malum sit aliquid.
TTB
Et videtur quod sic.
AG1
Omne enim creatum aliquid est. Sed malum est aliquid creatum, secundum illud Is., c. Lxv, 7: ego Dominus
faciens pacem et creans malum. Ergo malum est aliquid.
AG2
Praeterea, utrumque contrariorum est aliquid in natura, quia contraria sunt in eodem genere posita. Sed malum
est contrarium bono, secundum illud Eccli. XXXIII, 15: contra bonum malum. Ergo malum est aliquid.
AG3
Sed dicendum, quod malum in abstracto acceptum non est contrarium, sed privatio; sed aliquod malum in
concreto acceptum est contrarium et est aliquid. Sed contra, nihil est contrarium alteri secundum id in quo cum
eo convenit; nigrum enim non contrariatur albo secundum quod est color. Sed secundum id quod substernitur
ipsi malo, convenit malum cum bono. Ergo secundum illud, malum non contrariatur bono, sed secundum hoc
ipsum quod est malum; malum ergo, in quantum est malum, est aliquid.
AG4
Praeterea, oppositio formae et privationis invenitur etiam in rebus naturalibus. Sed non dicitur quod in rebus
naturalibus malum contrarietur bono, sed solum in moralibus: quia malum et bonum, secundum quod sunt
contraria, continent sub se virtutem et vitium.
Ergo contrarietas mali et boni non intelligitur secundum oppositionem privationis et habitus.
AG5
Praeterea, dionysius et Damascenus dicunt quod malum est sicut tenebra. Tenebra autem contrariatur lumini, ut
dicitur II de anima.
Ergo et malum contrariatur bono, et non solum est eius privatio.
AG6
1

