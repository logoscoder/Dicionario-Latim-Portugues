Ad primum ergo dicendum, quod illud quod homo facit ex passione ligatus, non vult homo facere extra
passionem existens; sed per passionem ad hoc deducitur ut velit, passione rationem ligante.
RA2
Ad secundum dicendum, quod voluntas non solum movetur ab apprehensione rationis ligatae ex passione, sed
etiam habet in potestate ligamen rationis excludere, ut dictum est; et pro tanto imputatur ei ad culpam quod facit.
RA3
Ad tertium dicendum, quod removere passionem corporalem, non est in potestate voluntatis, sicut removere
passionem animae; quia natura corporalis non obedit voluntati rationali, sicut appetitus sensitivus; et ideo non est
simile.
RA4
Ad quartum dicendum, quod nihil prohibet aliquid non esse peccatum mortale simpliciter quod tamen in casu est
peccatum mortale; sicut non dare eleemosynam pauperi fame morienti, est peccatum mortale, quod tamen alias
peccatum mortale non esset; et similiter in proposito non velle repellere passionem aliquam, etsi simpliciter non
sit peccatum mortale, tamen in hoc casu quando inclinat usque ad consensum peccati mortalis, est peccatum
mortale.
RA5
Ad quintum dicendum, quod eventus in posterum procedens et improvisus, non aggravat in infinitum; sed
eventus coniunctus et praevisus potest aggravare in infinitum, ut sit peccatum mortale quod alias non esset; sicut
proiicere sagittam non est peccatum mortale, sed proiicere sagittam cum occisione hominis, est peccatum
mortale; et similiter non repellere passionem inclinantem ad peccatum mortale, non est absque peccato mortali.
|a11 Articulus 11
TTA
Undecimo quaeritur utrum infirmitas alleviet vel aggravet peccatum.
TTB
Et videtur quod aggravet.
AG1
Sicut enim se habet bona passio ad meritum, ita se habet mala passio ad peccatum.
Sed bona passio auget meritum; magis enim est laudabile et meritorium quod aliquis eleemosynam faciat ex
compassione misericordiae, quam sine compassione misericordiae faciat, ut patet per Augustinum IX de civitate
Dei. Ergo etiam facere peccatum cum passione, est magis vituperabile et magis peccatum. Sed peccare ex
passione est peccare ex infirmitate, ut dictum est.
Ergo infirmitas aggravat peccatum.
AG2
Praeterea, cum omne peccatum sit ex libidine, ut Augustinus dicit, quanto ex maiori libidine aliquis peccat, tanto
magis videtur peccare.
Sed libido est quaedam passio animae et infirmitas.
Ergo infirmitas aggravat peccatum.
AG3
Praeterea, augmentata causa augetur effectus, sicut ex maiori calore sequitur maior calefactio. Si ergo infirmitas
est causa peccati, sequitur quod maior infirmitas sit causa maioris peccati; et sic infirmitas aggravat peccatum.
SC
Sed contra, illud propter quod peccatum fit remissibile, non aggravat, sed diminuit peccatum. Sed propter
infirmitatem dicitur aliquod peccatum magis remissibile. Ergo infirmitas non aggravat, sed diminuit peccatum.
CO
Respondeo. Dicendum quod peccare ex infirmitate est peccare ex passione, ut dictum est. Passio autem appetitus
sensitivi dupliciter se habet ad motum voluntatis: uno modo ut praecedens; alio modo ut consequens.
Ut praecedens quidem, sicut cum propter passionem inclinatur voluntas ad aliquid volendum; et sic passio
diminuit rationem meriti et rationem demeriti; quia meritum et demeritum in electione consistit ex ratione
praecedente. Passio autem obnubilat vel etiam ligat iudicium rationis. Quanto autem iudicium rationis fuerit
purius, tanto electio est perspicacior ad merendum vel demerendum.
Unde qui inducitur ad benefaciendum ex iudicio rationis, laudabilius operatur quam qui inducitur ad hoc idem ex
sola animi passione; hic enim interdum errare potest indebite miserendo; et similiter ille qui inducitur ad
peccandum ex deliberatione rationis, magis peccat quam ille qui inducitur ad peccandum ex sola animi passione.
Ut consequens autem consideratur passio, quando ex forti motu voluntatis commovetur appetitus inferior ad
passionem; et sic passio addit ad meritum vel demeritum, quia est signum passio quod motus voluntatis sit
fortior; et hoc modo verum est quod ille qui cum maiori compassione facit eleemosynam, magis meretur, et qui
cum maiori libidine facit peccatum, magis peccat; quia hoc est signum quod motus voluntatis sit fortior. Sed hoc
non est ex passione benefacere vel peccare, sed potius pati ex electione boni vel mali.
RA1
77

