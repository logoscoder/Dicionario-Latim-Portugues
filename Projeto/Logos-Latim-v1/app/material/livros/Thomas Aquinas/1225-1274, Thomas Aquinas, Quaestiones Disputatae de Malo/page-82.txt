Ad primum ergo dicendum, quod frigidus ibi vocatur infidelis, qui aliquam excusationem habet ex hoc quod per
ignorantiam peccat, secundum illud apostoli, I Tim. I, 13: misericordiam consecutus sum, quia ignorans feci in
incredulitate mea. Tepidus autem vocatur Christianus peccator, qui in eodem genere peccati gravius peccat;
secundum illud apostoli ad Hebr. X, 29: quanto putatis deteriora mereri supplicia qui... Sanguinem testamenti
pollutum duxerit? etc.. Unde auctoritas illa non est ad propositum.
RA2
Ad secundum dicendum, quod, secundum Glossam, vir ibi dicitur aliquis discretus et strenuus, qui etsi aliquando
peccet, tamen ex ipso peccato sumit occasionem boni, puta humilitatis et maioris cautelae; mulier autem ibi
dicitur aliquis indiscretus, qui ex bono quod facit, sumit occasionem sui periculi, dum ex eo per superbiam
Deiicitur. Vel potest dici secundum litteralem sensum, quod melior est iniquitas viri, id est vir iniquus, ad
commorandum, quam mulier benefaciens.
Facilius enim homo praecipitaretur in peccatum ex familiari conversatione cum bona muliere quam cum malo
viro. Et hoc patet per hoc quod praemittitur: in medio mulierum noli commorari et per illud quod sequitur: et
mulier confundens in opprobrium.
Unde hoc non est ad propositum.
RA3
Ad tertium dicendum, quod ille qui est remissus in benefaciendo, incomparabiliter melior est quam ille qui
malum facit; et ex hoc ipso contingit quod peccator considerans malum suum, quandoque vehementer ita contra
illud movetur quod ad fervorem perfectionis proficit: sed ille qui operatur bonum licet remisse, non habet aliquid
quod multum horrere debeat; unde magis quiescit in statu suo, et non ita de facili transfertur ad meliora.
RA4
Ad quartum dicendum, quod ille qui peccat ex infirmitate, licet dum peccat non iuvetur ex scientia et bono
proposito, tamen de facili potest postmodum iuvari paulatim consuescendo, et resistere potest passioni: sed ille
qui peccat ex malitia difficile reducitur, sicut ille etiam qui errat circa principia, ut dictum est.
RA5
Ad quintum dicendum, quod impulsio quae est ex passione, diminuit peccatum quia est quasi ex exteriori;
impulsio autem quae est ex voluntate, auget peccatum. Quanto enim motus voluntatis est vehementior ad
peccandum, tanto gravius peccat. Habitus autem facit motum voluntatis vehementiorem; et ideo ille qui peccat
ex habitu, gravius peccat.
RA6
Ad sextum dicendum, quod habitus virtutis vel vitii est forma animae rationalis.
Omnis autem forma est in aliquo secundum modum recipientis. De natura autem rationalis creaturae est quod sit
arbitrio libera; nam habitus virtutis vel vitii non inclinat voluntatem ex necessitate, sic quod aliquis non possit
contra rationem habitus operari, sed difficile est operari contra id ad quod habitus inclinat.
|a14 Articulus 14
TTA
Quartodecimo quaeritur utrum omne peccatum ex malitia sit peccatum in spiritum sanctum.
TTB
Et videtur quod non.
AG1
Peccatum enim in spiritum sanctum est peccatum oris, ut patet per id quod dicitur Matth. XII, 32: qui dixerit
contra spiritum sanctum, non remittetur ei neque in hoc saeculo neque in futuro. Peccatum autem ex malitia
potest esse cordis et operis.
Ergo non omne peccatum ex malitia, est peccatum in spiritum sanctum.
AG2
Praeterea, peccatum in spiritum sanctum est speciale genus peccati; habet enim determinatas species, ut patet per
magistrum 43 distinctione II libri sententiarum, scilicet obstinationem, desperationem et huiusmodi.
Sed peccatum ex malitia non est speciale genus peccati; contingit enim secundum quodlibet genus peccati
peccare ex malitia sicut ex infirmitate et ex ignorantia. Ergo non omne peccatum ex malitia est peccatum in
spiritum sanctum.
AG3
Est peccatum blasphemiae, ut patet per id quod habetur Lucae XI, 10: ei autem qui in spiritum sanctum
blasphemaverit, non remittetur.
Sed blasphemia est quoddam speciale peccatum. Cum ergo peccatum ex certa malitia non sit speciale peccatum,
quia invenitur in quolibet genere peccati, videtur quod non omne peccatum ex malitia, sit peccatum in spiritum
sanctum.
AG4
Praeterea, peccatum ex malitia dicitur cui complacet malitia propter se, sicut piis placet bonitas propter se; ut
magister dicit XLIII dist. II libri sentent.. Sed ex hoc quod alicui placet virtus propter se, non constituitur aliqua
82

