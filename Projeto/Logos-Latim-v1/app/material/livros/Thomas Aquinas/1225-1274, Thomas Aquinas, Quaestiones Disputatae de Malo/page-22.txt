|a1 Articulus 1
TTA
Et primo quaeritur utrum in quolibet peccato sit aliquis actus.
TTB
Et videtur quod sic.
AG1
Dicit enim Augustinus, quod peccatum est dictum vel factum vel concupitum contra legem Dei. Sed in quolibet
illorum trium importatur aliquis actus. Ergo in quolibet peccato est aliquis actus.
AG2
Praeterea, Augustinus dicit, quod peccatum est adeo voluntarium, quod si non sit voluntarium, non est peccatum.
Sed nihil potest esse voluntarium nisi per actum voluntatis. Ergo in aliquo peccato oportet esse ad minus actum
voluntatis.
AG3
Praeterea, contraria sunt in eodem genere.
Sed meritum et demeritum sunt contraria.
Cum ergo meritum sit de genere actus (quia actibus meremur), videtur quod pari ratione demeritum sive
peccatum.
AG4
Praeterea, peccatum privatio quaedam est, quia sicut dicit Augustinus, peccatum nihil est. Privatio autem
fundatur in aliquo. Ergo oportet esse aliquem actum in quo peccatum sustentetur.
AG5
Praeterea, Augustinus dicit in Enchir., quod malum nisi in bono esse non potest. Illud autem bonum in quo
fundatur malitia peccati est actus. Ergo in quolibet peccato oportet esse actum.
AG6
Praeterea, Augustinus dicit in libro LXXXIII quaestionum, quod nec peccatum aut recte factum imputari
cuiquam iuste potest qui nihil propria fecerit voluntate.
Sed non potest propria voluntate aliquid facere absque actu. Ergo nihil potest homini imputari ad peccatum, nisi
sit ibi aliquis actus.
AG7
Praeterea, Damascenus dicit, quod laus et vituperium sequuntur actus. Cuilibet autem peccato debetur
vituperium. Ergo omne peccatum in actu consistit.
AG8
Praeterea, Glossa dicit rom.
VII, 20, quod omne peccatum in actu est ex concupiscentia. Quod autem est ex concupiscentia, non est absque
actu. Ergo nullum peccatum est absque actu.
AG9
Praeterea, si aliquod peccatum est absque actu, maxime hoc videtur de peccato omissionis. Sed omissio non est
absque actu; quia omissio negatio quaedam est; omnis autem negatio in affirmatione fundatur; et sic oportet
peccatum omissionis in aliquo actu fundari. Multo ergo magis quodlibet aliud peccatum.
AG10
Praeterea, omissio non est peccatum nisi in quantum repugnat legi Dei. Sed hoc non est absque contemptu;
contemptus autem est per aliquem actum. Ergo peccatum omissionis fundatur in aliquo actu, et multo magis alia
peccata.
AG11
Praeterea, si peccatum omissionis consistit in sola negatione actus, sequeretur quod quamdiu aliquis non agit
tamdiu peccaret; et ita esset periculosius peccatum omissionis quam peccatum transgressionis, quod transit actu,
licet maneat reatu. Hoc autem non est verum quia peccatum transgressionis ceteris paribus est maius; maius enim
est furari quam non dare eleemosynam. Non ergo peccatum omissionis in sola negatione consistit.
AG12
Praeterea, secundum Philosophum in II physic., peccatum invenitur in his quae sunt ad finem. Ad finem autem
aliquid ordinatur per operationem. Ergo omne peccatum in actu consistit.
SC1
Sed contra. Est quod dicitur Iacob c. 17: scienti bonum et non facienti, peccatum est illi. Ergo ipsum non facere
est peccatum.
SC2
Praeterea, poena non iuste infligitur nisi pro peccato. Sed pro sola dimissione actus, poena infligitur, nulla
consideratione habita de aliquo actu adiuncto. Ergo in sola dimissione actus consistit peccatum.
SC3
Praeterea, secundum Philosophum in II physic., peccatum contingit in his quae fiunt secundum artem, et in his
quae fiunt secundum naturam. Sicut ergo in his quae fiunt secundum naturam peccatum est contra naturam esse,
22

