Ad tertium dicendum, quod aliquando contingit voluntatem ferri in aliquod bonum cui coniungitur malum, et
tamen non fertur in malum illud, sicut si aliquis appeteret delectationem quae est in adulterio, et tamen refugeret
adulterii deformitatem et ex hoc etiam delectationem abiiceret; sed aliquando contingit quod aliquis propter
delectationem etiam voluntarie incurrit deformitatem culpae.
RA4
Ad quartum dicendum, quod illud quod coniungitur bono principaliter desiderato, si sit improvisum et
ignoratum, non est volitum nisi per accidens; sicut cum aliquis ex ignorantia peccans vult aliquid quod nescit
esse peccatum, quod tamen in rei veritate peccatum est; talis enim non vult malum nisi per accidens. Sed si sciat
illud esse malum, iam ex consequenti illud malum vult, ut dictum est, et non solum per accidens.
RA5
Ad quintum dicendum, quod cum dicitur aliquis peccare ex aliquo, datur intelligi quod illud sit primum
principium peccati. In eo autem qui peccat ex infirmitate, voluntas mali non est primum principium peccati, sed
causatur ex passione: sed in eo qui peccat ex malitia, voluntas mali est primum principium peccati, quia ex se
ipso et per habitum proprium inclinatur in voluntatem mali, non ex aliquo exteriori principio.
RA6
Ad sextum dicendum, quod forma per quam peccans operatur, non solum est ipsa potentia voluntatis, sed habitus
qui interius inclinat per modum cuiusdam naturae.
RA7
Et per hoc patet solutio ad septimum.
RA8
Ad octavum dicendum, quod cum dicitur aliquis ex malitia peccare, malitia potest ibi sumi vel pro habitu qui
opponitur virtuti, vel pro culpa, secundum quod interior voluntatis actus seu electio dicitur culpa, et est causa
interioris actus; unde non sequitur quod idem sit causa sui ipsius.
RA9
Ad nonum dicendum, quod malitia opponitur virtuti, quae est bona qualitas mentis; peccatum autem veniale non
est contrarium virtuti; unde si aliquis de industria peccatum veniale committat, non est ex malitia.
RA10
Ad decimum dicendum, quod bonum est principium et finis actionis primo et principaliter, sed secundario et
consequenter etiam malum potest esse volitum, ut dictum est.
RA11
Ad undecimum dicendum, quod etiam in peccato infirmitatis potest esse electio; quae tamen non est primum
principium peccandi, cum causetur ex passione; et ideo non dicitur talis ex electione peccare, quamvis eligens
peccet.
RA12
Ad duodecimum dicendum, quod sicut passio in irascibili vel concupiscibili existens, causat electionem in
quantum ligat rationem ad momentum, ita habitus in his potentiis existens causat electionem, in quantum ligat
rationem, non iam per modum passionis pertranseuntis, sed per modum formae immanentis.
RA13
Ad decimumtertium dicendum, quod ad synderesim pertinent universalia principia iuris naturalis circa quae
nullus errat; sed ratio ligatur per passionem vel habitum in eo qui peccat quantum ad particularia eligibilia.
RC1
Ea vero quae in contrarium obiiciuntur, licet verum concludant, tamen
RC2
Ad secundum considerandum est, quod cum Augustinus dicit, quod ipsum defectum amavit, non poma quae
furabatur, non est sic intelligendum, quasi defectus ipse vel deformitas culpae possit esse primo et per se volita;
sed primo et per se volitum erat vel gerere morem aliis, vel experientiam habere alicuius, vel facere aliquid
improhibite, aut aliquid huiusmodi.
RC3
Ad tertium notandum est, quod non omne peccatum quod ex alio peccato causatur, potest dici ex malitia esse
commissum; quia potest esse quod illud primum peccatum, quod est causa alterius, sit commissum ex infirmitate
vel passione. Ad hoc autem quod aliquis ex malitia peccet, oportet quod malitia sit primum peccandi principium,
ut dictum est.
|a13 Articulus 13
TTA
Tertiodecimo quaeritur utrum ille qui peccat ex malitia, gravius peccet quam ille qui peccat ex infirmitate.
TTB
Et videtur quod non.
AG1

80

