brutis animalibus, et corporibus inanimatis, in quantum participant naturali amore summi boni, ut dionysius dicit
IV cap. De divin. Nomin.. Et hoc modo Angelus in primo instanti suae creationis se dilexit propter Deum.
RA16
Ad decimumsextum dicendum, quod illa ratio deficit in tribus. Primo quidem, quia homo non est simpliciter
factus propter reparationem ruinae angelicae, sed propter fruitionem Dei et perfectionem universi, etiam si
nunquam fuisset ruina angelica. Secundo, quia homo, ad minus secundum corpus, actu non fuit factus in
operibus sex dierum, secundum sententiam Augustini; sed solum secundum rationes seminales. Solum autem illa
quae non prius poterant esse in rationibus seminalibus quam in seipsis, secundum Augustinum, fuerunt facta in
principio creationis rerum. Tertio, quia nihil prohibet aliquid fieri propter finem futurum, quem homo praescit,
sicut aliquis praeparat ligna in aestate propter frigus futurum in hieme.
RA17
Ad decimumseptimum dicendum, quod aliquis motus liberi arbitrii in animo potest esse in instanti, non tamen in
primo instanti suae creationis potuit habere motum liberi arbitrii in peccatum, ratione supradicta.
RA18
Ad decimumoctavum dicendum, quod etsi Angelus in primo instanti suae creationis habuit motum voluntatis,
sicut etiam intellectus; non tamen sequitur quod habuit motum voluntatis ad peccandum.
RA19
Ad decimumnonum dicendum, quod aevum mensurat esse Angeli, non tamen mensurat actiones eius, in quibus
est successio sive intellectus sive voluntatis, ut ex supradictis, patet.
RA20
Ad vicesimum dicendum, quod alia ratio est de merito et de peccato: nam meritum procedit ex hoc quod mens
rationalis creaturae movetur a Deo, qui a principio potest movere ad quod voluerit; sed ad peccandum movetur
mens rationalis creaturae a seipsa, quae non potest se movere nisi secundum exigentiam naturalis ordinis.
RA21
Ad vicesimumprimum dicendum, quod anima in primo instanti suae creationis efficitur mala, non per actionem
propriam, sed per unionem ad corpus infectum; unde non est similis ratio de Angelo, qui non potuit fieri malus
nisi per actum proprium.
RA22
Ad vicesimumsecundum dicendum, quod ratio illa deficit in duobus. Primo quidem, quia sicut creatura decideret
in nihilum nisi per divinam potentiam contineretur, ita etiam deficeret in non bonum, si non contineretur a Deo.
Non tamen sequitur, quod nisi contineretur a Deo per gratiam, rueret in peccatum; nisi solum de natura corrupta,
quae de se habet inclinationem ad malum. Secundo, quia homo non obligatur ex necessitate praecepti ad
utendum gratia semper, quia praecepta affirmativa non obligant ad semper: et ideo non est necessarium quod in
quolibet instanti aliquis mereatur vel peccet.
RA23
Ad vicesimumtertium dicendum, quod diabolus dicitur loqui mendacium ex propriis, non quia mendacium sit
naturalis proprietas eius, sed quia ea quae sunt vera non habet a seipso, sed a Deo; quod autem falsa loquatur hoc
habet a seipso, non autem a Deo.
|a5 Articulus 5
TTA
Quinto quaeritur utrum liberum arbitrium in Daemonibus possit reverti ad bonum post peccatum.
TTB
Et videtur quod sic.
AG1
Dicit enim dionysius IV cap. De divin.
Nomin., quod data naturalia in Daemonibus integra permanent post peccatum. Sed ante peccatum poterat
diabolus converti ad bonum.
Ergo etiam diabolus post peccatum poterit reverti ad bonum.
AG2
Praeterea, nihil immobiliter quiescit in eo quod est contra naturam: quia id quod est contra naturam, per accidens
se habet; ea vero quae sunt per accidens, de facili moveri possunt: quia accidens est quod adest et abest praeter
subiecti corruptionem. Sed peccatum est contra naturam Angeli, quia ab eo quod est secundum naturam, cecidit
in id quod est contra naturam, ut Damascenus dicit II libr.. Ergo non potest esse quod liberum arbitrium diaboli
immobiliter perseveret in malo.
AG3
Sed dicendum, quod hoc convenit diabolo ratione sui status, quia scilicet statim peccando amisit statum viatoris,
ad quem pertinet mutari de bono in malum, et e converso.

252

