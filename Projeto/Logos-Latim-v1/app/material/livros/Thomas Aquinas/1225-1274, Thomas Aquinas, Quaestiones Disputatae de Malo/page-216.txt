dicendum de eo qui concedit pecuniam suam scienter ei de quo credit quod utatur ea ad usurarium lucrum, quod
alias exercere non posset. Si vero aliquis pecuniam suam usurario tradat alias usuras exercenti, non ut ille
lucretur, sed propter suam necessitatem, magis utitur malitia eius, quam in peccatum ipsius consentiat vel
materiam peccandi ei tradat; et ideo hoc absque peccato fieri potest.
RA19
Ad decimumnonum dicendum, quod pro nullo incommodo corporali vitando debet homo consentire in peccatum
alterius; sed tamen pro aliquo incommodo vitando potest homo licite uti malitia alterius, vel materiam ei non
subtrahere, sed praebere: sicut si latro aliquem iugulare vellet, et ad vitandum mortis periculum aliquis latroni
thesaurum suum diripiendum detegeret, non peccaret, exemplo illorum decem virorum, qui dixerunt ad Ismael:
noli occidere nos, quia habemus thesauros in agro, ut habetur ierem.
Cap. XLI, 8.
RA20
Ad vicesimum dicendum, quod hoc quod filii Israel vasa mutuo accepta asportaverunt non fuit furtum, quia res
illae in eorum dominium transierunt auctoritate eius qui est Dominus omnium.
|q14 Quaestio 14
Prologus
PR1
Et primo quaeritur utrum gula sit peccatum.
PR2
Secundo utrum gula sit peccatum mortale.
PR3
Tertio utrum convenienter assignentur species gulae.
PR4
Quarto utrum sit vitium capitale.
|a1 Articulus 1
TTA
Et primo quaeritur utrum gula semper sit peccatum.
TTB
Et videtur quod non.
AG1
Nullus enim peccat in eo quod vitare non potest, ut Augustinus dicit in III de libero arbitrio. Sed gulam nullus
vitare potest: dicit enim Gregorius XXX Moralium, quod per esum voluptas necessitati miscetur. Quid necessitas
petat, et quid voluptas suppetat, ignoratur. Ergo gula non est peccatum.
AG2
Praeterea, Augustinus dicit X confess.: quis est, Domine, qui aliquantulum extra metas necessitatis cibum non
sumat? sed hoc ad gulam pertinet. Gula ergo non potest vitari. Non ergo gula est peccatum.
AG3
Praeterea, Augustinus dicit in II de libero arbit., quod ibi nulla culpa est, ubi natura et necessitas dominatur. Sed
ad actum gulae natura et necessitas movet.
Ergo videtur quod gula non sit peccatum.
AG4
Praeterea, sicut Philosophus dicit in II de anima, esuries est appetitus cibi. Ergo immoderata esuries est
immoderatus appetitus cibi sumendi, in quo consistit ratio gulae. Sed non est in potestate nostra quin immoderate
esuriamus. Ergo vitare gulam non est in potestate nostra. Non est ergo peccatum.
AG5
Hoc me docuisti, ut quemadmodum medicamenta, sic alimenta sumpturus accedam. Sed in sumptione
medicamentorum non ponitur aliquod peccatum. Ergo videtur quod nec gula, quae consistit circa sumptionem
alimentorum, sit peccatum.
AG6
Praeterea, omne peccatum opponitur alicui virtuti, sicut extremum medio, ut patet per Philosophum in II ethic..
Sed gula non opponitur temperantiae vel sobrietati sicut extremum medio, quia oporteret quod virtus
corrumperetur per defectum sumptionis cibi; quod videtur esse falsum; quia hoc pertinet ad abstinentiam, ut
patet in ieiuniis, et aliis huiusmodi. Gula ergo non est peccatum.
SC
Sed contra, illud videtur esse peccatum per quod sicut per hostem a spirituali conflictu impedimur. Sed gula est
huiusmodi; dicit enim Gregorius XXX Moral., quod ad conflictum spiritualis agonis non assurgitur, si non prius
intra nosmetipsos hostis positus, gulae videlicet appetitus, domatur.
SC1
216

