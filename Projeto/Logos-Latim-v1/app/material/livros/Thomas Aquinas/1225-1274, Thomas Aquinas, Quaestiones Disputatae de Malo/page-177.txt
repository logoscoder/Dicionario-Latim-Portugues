RA6
Ad sextum dicendum, quod, sicut Philosophus dicit in V ethic., carere malo accipitur in ratione boni; et ideo
sicut ad tertiam speciem pertinet quod aliquis iactet se habere quod non habet; ita etiam quod excuset se de
peccato quod habet.
RA7
Ad septimum dicendum, quod peccatum superbiae quandoque evidentius apparet per aliqua praecedentia et
subsequentia, quam per id in quo essentialiter consistit; et ideo Gregorius species superbiae assignavit secundum
aliquos actus antecedentes vel consequentes cum tamen omnes species superbiae in quadam praesumptione
animi essentialiter consistant.
|q9 Quaestio 9
Prologus
PR1
Et primo quaeritur utrum inanis gloria sit peccatum.
PR2
Secundo utrum inanis gloria sit peccatum mortale.
PR3
Tertio utrum filiae inanis gloriae convenienter assignentur.
|a1 Articulus 1
TTA
TTB
Et videtur quod non.
AG1
Consistit enim inanis gloria in eo quod aliquis velit bona sua aliis apparere. Sed hoc non est peccatum, sed
laudabile; dicitur enim Matth., V, 16; sic luceat lux vestra coram hominibus, ut videant opera vestra bona. Ergo
inanis gloria non est peccatum.
AG2
Praeterea, appetitus inanis gloriae in hoc consistit quod aliquis quaerit bona sua ab hominibus laudari. Sed hoc
nobis ab apostolo mandatur, Rom., XII, 17: providentes bona non solum coram Deo, sed etiam coram omnibus
hominibus. Ergo inanis gloria non est peccatum.
AG3
Praeterea, omne peccatum consistit in Deordinatione appetitus naturalis. Sed per inanem gloriam non appetitur
aliquid quod non sit naturaliter appetibile; est enim naturaliter appetibile quod homo veritatem cognoscat, et
quod ipse cognoscatur. Ergo inanis gloria non est peccatum.
AG4
Praeterea, Ephes., V, 1, dicitur: estote imitatores Dei, sicut filii carissimi. Sed in hoc quod homo quaerit gloriam,
fit imitator Dei, qui suam gloriam quaerit. Ergo videtur quod appetere gloriam non sit peccatum.
AG5
Praeterea, appetere illud quod homini rependitur pro praemio, non est peccatum. Sed gloria repromittitur homini
pro praemio; dicitur enim iob, XXII, 29: qui humiliatus fuerit, erit in gloria;- et Prov., III, 35: gloriam sapientes
possidebunt. Ergo appetitus gloriae non est peccatum.
AG6
Praeterea, illud quod est provocativum ad opera virtutum, non videtur esse peccatum.
Sed huiusmodi est appetitus gloriae; dicit enim tullius in I tusculanarum: omnes ad studia accenduntur gloria.
Ergo appetitus gloriae non est peccatum.
AG7
Praeterea, illud quod appetitur aequaliter a bonis et malis, non videtur esse peccatum.
Sed Sallustius dicit in catilinario: gloriam et honorem et imperium bonus et ignavus aeque sibi exoptant. Ergo
appetitus gloriae
AG8
Praeterea, Augustinus dicit, quod inanis gloria est iudicium hominum bene de aliquo opinantium. Sed hoc
appetere non est peccatum; quia, sicut ipse dicit, crudelis est qui famam suam negligit. Ergo inanis gloria non est
peccatum.
AG9
Praeterea, illud quod est obiectum cupiditatis, non est peccatum, quamvis ipsa cupiditas peccatum sit, ut patet de
pecunia, et de pecuniae cupiditate. Sed inanis gloria est obiectum cupiditatis, ut patet per illud quod dicitur Gal.,
V, 26: non efficiamur inanis gloriae cupidi. Ergo inanis gloria non est peccatum.
AG10

177

