AG3
Praeterea efficacius custodit Deus hominem quam Angelus. Sed Deus quandoque relinquit hominem, ut in Psal.
21, 1, dicitur: quare me dereliquisti? ergo multo fortius Angelus.
AG4
Praeterea, zachariae 4 dicitur, quod reversus est Angelus qui loquebatur ad eum: et similiter etiam Danielis 10.
Sed non revertitur nisi qui abscedit. Ergo videtur quod Angelus quandoque hominem relinquat.
AG5
Praeterea, Angeli quandoque sunt in caelo empyreo. Sed cum sunt ibi, non sunt circa nos, secundum
Damascenum. Ergo videtur quod aliquando nos relinquant.
AG6
Praeterea, medicus sapiens infirmum desperatum relinquit. Sed Angeli custodes possunt scire aliquem esse
praescitum per revelationem, et videre aliquem obstinatum in peccatis. Talis autem est sicut infirmus desperatus.
Ergo videtur quod etiam Angelus, qui est quasi medicus spiritualis, talem relinquat.
SC1
Sed contra, boni Angeli sunt magis proni ad juvandum quam mali ad infestandum. Sed mali nunquam cessant ab
infestatione. Ergo nec boni a custodia.
SC2
Praeterea, de nemine est desperandum, quamdiu est in statu viae. Sed infirmus non relinquitur a medico nisi
propter desperationem. Ergo videtur quod Angelus non dimittat hominem, quantumcumque peccatorem.
CO
Respondeo dicendum, quod cum custodia Angelorum sit quaedam executio divinae providentiae, oportet esse
idem judicium de utroque.
Divina autem providentia nunquam relinquit hominem ex toto, quia omnino in nihilum redigeretur; sed verum
est quod magis et minus providet diversis, secundum eorum conditionem: et ideo in psalm. 33, 16, oculi Dei
super justos dicuntur, et aures ejus ad preces eorum; quibus adeo perfecte providet ut omnia eis cooperentur in
bonum, ut dicitur Rom. 8. Sed malos secundum aliquid derelinquit, inquantum permittit eos subjacere
tribulationibus, et quod gravius est, etiam in peccata ruere; unde ad Rom. 1, 28: propterea tradidit eos Deus in
reprobum sensum, ut faciant ea quae non conveniunt. Similiter etiam Angeli dicuntur aliquos derelinquere
secundum quid, inquantum exponuntur tribulationibus, vel etiam justo Dei judicio ab aliquo peccato non
retrahuntur; nunquam tamen ita relinquunt quin sit aliquis effectus custodiae, inquantum aliquod malum
prohibent, et ad aliquod bonum promovent.
RA1
Ad primum ergo dicendum, quod haec intelligitur esse vox Angelorum discedentium ab homine peccatore in
hora mortis; quia tunc primo desperatur de ejus salute. Vel potest dici, quod derelinquunt secundum quid, ut
dictum est, sicut etiam et Deus.
RA2
Unde patet responsio ad secundum et tertium.
RA4
Ad quartum dicendum, quod Angelus ab eo recesserat quantum ad aliquem effectum, quia scilicet ipsum de
futuris non illuminaverat, et non quantum ad omnem effectum custodiae.
RA5
Ad quintum dicendum, quod quandocumque aliquod agens imprimit fortem impressionem, remanet illa
impressio in patiente per aliquod tempus, etiam ad absentiam agentis, ut patet in motibus violentis: et ita dico,
quod ad unam actionem Angeli in hominem potest homo bonam dispositionem accipere, quae manet in eo ad
aliquod tempus, ut patet quando aliquis semel devote orat, ad plures dies remanet inde devotior; et ita Angelus
quamvis non semper sit praesens, potest semper custodire, inquantum effectus ejus manet post actionem suam.
RA6
Ad sextum dicendum, quod nullus in statu viae est adeo obstinatus quin possit per poenitentiam converti; unde
non est de eo desperandum; et si Angelus sciret eum praescitum, posset tamen multa mala in eo impedire, sicut
de Antichristo dictum est, art. Praeced..
|a5 Articulus 5: Utrum Angeli doleant de damnatione hominum quos custodiunt.
AG1
Ad quintum sic proceditur. Videtur quod Angeli doleant de damnatione hominum quos custodiunt.
Exterior enim luctus est signum interioris doloris. Sed Isai. 33, 7, dicitur: Angeli pacis amare flebant. Ergo
videtur quod doleant.
AG2
Praeterea, amicorum est compati sibi in necessitatibus. Sed Angeli ferventissima caritate nos diligunt. Ergo
videtur quod contristentur, hominum damnationi compatiendo.
AG3
493

