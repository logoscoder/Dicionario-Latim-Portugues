assumpto per Angelum dicitur apparere Angelus, et aliquando Deus. Formatio enim et apparitio corporis
assumpti, ut dictum est, fit ad ostendendas proprietates spiritualium substantiarum.
Quandoque enim Angelus, qui immediate illuminat hominem, vult instruere eum de propria virtute quam ipse
habet; et tunc in corpore illo exprimit similitudines suae virtutis; et sic dicitur ille inferior Angelus apparere.
Aliquando autem vult instruere hominem de virtute divina, vel etiam superioris Angeli, per quam operatur; et
tunc format corpus assumptum ad exprimendam eminentiam divinae majestatis vel etiam proprietates superioris
Angeli; et tunc dicitur Deus apparere vel ille superior Angelus; et hoc etiam Gregorius dicit in Glossa exodi 3
assignans causam quare Angelus qui loquebatur Moysi, quandoque vocatur Angelus, quandoque Dominus.
RA1
Et per hoc patet responsio ad primum: quia non dicitur apparere ille Angelus qui immediate corpus format, sed
Deus, cujus proprietates in figura ostensi corporis significantur.
RA2
Et similiter ad secundum: quia quamvis Angelus corpus formet vel moveat, non tamen ipse apparere dicitur,
ratione jam dicta, sed Deus.
RA3
Ad tertium dicendum, quod Deus erat in illis creaturis novo modo, sicut signatum in signo.
RA4
Ad quartum dicendum, quod immissio visibilis divinae personae differt ab apparitione, de qua differentia dictum
est, in 1, dist. 16.
EX
Ad patiendum humor et humus; ad faciendum aer et ignis aptitudinem habent. Videtur hoc esse falsum: quia in
aqua dominatur qualitas activa, scilicet frigidum; et ita videtur magis esse activa quam aer in quo dominatur
qualitas passiva, scilicet humidum. Et dicendum, quod ista objectio procedit, considerata actione et passione
secundum qualitates activas et passivas. Sed aliter est, si consideretur secundum formas substantiales quae sunt
prima principia actionis; quanto enim aliquid est magis subtile, magis est activum, quia plus habet de forma; et
grossum est magis passivum, quia plus habet de materia.
Sed ubi Deum hominibus in corporalibus imaginibus apparuisse asserit, perplexam quaestionem proponit. Hic
movetur quaestio habens tres partes secundum tres modos quibus potest divina apparitio aestimari. Unus modus
est ut aliqua nova creatura creetur ad hoc quod in ea Deus appareat, et hoc verum est si per creationem
intelligatur formatio corporis facta per ministerium Angelorum.
Secundus modus est ut Angeli corpora naturaliter unita diversimode transforment ad exprimendum diversas
similitudines. Tertius modus est ut supra corpora quae habent, alia grossiora assumant, quasi indumenta quibus
induantur: et utrumque istorum falsum est, quia supponit Angelos habere corpora naturaliter unita.
Visibile enim quidquam non est quod non sit mutabile.
Istud absolute verum est, si intelligatur de visu exteriori: quia omne visibile est corpus naturale, et omne corpus
naturale est mobile vel secundum locum vel alio modo.
Daemones per energicam operationem non credimus substantialiter illabi animae. Energia dicitur ab en quod est
in, et ergia, quod est labor, et geos, quod est terra et convenit his qui interius terrestri et melanchonico humore
laborant: quia tales usu rationis privantur; ideo energumeni etiam dicuntur illi qui interius a Daemone
possidentur.

|+d9.q1 Distinctio 9, Quaestio 1
|a0 Prologus
Determinatis his quae pertinent ad statum creationis Angelorum, et ad distinctionem eorum per conversionem et
aversionem, hic determinat ea quae pertinent ad dignitatem bonorum; et dividitur in partes duas: in prima
determinat de distinctione ordinum; in secunda determinat quosdam actus qui sequuntur ordines distinctos, 10
dist.: hic etiam investigandum est, utrum omnes illi caelestes spiritus ad exteriora nuntianda mittantur. Prima in
duas: in prima determinat ordinum Angelorum distinctionem; in secunda ostendit quomodo homines assumuntur
ad ordines Angelorum, ibi: est notandum quod decimus ordo legitur de hominibus restaurandus. Prima in tres: in
prima ostendit ordinum distinctionem; in secunda distinctionis principium quantum ad durationem, ibi: jam nunc
inquirere restat, utrum et isti ordines a creationis initio ita fuerint distincti; in tertia distinctionis modum quantum
ad aequalitatem, ibi: praeterea considerari oportet utrum omnes Angeli ejusdem ordinis aequales sint. Circa
primum tria facit: primo ponit ordinum distinctionem; secundo assignat distinctionis rationem, ibi: hic
considerandum est quid appelletur ordo; tertio assignat causam nominationis ipsorum, ibi: haec nomina non
propter se, sed propter nos eis data sunt; et circa hoc duo facit: primo determinat veritatem; secundo excludit
objectionem, ibi: sed oritur hic quaestio talis.

471

