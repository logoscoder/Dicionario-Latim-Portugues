personale, secundum rationem intelligendi. Sed potentia creandi est communis tribus personis; potentia autem
generandi videtur proprie pertinere ad personam patris. Ergo videtur quod potentia creandi sit prior.
AG5
Contra, secundum ordinem actuum est ordo potentiarum. Sed generatio est prior creatione, sicut aeternum
temporali. Ergo et potentia generandi est prior.
CO
Respondeo dicendum, quod potentia est medium, secundum rationem intelligendi, inter essentiam et
operationem naturae. Possunt ergo considerari potentia creandi et potentia generandi secundum quod radicantur
in essentia divina: et sic est una numero potentia, nedum univoce dicta. Possunt etiam considerari ex parte qua
conjunguntur operationi, et secundum hoc potentia dicitur de eis non univoce, sed secundum prius et posterius,
et potentia generandi erit prior secundum rationem intelligendi quam potentia creandi, sicut generatio est prior
creatione.
RA1
Et per hoc patet solutio ad primum, quod procedit de potentia comparata ad actum.
RA2
Et similiter ad secundum, quia potentia generandi non est ad aliquid nisi ex parte illa qua conjungitur actui.
RA3
Et similiter ad tertium, quod procedit e contrario de potentia secundum quod se tenet a parte essentiae.
RA4
Ad quartum dicendum, quod commune in divinis est ante proprium, quando commune per se accipitur secundum
rationem intelligendi; sed quando commune accipitur cum respectu ad creaturas, ratione respectus adjuncti, est
posterius quam proprium alicujus personae, secundum rationem intelligendi.
RA5
Quintum concedimus.

|+d7.q2 Distinctio 7, Quaestio 2
|a0 Prologus
Deinde quaeritur de communitate hujus potentiae; et circa hoc duo quaeruntur: 1 utrum potentia generandi sit in
filio; 2 utrum filius possit generare.
|a1 Articulus 1: Utrum potentia generandi sit in filio.
AG1
Ad primum sic proceditur. Sicut supra dictum est, in corp. Art. 2, qu. Praeced., potentia generandi includit in se
rationem paternitatis. Sed paternitas non est in filio. Ergo nec potentia generandi.
AG2
Praeterea, cum potentia dicat rationem principii, potentia generandi dicit principium generationis.
Sed filio nullo modo competit esse principium generationis: esset enim principium suiipsius. Ergo in filio nullo
modo est potentia generandi.
AG3
Contra, sicut supra dictum est, in hac dist.
Qu. 1, art. 2, potentia generandi est ipsa divina essentia. Sed essentia patris tota est in filio. Ergo videtur quod
etiam potentia generandi sit in filio.
AG4
Praeterea, nulla scientia vel voluntas est patris, quae non sit filii. Ergo nec etiam aliqua potentia, cum potentia
illis duobus condividatur.
Sed potentia generandi est in patre. Ergo et in filio.
CO
Respondeo dicendum, quod potentia generandi dicitur tripliciter, secundum quod generandi potest esse
gerundium verbi impersonalis, vel verbi personalis activi, vel verbi personalis passivi.
Si sit gerundium verbi impersonalis, tunc potentia generandi est potentia qua ab aliquo generatur; et ita est in
filio potentia generandi, idest qua a patre generatur. Si sit gerundium verbi personalis activi, tunc potentia
generandi dicitur potentia ut generet; et sic non est in filio. Si sit gerundium verbi personalis passivi, tunc
potentia generandi dicitur potentia ut generetur; et ita est in filio, quia eadem potentia quae in patre est ut
generet, est in filio ut generetur. Et ista distinctio fundatur super id quod dictum est, in corp., art. 2, quaest.
Praeced., quod potentia generandi est essentia divina, a qua, prout in patre est paternitas, est generatio activa; et
prout in filio est filiatio, erit generatio passiva.
RA1
65

