AG1
Ulterius. Videtur quod praedicta oratio non sit competens forma hujus sacramenti. Quia in formis aliorum
sacramentorum fit mentio de materia (sicut patet in confirmatione), quae non fit in verbis praedictis. Ergo non est
conveniens forma.
AG2
Praeterea, sicut effectus hujus sacramenti provenit in nos per misericordiam divinam, ita et aliorum
sacramentorum. Sed in forma aliorum sacramentorum non fit mentio de misericordia divina, sed magis de
trinitate et de passione. Ergo similiter debet hic esse.
AG3
Praeterea, duplex effectus hujus sacramenti in littera ponitur. Sed in verbis praedictis non fit mentio nisi de uno,
scilicet remissione peccatorum; non autem de corporali sanatione, ad quam Jacobus ordinat orationem fidei,
dicens: oratio fidei sanabit infirmum. Ergo forma praedicta est incompetens.
CO
Ad tertiam quaestionem dicendum, quod praedicta oratio est competens forma hujus sacramenti: quia tangit
sacramentum in hoc quod dicitur: per istam unctionem; et illud quod operatur in sacramento, scilicet divinam
misericordiam; et effectum, scilicet remissionem peccatorum.
RA1
Ad primum ergo dicendum, quod materia hujus sacramenti potest intelligi per actum unctionis: non autem
materia confirmationis per actum in forma expressum; et ideo non est simile.
RA2
Ad secundum dicendum, quod misericordia respicit miseriam, quia hoc sacramentum datur in statu miseriae,
scilicet infirmitatis; ideo potius hic quam in aliis fit de misericordia mentio.
RA3
Ad tertium dicendum, quod in forma debet exprimi effectus principalis, et qui semper inducitur ex sacramento,
nisi sit defectus ex parte recipientis.
Non autem talis effectus est corporalis sanitas, ut ex dictis patet, quamvis quandoque sequatur: ratione cujus
Jacobus hunc effectum attribuit orationi, quae est forma hujus sacramenti.

|+d23.q2 Distinctio 23, Quaestio 2
|a0 Prologus
Deinde quaeritur de administratione hujus sacramenti; et circa hoc quaeruntur quatuor: 1 quis sit minister hujus
sacramenti; 2 cui debeat conferri; 3 in qua parte; 4 utrum debeat iterari.
|a1 Articulus 1: Utrum laicus possit hoc sacramentum conferre.
Articulus 1A
AG1
Ad primum sic proceditur. Videtur quod etiam laicus possit hoc sacramentum conferre. Quia hoc sacramentum
habet efficaciam ex oratione, ut Jacobus dicit. Sed oratio laici quandoque est aeque Deo accepta sicut sacerdotis.
Ergo potest hoc sacramentum conferre.
AG2
Praeterea, de quibusdam patribus in Aegypto legitur, quod oleum ad infirmos transmittebant et sanabantur; et
similiter dicitur de beata Genovefa quod oleo infirmos ungebat. Ergo hoc sacramentum potest conferri etiam a
laicis.
SC1
Sed contra est, quia in hoc sacramento fit remissio peccatorum. Sed laici non habent potestatem dimittendi
peccata. Ergo etc..
CO
Respondeo dicendum ad primam quaestionem, quod secundum dionysium in eccles.
Hierar., sunt quidam exercentes actiones hierarchicas, et quidam recipientes tantum, qui sunt laici; et ideo nullius
sacramenti dispensatio laico ex officio competit; sed quod baptizare possunt in casu necessitatis, est divina
dispensatione factum, ut nulli regenerationis spiritualis facultas desit.
RA1
Ad primum ergo dicendum, quod oratio illa non fit a sacerdote in persona sua: quia cum sit quandoque peccator,
non esset exaudibilis: sed fit in persona totius ecclesiae, in cujus persona orare potest quasi persona publica; non
autem laicus, qui est persona privata.
RA2
1848

