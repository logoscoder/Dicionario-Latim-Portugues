Sed contra est. Subvenire miseris est actus justitiae, ut patet per Augustinum, et habitum est in 3 Lib., dist. 33,
quaest. 2, art. 2, quaestiunc. 3. Sed subvenire miseris pertinet ad eleemosynam. Ergo eleemosyna est actus
justitiae, et sic actus virtutis.
AG5
Praeterea, nihil est meritorium nisi actus virtutis: quia felicitas est virtutis praemium, ut etiam Philosophus dicit.
Sed eleemosyna est maxime meritoria. Ergo est actus virtutis.
CO
Ad tertiam quaestionem dicendum, quod cum virtus sit habitus quo dirigimur ad bene operandum, oportet quod
omnis actus quod de se rectitudinem importat, ad aliquam virtutem reducatur, quamvis etiam in sui ratione non
exprimat omne illud quod ad perfectionem virtutis requiritur; sicut dare quando dandum est, dicitur esse actus
liberalitatis, quamvis in hoc non exprimatur omnis debita circumstantia quae ad actum liberalitatis exigitur. Cum
ergo eleemosyna, secundum quod dictum est, importet quamdam rectitudinem, quia significat dationem
ordinatam ad subventionem miseriae, quod ipsum nomen declarat, cum eleemosyna ab eleos quod est miseratio,
seu misericordia, dicatur, patet quod eleemosyna de se dicit virtutis actum, quamvis non exprimat omnes
conditiones quae ad actum virtutis requiruntur. Dationes autem et acceptiones ordinat liberalitas; unde oportet
quod eleemosyna sit aliquo modo actus liberalitatis, cujus misericordia pars ponitur a quibusdam, ut in 3 dictum
est, dist. 33, quaest. 3, art. 4; eo quod liberalitas conjectat bonum communiter in dationibus; sed misericordia
conjectat in eis aliquod speciale bonum, quod est relevatio miseriae aliorum; unde eleemosyna est actus
misericordiae, et per consequens liberalitatis.
RA1
Ad primum ergo dicendum, quod pietas, secundum Augustinum, 10 de Civit. Dei, more vulgi dicitur ipsa
misericordia; et sic ad pietatem pertinere dicitur eleemosyna, et non secundum quod est donum. Qualiter autem
pietas donum a misericordia differat, in Lib. 3, dist. 33, quaest. 3, art. 4, quaestiunc. 6, dictum est.
RA2
Ad secundum dicendum, quod misericordia secundum quod importat compassionem tantum ad miseriam
alterius, non est virtus, sed passio; secundum autem quod importat electionem compatientis, secundum hoc
virtus est.
RA3
Ad tertium dicendum, quod, ut patet, eleemosyna reducitur ad aliquam virtutem etiam a philosophis assignatam;
quia ad misericordiam immediate, et ad liberalitatem mediate. Quamvis enim liberalitas communiter non attendat
indigentiam, nihil tamen prohibet aliquam liberalitatis speciem indigentiam attendere.
RA4
Ad quartum dicendum, quod subvenire miseris, ut ibidem dictum est, non est actus justitiae ratione sui, sed
ratione suae partis, secundum quod liberalitas etiam ad justitiam reducitur sicut pars.
RA5
Quintum concedimus.
Articulus 1D
AG1
Ulterius. Videtur quod eleemosyna non cadat in praecepto, Luc. 3, super illud: interrogaverunt eum turbae, dicit
Glossa interlinealis: ex verbis joannis terrore perculsi consilium quaerunt. Sed joannes respondit quod
intenderent eleemosynis. Ergo dare eleemosynas est consilium, et non praeceptum.
AG2
Praeterea, quilibet potest licite sua retinere.
Sed retinendo sua non dat aliquis eleemosynam.
Ergo dare eleemosynam non est in praecepto.
AG3
Praeterea, si cadit eleemosyna sub praecepto, non cadit nisi sub praecepto negativo: quia Ambrosius dicit: pasce
fame morientem: si non pavisti, occidisti.
Non occidere autem est praeceptum negativum. Sed non cadit sub praecepto negativo; alioquin homo teneretur
semper eleemosynam dare: quia praecepta negativa obligant semper, et ad semper. Ergo dare eleemosynam non
cadit sub aliquo praecepto.
AG4
Praeterea, omne quod cadit sub praecepto, aliquo tempore obligat transgressores ad peccatum mortale. Sed hoc
non est de eleemosyna: quia semper potest probabilis opinio alicui remanere, quod si ipse non subvenit, alius
subvenire possit; non enim unus posset omnibus subvenire. Ergo dare eleemosynam non cadit sub praecepto.
SC1
Sed contra est quod dicit Glossa Matth. 6: te autem faciente eleemosynam: conscientiae facienti eleemosynam
pro praecepto adimplendo miscet se laudis appetitus. Ergo dare eleemosynam cadit sub praecepto.
SC2
1645

