Ad tertium dicendum, quod sicut homo debet obedire inferiori potestati in his tantum in quibus non repugnat
potestas superior; ita etiam debet homo se primae regulae in omnibus commensurare secundum suum modum;
secundae autem regulae debet se homo commensurare in his in quibus non discordat a prima regula: quia in his
in quibus discordat, jam non est regula; et propter hoc praelato contra fidem praedicanti non est assentiendum,
quia in hoc discordat a prima regula. Nec per ignorantiam subditus excusatur a toto: quia habitus fidei facit
inclinationem ad contrarium, cum necessario doceat de omnibus quae pertinent ad salutem, 1 joan. 1. Unde si
homo non sit facilis nimis ad credendum omni spiritui, quando aliquid insolitum praedicatur, non assentiet, sed
aliunde requiret, vel Deo se committet in ejus secreta supra suum modum non se ingerendo.
RA4
Ad quartum dicendum, quod ad hoc datum est hominibus facere miracula, ut ostendatur quod Deus per illos
loquitur. Nec oportet quod in tali homine revelationem habente aliquis suam fidem implicet, quousque talis
homo ad ejus notitiam deveniat vel divinitus, vel per famam humanam.
|a2 Articulus 2: Utrum per successionem temporum fides profecerit.
Articulus 2A
AG1
Ad secundum sic proceditur. Videtur quod per successionem temporum fides non profecerit quantum ad ea quae
explicite sunt credenda. Fides enim, ut dicitur in littera, caritati proportionatur.
Sed caritas est eadem et aequalis per omnia tempora.
Ergo et fides.
AG2
Praeterea, quod in scientiis crevit humana cognitio, hoc est propter imperfectionem eorum qui primitus artes
adinvenerunt imperfecte, ut dicitur in 2 elench.. Sed fidei doctrina non habet principium ab inventione humana,
sed ab inspiratione Dei, in quo non cadit aliqua imperfectio.
Ergo non debuit per incrementa temporum proficere.
AG3
Praeterea, fides quantum ad substantiam semper eadem manet. Si ergo cognitio fidei secundum diversa tempora
proficit, oportet quod in primo tempore habeatur, saltem implicite tantum, quod in sequenti etiam explicite
cognoscitur. Sed minorum est habere fidem in cognitione majorum. Ergo quandocumque fides fuit implicita
alicujus articuli in aliquo homine, fuit ejusdem articuli fides explicita in aliquo alio homine. Hoc autem
secundum omne tempus convenit, quod aliqui articuli a quibusdam implicite, et ab aliquibus explicite
cognoscantur.
Ergo fides non crevit per successionem temporum.
AG4
Praeterea, articulus est indivisibilis veritas.
Sed quod est indivisibile, non potest ulterius distingui.
Ergo cum semper fuerit fides contenta sub aliquibus articulis, videtur quod non potuerit magis distingui, ut
articuli explicite cognoscerentur.
AG5
Praeterea, per hoc videtur quod etiam modo eadem ratione possent articuli multiplicari per successionem
temporum; quod falsum esse videtur.
SC1
Sed contra, Exod. 6, 2, Dominus dixit ad Moysem: ego sum Deus Abraham, Deus Isaac, et Deus Jacob; et
nomen meum Adonai non manifestavi eis.
Ergo Moysi fuit aliquid revelatum de Deo quod patribus revelatum non fuerat. Similiter etiam David dicit,
psalm. 118, 10: super senes intellexi; et Petrus suo tempore completum asserit, Act. 11, 17, quod dicitur joelis 2:
effundam de spiritu meo.
SC2
Praeterea, Gregorius dicit, quod per successiones temporum crevit divinae cognitionis augmentum.
CO
Respondeo dicendum ad primam quaestionem, quod fides cognitio quaedam est.
Quantitas autem cognitionis dupliciter attenditur: scilicet secundum objecta, et secundum efficaciam actus circa
objectum. Quia autem habitus specificatur ex objecto, ideo prima quantitas est habitui essentialis; et secundum
hanc attenditur magnitudo fidei, quae est secundum articulorum quantitatem; et ideo secundum hanc quantitatem
fides non crescit nec deficit, cum semper eadem maneat. Efficacia autem in agendo, est ex conditione agentis; et
ideo quantum ad alias tres magnitudines potest fides proficere, ipsa manente eadem secundum diversas hominum
conditiones. In actu autem fidei tria inveniuntur, secundum quae potest quantitas efficaciae fidei attendi; duo
secundum naturam propriam: scilicet cogitare, et secundum hoc dicitur fides magna, cognitione; et assentire, et

1131

