Praeterea, secundum corpus non differimus a brutis, sed solum secundum animam rationalem.
Sed Christus non dicitur caput irrationalium, secundum quod homo. Ergo ipse non est caput nostrum quantum ad
corpora.
SC1
Sed contra, Philip. 3, 21: reformabit corpus humilitatis nostrae, configuratum corpori claritatis suae; et sic influit
nobis quantum ad corpus. Ergo ipse non est tantum caput animarum.
SC2
Praeterea, ipse est caput nostrum secundum quod est conformis nobis in natura. Sed humana natura non consistit
solum in anima, sed in anima et corpore simul. Ergo Christus est caput nostrum secundum corpora, et non
secundum animas tantum.
CO
Ad tertiam quaestionem dicendum, quod Christus est caput hominum quantum ad animas et quantum ad corpora;
sed principaliter animarum et secundario corporum: tum ratione conformitatis ad membra, quae per
assumptionem humanae naturae est; quia corpus assumpsit anima mediante: tum etiam ratione spiritualis
influentiae, quae pervenit ad corpus mediante anima, inquantum corpus est instrumentum animae secundum
gratiam operantis: et ex hoc relinquitur ordo in corpore ad gloriosam resurrectionem.
RA1
Ad primum ergo dicendum, quod corpora nostra aliquo modo habent continuationem cum corpore Christi, non
quidem secundum quantitatem, aut secundum perfectionem naturalem, sed inquantum spiritus sanctus habitat in
nobis, qui plenissime fuit in Christo, 1 corinth. 6, 15: nescitis quoniam membra vestra templum sunt spiritus
sancti.
RA2
Ad secundum dicendum, quod quamvis corpus non recipiat influentiam spiritualem immediate, recipit tamen
mediante anima, ut dictum est.
RA3
Ad tertium dicendum, quod etiam secundum corpora a brutis differimus, inquantum corpora nostra sunt perfecta
anima rationali, non autem corpora brutorum.

|+d13.q3 Distinctio 13, Quaestio 3
|a0 Prologus
Deinde quaeritur de gratia unionis: et circa hoc quaeruntur duo: 1 utrum gratia unionis sit aliqua gratia creata; 2
de comparatione istius gratiae ad alias Christi gratias.
|a1 Articulus 1: Utrum gratia unionis sit creata.
AG1
Ad primum sic proceditur. Videtur quod gratia unionis non sit creata. Gratia enim creata, est gratia habitualis.
Sed habitus ordinatur ad operationem.
Cum ergo unio in persona non sit secundum operationem, sed secundum esse, videtur quod gratia unionis non sit
gratia creata.
AG2
Praeterea, quilibet nostrum Deo unitur per gratiam creatam. Si igitur gratia unionis in Christo fuisset creata
gratia, tunc non alio modo esset Deo unitus quam nos; et sic sequeretur error Nestorii.
AG3
Praeterea, unio est humanitatis ad divinitatem secundum corpus et animam. Sed corpus non est susceptivum
creatae gratiae. Ergo gratia unionis non est aliqua gratia creata.
AG4
Praeterea, in his quae fiunt per miraculum, non requiritur aliqua dispositio ex parte facti, sed totum est ex parte
infinitae virtutis agentis: ita Deus potuit de lapide sicut de aqua vinum facere.
Sed unio humanitatis ad divinitatem est maxime miraculosa. Ergo non requiritur aliqua gratia creata quae
disponat ad hanc unionem.
AG5
Praeterea, inter personam et naturam non cadit aliquid accidens medium, sicut nec inter materiam et formam:
quia secundum formam substantialem et materiam est esse substantiale, quo non est prius aliquid esse
accidentale. Sed unio humanae naturae est ad Deum sicut naturae ad personam.
Ergo non cadit aliquid medium. Sed gratia creata est accidens. Ergo gratia unionis non est gratia creata.
AG6

977

