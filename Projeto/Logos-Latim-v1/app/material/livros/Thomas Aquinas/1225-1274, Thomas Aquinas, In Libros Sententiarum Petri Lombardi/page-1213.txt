Articulus 3C
AG1
Ulterius. Quaeritur quem Christus plus dilexerit, Petrum vel joannem; et videtur quod joannem. Joan. Ultim. 20:
vidit illum discipulum quem diligebat Jesus, sequentem. Hoc autem non dicitur quia illum tantum diligeret. Ergo
propter eminentiam dilectionis ad ipsum.
AG2
Praeterea, dilectio in qua affectus effectui, vel signis dilectionis non respondet, est dilectio simulationis.
Cum ergo Christus majorem familiaritatem joanni exhibuerit quam Petro, et ejus dilectio nullo modo fuerit
simulata; videtur quod joannem plus Petro dilexerit.
SC1
Sed contra, Proverb. 8, 17: ego diligentes me diligo. Sed plus dilexit Petrus, ut patet joan. Ultim..
Ergo et plus diligebatur.
CO
Ad tertiam quaestionem dicendum, quod, sicut dicitur, Petrus plus dilexit Christum dilectione quae ab ipso in
membra diffunditur; sed joannes plus dilexit dilectione quae in Christo sistit; et ideo Petro Dominus commisit
curam membrorum; joanni autem curam matris, quae ad personam ejus specialius spectabat. Unde et Petrus a
Christo plus diligebatur quantum ad affectum interiorem, quia donum majoris caritatis erat ei tunc collatum. Sed
joannes magis diligebatur quantum ad signa exterioris familiaritatis; et hoc propter quatuor causas. Primo, quia
per joannem significatur vita contemplativa quae familiariorem habet Deum, quamvis activa sit fructuosior, quae
significatur in Petro. Secundo propter aetatem, quia juvenis erat. Tertio propter castitatem. Quarto propter
ingenitam mansuetudinem.
RA
Et per hoc patet solutio ad objecta: quia uterque plus diligebat, et quodammodo plus diligebatur.
|a4 Articulus 4: Utrum scientia quam modo habemus, totaliter tolletur.
AG1
Ad quartum sic proceditur. Videtur quod scientia quam modo habemus, totaliter tolletur; 1 corinth. 13, 8:
scientia destruetur. Sed accidens quod destruitur, totaliter tollitur. Ergo scientia totaliter tolletur.
AG2
Praeterea, fides est magis spiritualis quam scientia. Sed fides tolletur. Ergo et scientia.
AG3
Praeterea, consideratio scientiae est de delectabilibus maxime. Si ergo scientia hic acquisita remanet, aliquis
magnus clericus plus habebit de gaudio quam aliqua vetula, quae erit majoris caritatis; quod esse videtur
impossibile.
AG4
Praeterea, illi qui sunt in patria, cognoscunt omnia quorum scientiam habuerunt, et multo plura et melius, in
verbo. Si ergo scientia non est nisi ad cognoscendum, frustra in eis praeterita scientia remaneret.
AG5
Praeterea, habitus ordinatur ad actum. Ergo ubi actus non remanet, neque habitus remanere potest, quia frustra
remaneret. Sed actus scientiae qui modo est, non remanebit in patria: quia consideratio scientiarum est in
intelligendo cum phantasmate, non solum in accipiendo scientiam, sed etiam in considerando ea quae aliquis jam
didicit; unde laeso organo imaginationis, impeditur operatio intellectus etiam in aliis quae prius sciebat. Ergo nec
scientia remanebit.
AG6
Praeterea, scientiae quam nunc habemus, consideratio est collativa. Sed iste modus conferendi non erit in patria:
quia tunc sequeretur quod esset ibi studium et disputatio, quod est absurdum. Ergo scientia hic acquisita non
remanebit in patria.
SC1
Sed contra, Magister in prima distinctione secundi libri dixit, et Philosophi etiam plures dicunt, quod anima
posita est in corpore, ut scientiis perficiatur.
Sed frustra poneretur ad hoc, nisi post corpus ei scientia remaneret. Ergo scientia remanebit.
SC2
Praeterea, constat quod illi qui sunt in inferno, aliquid cognoscunt esse de his quae prius cognoverunt, sicut patet
de divite, qui suorum memoriam habebat. Sed eis non addetur alia cognitio quam hic habuerunt. Ergo prior
scientia in eis remanebit.
SC3
Praeterea, si scientia destruatur cum corpore, erit bonum temporale; et ita studium scientiae computabitur inter
sollicitudines rerum temporalium; quod videtur absurdum.
CO

1213

