diversitate bonitatis vel malitiae, sed ex potestate suscepta, quam habet unus, et non alius; et ideo, quia laicus
potestatem consecrandi non accipit, sua bonitas quantacumque sit, non juvat eum ad hoc quod consecrare possit.
RA1
Ad primum ergo dicendum, quod omnis bonus homo dicitur esse sacerdos mystice, quia scilicet mysticum
sacrificium Deo offert seipsum, scilicet hostiam viventem Deo, Rom. 12.
RA2
Ad secundum dicendum, quod laicus bonus fit particeps dominicae virtutis ad bene agendum hoc quod poterat
prius aliquo modo facere, non autem ad hoc quod possit hoc per virtutem quod prius non poterat.
RA3
Ad tertium dicendum, quod, quamvis acceptio sacramenti sit major in fructu, tamen consecratio est major in
potestate; unde non oportet quod qui potest accipere, possit consecrare.
Articulus 1B
AG1
Ulterius. Videtur quod solus episcopus possit consecrare. Quia in qualibet republica principi debetur actus
nobilissimus, sicut etiam Commentator dicit in 11 metaphysic.. Sed summus in nostra hierarchia est episcopus,
ut dicit dionysius.
Ergo cum consecrare sit summus actus nostrae hierarchiae, hic actus sibi soli debetur.
AG2
Praeterea, secundum dionysium, loco cit., perficere est tantum episcopi. Sed secundum ipsum, eucharistia est
perfectivam habens virtutem. Ergo solus episcopus potest consecrare.
AG3
Praeterea, majus est consecrare corpus Christi quam consecrare altare, vel benedicere virgines.
Sed illa reservantur solis episcopis. Ergo multo fortius consecratio corporis Domini.
SC1
Sed contra est communis usus ecclesiae, et canonum institutio, qui docent potestatem consecrandi et baptizandi
episcopis et sacerdotibus esse communem.
CO
Ad secundam quaestionem dicendum, quod potestas consecrandi non solum episcopis, sed etiam sacerdotibus
collata est; quia ordo sacerdotis est medius inter episcopum et populum.
Unde sicut in angelica hierarchia illuminationes ad inferiorem ordinem mediante superiore perveniunt, ita omnia
sacramenta quae communiter toti populo dispensantur, per sacerdotes conferuntur; et hujusmodi sunt omnia quae
non collocant in aliquo statu vel gradu super alios. Et quia eucharistia est hujusmodi, ideo non solum per
episcopos, sed etiam per sacerdotes dispensatur et consecratur.
Est etiam alia ratio, ut sit frequentior memoria dominicae passionis, et magis subveniatur vivis et mortuis ex
majori frequentia sacramenti.
RA1
Ad primum ergo dicendum, quod, licet iste actus sit maximus in se, tamen non est maximus quantum ad
constituendum in ordine ecclesiae; quia per sumptionem hujus sacramenti non constituitur aliquis in gradu vel
statu altiori inter membra ecclesiae, sicut fit per ordinem; et ideo non oportet quod ille actus solis episcopis
reservetur.
RA2
Ad secundum dicendum, quod in rebus ordinatis, ita est quod semper inferior participat aliquid de perfectione
superioris, ut dionysius dicit; et hoc modo est in connexione caelestis hierarchiae, ut in 2 Lib., dist. 9, qu. 1, art. 6
dictum est. Et ideo, quia ordo sacerdotis continuus est ordini episcopi, participat etiam aliquid de perfectiva
virtute quantum ad illam perfectionem qua quis in seipso perficitur; non autem quantum ad perfectionem qua
aliquis in eminentiori gradu constituitur, sicut est in ordine; vel altiori officio, sicut est in confirmatione; et ideo
sacerdos participat ab episcopo potestatem consecrandi, non autem confirmandi vel ordinandi.
Et quod ipsam habeat participative, dionysius dicit, quod patet ex hoc quod sacerdos consecrat super altare ab
episcopo consecrato, et in vasis consecratis per episcopum, ipse etiam consecratus per episcopum.
RA3
Ad tertium dicendum, quod illae benedictiones non veniunt in usum totius populi, sed aliquarum excellentium
personarum; et ideo solis episcopis reservantur.
Articulus 1C
AG1
Ulterius. Videtur quod haeretici et schismatici et excommunicati consecrare non possint. Quia, sicut dicit canon
24, qu. 1, cap. Audivimus, quicumque fuerit ab unitate ecclesiae alienus, exercere potest, consecrare non valet.
Augustinus etiam dicit, quod extra ecclesiam non est locus veri sacrificii.
Sed omnes praedicti sunt extra ecclesiam.
1587

