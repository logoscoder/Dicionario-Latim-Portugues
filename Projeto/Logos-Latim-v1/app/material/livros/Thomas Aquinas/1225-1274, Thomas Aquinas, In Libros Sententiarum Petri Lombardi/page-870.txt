omnibus qui peccatum originale ab eo contracturi erant, sicut ipse a suis parentibus contraxerat, ut eadem ratione
imperfectio liberatione indigens in illis figuraretur qua in se esse per decimarum collationem confitebatur.
RA4
Quartum et quintum concedimus.
Articulus 3B
AG1
Ulterius. Videtur quod etiam Christus in Abraham decimatus sit. Christus enim non habet habitudinem ad
Abraham nisi mediante beata virgine.
Sed beata virgo fuit in Abraham decimata. Ergo et Christus.
AG2
Praeterea, decimatio convenit filiis Abrahae ex eo, ut in littera habetur, ratione peccati originalis: quia per
concupiscentiam ex eo propagandi erant. Sed caro Christi in Abraham fuit peccato obnoxia, ut in littera dicitur.
Ergo et in eo Christus decimatus fuit.
AG3
Praeterea, decimatio est quidam actus figuralis.
Sed Christus videtur maxime per decimam figurari ratione perfectionis Christi, quae denario competit. Ergo
Christus praecipue in Abraham fuit decimatus.
SC1
Sed contra, apostolus, Heb. 7, praefert sacerdotium Christi sacerdotio Aaron per hoc quod levi ex cujus stirpe
Aaron descendit, Abraham dante decimas decimatus est. Sed Christus in hoc nihil amplius haberet quam Aaron,
si in Abraham similiter decimatus esset. Ergo nullo modo in eo decimatus fuit.
SC2
Praeterea, quod multiplicatur miraculose, et non virtute naturae, non est decimabile, ut patet 4 regum 4: quia
elisaeus non praecepit viduae, ut de oleo quod miraculose multiplicatum erat, decimas daret. Sed caro Christi ex
Abraham miraculose propagata est. Ergo Christus in Abraham decimatus non fuit.
CO
Ad secundam quaestionem dicendum, quod Christus nullo modo in Abraham decimatus fuit: cujus ratio patet ex
praedictis.
RA1
Ad primum ergo dicendum contra hoc objectum, quod quia Christus non descendit ab Abraham nisi mediante
beata virgine; ideo sicut descendit a beata virgine, ita descendit ab Abraham; unde cum a beata virgine
descenderit non per concubitum, nec ab Abraham per concubitum descendit; quamvis beata virgo ab Abraham
per concubitum descenderit. Unde non sequitur quod si beata virgo in Abraham decimata fuit, in eo Christus
decimatus fuerit.
RA2
Ad secundum dicendum, quod id quod est in potentia, potest praefigurari mundum vel immundum.
Esse autem mundum vel immundum non convenit nisi rei actu existenti. Quia ergo quod in Abraham actu erat,
totum peccato subjacebat; ideo caro Christi in Abraham peccato obnoxia fuit. Quia vero ex Abraham caro Christi
non sic propaganda erat ut ex eo infectionem originalem contraheret; ideo in eo Christus decimatus esse non
dicitur; cum decimatio, inquantum figurale quoddam est, referri possit etiam ad illud quod virtute erat in
Abraham.
RA3
Ad tertium dicendum, quod decima pars quae Deo redditur, non dicitur proprie decimari; sed magis novem
partes, a quibus decima separatur; et ideo Christus per decimam signatus decimari non dicitur, sed alii
imperfectionem contrahentes per novenarium designati.
RC
Alia duo concedimus.

|+d3.q5 Distinctio 3, Quaestio 5
|a0 Prologus
Deinde quaeritur de propagatione carnis Christi ex matre ejus; et circa hoc quaeruntur tria: 1 de materia ex qua
conceptum est corpus ejus; 2 de tempore conceptionis; 3 de sanctificatione concepti.
|a1 Articulus 1: Utrum corpus Christi fuerit ex purissimis virginis sanguinibus.
AG1

870

