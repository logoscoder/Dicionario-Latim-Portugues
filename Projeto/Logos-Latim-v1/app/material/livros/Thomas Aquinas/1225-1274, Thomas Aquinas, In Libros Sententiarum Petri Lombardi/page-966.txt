Reparatio enim respondet ruinae. Sed prima ruina fuit per feminam. Ergo et principium reparationis debuit esse
per feminam. Hoc autem est Christus. Ergo etc..
AG2
Praeterea, Christus assumpsit defectus naturae nostrae. Sed fragilitas sexus feminei est quidam defectus. Ergo
debuit ipsum assumere.
AG3
Praeterea, dicitur in quodam sermone de virginibus: quanto infirmius vasculum quod reportat ab hoste
triumphum, tanto magis Deus laudatur.
Sed in victoria Christi est Deus maxime laudandus. Ergo decuit quod sexum infirmiorem, scilicet femineum,
assumeret.
SC1
Sed contra, Christus fuit caput ecclesiae. Sed mulier non est caput viri, sed e converso, secundum apostolum.
Ergo non debuit esse mulier.
SC2
Praeterea, Christus, ut esset doctor ecclesiae, promittitur joel. 2. Sed mulieri non convenit docere in ecclesia, ut
patet 1 corinth. 14. Ergo Christus non debuit sexum femineum assumere.
CO
Ad secundam quaestionem dicendum, quod non loquimur hic de potentia Dei: quia ipse potuit assumere quale
corpus voluit. De congruitate autem loquendo, quia Christus venit ut doctor et rector et propugnator humani
generis, quae mulieri non competunt; ideo nec competens fuit quod sexum femineum assumeret.
RA1
Ad primum ergo dicendum, quod reparatio debet respondere ruinae per oppositum: unde sicut principium
perditionis fuit natura fragilior; ita principium reparationis debet esse natura fortior; sicut sanatio in corpore
hominis est per virtutem cordis quod habet fortiorem sanitatem. Vel dicendum quod per mulierem non intravit in
mundum peccatum originale, sed per virum, sicut in Lib. 2 dictum est, quamvis a muliere initium habuit
peccatum; ita etiam per virum habuit perfici opus salutis nostrae, quod aliquo modo initiatum est per mulierem,
scilicet beatam virginem.
RA2
Ad secundum dicendum, quod Christus non assumpsit omnes defectus, sed illos qui conveniebant ad finem
assumptionis, scilicet ad opus redemptionis, ut infra dicetur.
RA3
Ad tertium dicendum, quod laus Dei non tantum est ex infirmitate victoris, sed etiam ex magnitudine victoriae,
et congruentia pugnae, secundum quae in victoria Christi Deus maxime laudatur.
|a2 Articulus 2: Utrum debuerit carnem assumere ab utroque sexu.
Articulus 2A
AG1
Ad secundum sic proceditur. Videtur, quod debuit ab utroque sexu carnem assumere. Quia, ut dicit apostolus,
Hebr. 2, 17, debuit per omnia fratribus assimilari, et praecipue in naturalibus.
Sed naturaliter alii homines generantur ab utroque sexu. Ergo et Christus ab utroque sexu carnem assumere
debuit.
AG2
Praeterea, illa solum videntur in humana natura Christo repugnare quae ad peccatum pertinent.
Sed commixtio sexuum potest esse sine omni peccato, et sine omni corruptela, cum in Paradiso ante peccatum
fuisset, secundum Augustinum.
Ergo debuit per commixtionem sexuum carnem assumere.
AG3
Praeterea, Christus praecipue venit ad tollendum originale peccatum. Sed per commixtionem sexuum traducitur
originale. Ergo debuit per commixtionem sexuum carnem assumere.
SC1
Sed contra, Anselmus dicit, quod decuit ut mater Christi ea puritate niteret qua major sub Deo non potest
intelligi.
Sed maxima puritas est virginalis. Ergo de virgine nasci debuit; et ita non per commixtionem sexuum.
SC2
Praeterea, sequeretur quod Christus haberet duos patres, quod nusquam invenitur.
CO
Respondeo dicendum, ad primam quaestionem, quod nullo modo congruebat quod per commixtionem sexuum
carnem assumeret. Primo propter dignitatem matris, ut purissima esset, et ita virgo. Secundo propter dignitatem
patris, ut non esset alius pater sui filii. Tertio propter dignitatem concepti: quia non decuit ut illa caro formaretur
966

