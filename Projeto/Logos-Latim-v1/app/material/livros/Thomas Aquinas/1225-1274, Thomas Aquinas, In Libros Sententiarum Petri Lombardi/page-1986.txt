annexum; quod etiam si quis verbo tenus non emittat, ex hoc ipso quod ordinem suscipit, secundum ritum
Occidentalis ecclesiae intelligitur emisisse; et ideo apud Graecos et alios Orientales sacer ordo impedit
matrimonium contrahendum, non tamen matrimonii prius contracti usum; possunt enim matrimonio prius
contracto uti, quamvis non possint matrimonium de novo contrahere. Sed apud Occidentalem ecclesiam impedit
matrimonium, et matrimonii usum; nisi forte ignorante aut contradicente uxore vir ordinem sacrum susceperit;
quia ex hoc non potest ei aliquod praejudicium generari. Quod autem ordines sacri distinguantur a non sacris
nunc et in primitiva ecclesia, supra, dist. 24, qu. 2, art. 1, quaestiunc. 3, dictum est.
RA1
Ad primum ergo dicendum, quod quamvis ordo sacer non habeat contrarietatem ad matrimonium in quantum est
sacramentum, habet tamen repugnantiam quamdam ad ipsum ratione sui actus, qui spirituales actus impedit.
RA2
Ad secundum dicendum, quod jam patet quod objectio procedit ex falsis. Ordo enim ubique impedit
matrimonium contrahendum, quamvis ubique non habeat votum annexum.
RA3
Ad tertium dicendum, quod illi qui sunt in sacris ordinibus constituti, significant Christum nobilioribus actibus,
prout ex dictis in tractatu de ordine, dist. 23, qu. 2, art. 1, qu. 3, patet, quam illi qui sunt matrimonio juncti; et
ideo ratio non sequitur.
RA4
Ad quartum dicendum, quod illi qui sunt in minoribus ordinibus constituti, ex VI ordinis non prohibentur
matrimonium contrahere; quia quamvis ordines illi deputentur ad aliqua spiritualia, non tamen immediate habent
accessum ad tractandum sacra sicut illi qui sunt in sacris ordinibus.
Sed secundum statutum Occidentalis ecclesiae matrimonii usus executionem ordinis non sacri impedit propter
servandam majorem honestatem in officiis ecclesiae. Et quia aliquis ex beneficio tenetur ad executionem ordinis,
et ex hoc ipso privilegio clericali gaudet; ideo haec apud Latinos clericis uxoratis auferuntur.
RA5
Et per hoc patet solutio ad ultimum.
|a2 Articulus 2: Utrum matrimonio ordo sacer supervenire possit.
AG1
Ad secundum sic proceditur. Videtur quod matrimonio ordo sacer supervenire non possit.
Quia fortius praejudicat minus forti. Sed fortius est vinculum spirituale quam corporale. Ergo si matrimonio
junctus ordinem suscipiat, praejudicium generabitur uxori, ut non possit debitum exigere; cum ordo sit vinculum
spirituale, et matrimonium corporale; et sic videtur quod non possit ordinem sacrum suscipere post matrimonium
consummatum.
AG2
Praeterea, post matrimonium consummatum unus conjugum sine alterius consensu non potest continentiam
vovere. Sed ordo sacer habet continentiae votum annexum. Ergo si vir ordinem sacrum invita uxore acciperet,
cogeretur uxor invita continentiam servare; quia non posset alteri nubere, viro vivente.
AG3
Praeterea, etiam ad tempus non potest vir vacare orationi sine consensu uxoris, ut habetur 1 corinth. 7. Sed apud
Orientales, illi qui sunt in sacris constituti, tenentur ad continentiam tempore quo exequuntur officium suum.
Ergo nec ipsi possunt ordinari sine consensu uxorum, et multo minus Latini.
AG4
Praeterea, vir et uxor ad paria judicantur.
Sed sacerdos Graecus defuncta uxore sua non potest aliam ducere. Ergo nec uxor defuncto viro.
Sed non potest sibi auferri facultas nubendi post mortem viri per viri actum. Ergo vir non potest suscipere
ordines post matrimonium.
AG5
Praeterea, quantum matrimonium opponitur ordini, tantum e converso. Sed ordo praecedens impedit
matrimonium. Ergo e converso.
SC1
Sed contra, religiosi tenentur ad continentiam sicut illi qui sunt in sacris ordinibus. Sed post matrimonium potest
aliquis religionem intrare, defuncta vel consentiente uxore. Ergo et ordinem suscipere.
SC2
Praeterea, aliquis potest fieri servus hominum post matrimonium. Ergo et servus Dei per susceptionem ordinis.
CO
Respondeo dicendum, quod matrimonium non impedit ordinis sacri susceptionem; quia si matrimonio junctus ad
sacros ordines accedat, etiam reclamante uxore, nihilominus characterem ordinis suscipit, sed executione ordinis
caret; si autem volente uxore, vel ipsa defuncta, ordinem sacrum accipit, recipit ordinem et executionem.
RA1
1986

