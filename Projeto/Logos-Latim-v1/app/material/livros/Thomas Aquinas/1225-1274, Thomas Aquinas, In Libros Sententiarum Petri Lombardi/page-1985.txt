Ad quartum dicendum, quod ex parte ista non solum est impedimentum propter impotentiam coeundi, sed
propter defectum rationis, quae adhuc non sufficit ad consensum illum rite faciendum qui perpetuo durare debet.
RA5
Ad quintum dicendum, quod sicut impedimentum quod est ex furia, reducitur ad impedimentum erroris; ita et
impedimentum quod est ex defectu aetatis: quia homo non habet usum plenum liberi arbitrii.
EX
Quod si ipsa fuerit in servitute detenta; si eam a servitute redimere potest, faciat; si non potest, si voluerit, aliam
accipiat. Sciendum, quod si antequam sit detecta servitus uxoris, de qua dubitatur, petat debitum; si levi
suspicione moveatur vir, debet reddere debitum: nec ex hoc ei aliquod praejudicium generatur. Si autem ex causa
probabili dubitet, vel vehementer praesumat, aut certe cognoscat; non debet ei debitum reddere, ecclesia
praecipiente: quia vel sibi praejudicium faceret, si eam uxorio affectu cognosceret; aut alias fornicaretur.

|+d37.q1 Distinctio 37, Quaestio 1
|a0 Prologus
Postquam determinavit Magister de impedimentis quae faciunt personas medias inter penitus legitimas et penitus
illegitimas, hic determinat de impedimentis quae faciunt personas penitus illegitimas; et dividitur in partes duas:
in prima determinat de impedimentis quae faciunt personas illegitimas respectu cujuslibet personae; in secunda
de impedimentis quae faciunt personas illegitimas respectu aliquarum personarum, et non respectu omnium; 39
dist., ibi: post haec de dispari cultu videndum est. Prima in duas: in prima determinat de impedimento ordinis; in
secunda de impedimento voti, 38 dist., ibi: nunc de voto inspiciamus. Prima in duas: in prima ostendit quomodo
matrimonium per ordines impediatur; in secunda quomodo impeditur per uxoricidii crimen, ibi: his adjiciendum
est etc..
Hic est duplex quaestio. Prima de impedimento ordinis. Secunda de uxoricidio.
Circa primum quaeruntur duo: 1 utrum ordo praecedens impediat matrimonium; 2 utrum matrimonium
praecedens ordinem sequi patiatur.
|a1 Articulus 1: Utrum ordo impediat matrimonium.
AG1
Ad primum sic proceditur. Videtur quod ordo non impediat matrimonium. Quia nihil impeditur nisi a suo
contrario. Sed ordo non est contrarius matrimonio, cum utrumque sit sacramentum.
Ergo non impedit ipsum.
AG2
Praeterea, idem ordo est apud nos et apud ecclesiam Orientalem. Sed apud ecclesiam Orientalem non impedit
matrimonium. Ergo nec apud Occidentalem.
AG3
Praeterea, matrimonium significat conjunctionem Christi et ecclesiae. Sed hoc praecipue congruit significari in
his qui sunt ministri Christi, scilicet ordinatis. Ergo ordo matrimonium non impedit.
AG4
Praeterea, omnes ordines ad aliquid spirituale ordinantur. Sed ordo non potest impedire matrimonium nisi ratione
spiritualitatis. Ergo si ordo impedit matrimonium, quilibet ordo impediet; quod falsum est.
AG5
Praeterea, omnes ordinati possunt ecclesiastica beneficia habere, et privilegio clericali gaudere, et aequaliter. Si
ergo propter hoc ordo matrimonium impedit, quia uxorati non possunt habere beneficium ecclesiasticum, nec
gaudere privilegio clericali, ut juristae dicunt, tunc quilibet ordo impedire deberet; quod falsum est, ut patet per
decretalem Alexandri; et sic nullus ordo, ut videtur, matrimonium impediet.
SC1
Sed contra est quod decretalis dicit ibid.: si in subdiaconatu et aliis superioribus ordinibus uxores accepisse
noscuntur, eos uxores dimittere compellatis; quod non esset, si esset verum matrimonium.
SC2
Praeterea, nullus vovens continentiam potest matrimonium contrahere. Sed quidam ordines sunt qui habent
votum continentiae annexum, ut ex littera patet. Ergo talis ordo matrimonium impedit.
CO
Respondeo dicendum, quod ordo sacer de sui ratione habet ex quadam congruentia quod matrimonium impedire
debeat; quia in sacris ordinibus constituti sacra vasa et sacramenta tractant; et ideo decens est ut munditiam
corporalem per continentiam servent. Sed quod impediat matrimonium, ex constitutione ecclesiae habet; tamen
aliter apud Latinos quam apud Graecos; quia apud Graecos impedit matrimonium contrahendum solum ex VI
ordinis; sed apud Latinos impedit ex VI ordinis, et ulterius ex voto continentiae, quod est ordinibus sacris
1985

