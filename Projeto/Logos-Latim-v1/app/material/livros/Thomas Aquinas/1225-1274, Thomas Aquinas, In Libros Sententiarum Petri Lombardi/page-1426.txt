commisit, requiritur proprius motus liberi arbitrii. Ergo his adultis qui usum liberi arbitrii non habent, baptismus
dari non debet.
AG2
Praeterea, nulli contradicenti sacramentum exhiberi oportet. Sed quandoque amentes et furiosi contradicunt.
Ergo eis baptismus dari non debet.
AG3
Praeterea, dormientes secundum Philosophum, vivunt vita plantae. Sed baptismus non datur nisi viventi vita
humana, quae est secundum animam rationalem. Ergo dormienti baptismus dari non oportet.
SC1
Sed contra est quod Augustinus dicit 4 confess., de amico suo, qui cum desperaretur, baptizatus est nesciens; et
tamen in ipso baptismus efficaciam habuit: quod patet ex hoc quod postea perversae suasioni contradixit. Ergo
etiam carentibus usu rationis baptismus dari potest.
SC2
Praeterea, pueri, qui nunquam habuerunt usum rationis, baptizantur. Ergo multo amplius illi qui aliquando
habuerunt, quamvis nunc non habeant.
CO
Ad tertiam quaestionem dicendum, quod de amentibus distinguendum est. Quidam enim sunt qui ex nativitate
amentes fuerunt, et nunquam habent aliqua lucida intervalla; et de talibus videtur esse idem judicium quod de
pueris.
Quidam autem amentiam incurrerunt ex infirmitate vel aliquo hujusmodi, et habent aliqua lucida intervalla; et de
istis dicendum est, quod si antequam amentiam incurrerunt, vel dum habent lucida intervalla, fuerunt in
proposito baptismum suscipiendi, si necessitas sit, possunt baptizari, et baptismi sacramentum suscipiunt, et rem
sacramenti, etiam si tunc actu dissentiant quando baptizantur in amentia existentes. Si autem ante amentiam
contradixerint, non recipiunt sacramentum neque rem sacramenti.
RA1
Ad primum ergo dicendum, quod sicut in adulto qui habet usum rationis, disponit ad gratiam baptismalem
suscipiendam motus liberi arbitrii quem habet dum baptizatur; ita in amente motus liberi arbitrii quem habebat
dum sanae mentis erat.
RA2
Ad secundum dicendum, quod effectus baptismi in mente suscipitur, nec impeditur nisi ex contradictione mentis.
Illi autem qui mentis usum non habent, non contradicunt mente, sed magis phantasia ducti; et ideo talis
contradictio effectum baptismi non impedit, quando mentis consensus praecessit.
RA3
Ad tertium dicendum, quod dormientes baptizandi non sunt, nisi periculum mortis immineat; et tunc similiter
distinguendum est de dormientibus sicut de illis qui amentiam incurrunt post statum sanae mentis.
|a2 Articulus 2: Utrum aliqua indispositio voluntatis humanae possit effectum baptismi impedire.
Articulus 2A
AG1
Ad secundum sic proceditur. Videtur quod nulla indispositio voluntatis humanae possit effectum baptismi
impedire. Ea enim quae sunt a natura, sunt magis permanentia quam ea quae sunt a voluntate. Sed originale est
peccatum naturae, quod baptismi effectum non impedit. Ergo nec aliqua indispositio voluntatis baptismum in suo
effectu impedire potest.
AG2
Praeterea, in naturalibus indispositio materiae non impedit effectum agentis totaliter, nisi quando contraria
dispositio quae est in materia, est fortior quam virtus agentis, sicut patet de aquositate lignorum per
comparationem ad calorem ignis. Sed virtus divina, quae in sacramentis secretius operatur salutem, ut
Augustinus dicit, est potentior qualibet indispositione nostrae voluntatis.
Ergo non potest propter indispositionem voluntatis effectus baptismi totaliter tolli.
AG3
Praeterea, baptismus, sicut et alia sacramenta, instrumentum est divinae misericordiae operantis salutem. Sed
divina misericordia operans salutem etiam voluntatem in bonum mutat per gratiam praevenientem. Ergo et
baptismus indispositionem voluntatis magis tollit quam ab ea impediatur.
SC1
Sed contra, Rom. 2, super illud: sine poenitentia sunt dona Dei et vocatio, dicit Ambrosius, quod gratia Dei in
baptismo non requirit nisi solam fidem et contritionem. Sed per haec duo tollitur omnis contrarietas voluntatis ad
gratiam. Ergo requiritur ad baptismum ut indispositio voluntatis tollatur.
SC2

1426

