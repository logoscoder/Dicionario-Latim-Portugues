praedicta, ibi: et attende, quod videtur Augustinus dicere illos frui tantum qui in re gaudent; tertio ponit
solutionem, ibi: haec ergo quae sibi contradicere videntur, sic determinamus.
Et primo solvit per divisionem; secundo per interemptionem, ibi: potest etiam dici, quod qui fruitur etiam in hac
vita non tantum habet gaudium spei, sed etiam rei.
Cum autem homines, qui fruuntur et utuntur aliis rebus, res aliquae sint, quaeritur, utrum se frui debeant, an uti,
an utrumque. Hic movet dubitationes de habitudine eorum quae pertinent ad invicem: et primo quaerit de
utentibus et fruentibus, an sint utibilia vel fruibilia; secundo de fruibilibus, scilicet de Deo, utrum sit utens nobis
vel fruens, ibi: sed cum Deus diligat nos... Quaerit Augustinus quomodo diligat, an ut utens, an ut fruens; tertio
de quibusdam utibilibus, utrum sint fruibilia, ibi: hic considerandum est, utrum virtutibus sit utendum, an
fruendum. Quaelibet harum partium dividitur in quaestionem et solutionem.
Hic quaeruntur tria: primo, de uti et frui. Secundo, de utibilibus et fruibilibus. Tertio, de utentibus et fruentibus.
Circa primum quaeruntur duo: 1 quid sit frui secundum rem; 2 quid sit uti secundum rem.
|a1 Articulus 1: Utrum frui sit actus intellectus.
AG1
Circa primum sic proceditur. Videtur quod frui sit actus intellectus. Nobilissimus enim actus est nobilissimae
potentiae. Altissima autem potentia in homine est intellectus. Ergo, cum frui sit perfectissimus actus hominis,
quia ponit hominem in suo fine ultimo, videtur quod sit actus intellectus.
AG2
Praeterea, sicut dicit Augustinus, visio est tota merces.
Sed merces totius meriti consistit in fruitione divinitatis.
Ergo fruitio est essentialiter visio. Sed visio est actus intellectus: ergo et fruitio.
AG3
Sed videtur quod sit actus voluntatis. Actus enim determinatur ex objecto. Sed objectum fruitionis est fruibile,
quod est finis ultimus. Finis autem, cum rationem boni habeat, est objectum voluntatis.
Ergo et frui est actus voluntatis.
AG4
Praeterea, Augustinus, definit fruitionem per voluntatem dicens: fruimur cognitis, in quibus ipsis propter se
voluntas delectata conquiescit. Ergo magis videtur esse actus voluntatis quam intellectus.
AG5
Item, videtur quod sit actus omnium potentiarum.
Praemium enim respondet merito. Sed homo meretur per omnes potentias. Ergo et secundum omnes
praemiabitur. Sed praemium est ipsa fruitio: ergo fruitio est omnium potentiarum.
AG6
Praeterea, Augustinus dicit, quod homo inveniet pascua interius in divinitate salvatoris, et exterius in humanitate.
Ergo videtur quod tam vires exteriores quam interiores fruentur.
AG7
Sed videtur quod nullius potentiae sit. Omnis enim actus denominatur a potentia cujus est, sicut intelligere ab
intellectu. Sed frui non denominatur ab aliqua potentia. Ergo etc..
AG8
Unde ulterius quaeritur, cujus habitus actus sit: et videtur quod tantum caritatis. Sicut enim dicitur 1 corinth. 13,
caritas virtus perfecta est.
Sed, secundum Philosophum, felicitas est operatio virtutis perfectae. Ergo fruitio, in qua est tota nostra felicitas,
est actus caritatis.
AG9
Hoc idem videtur ex definitione Augustini inducta in littera: frui est amore inhaerere alicui rei propter seipsam.
AG10
Sed videtur quod non tantum caritatis. Ad fruitionem enim tria concurrunt, perfecta visio, plena comprehensio, et
inhaesio amoris consummati.
Ergo videtur quod sit actus etiam succedentium fidei, et spei.
AG11
Praeterea, secundum fruitionem conjungimur Deo. Sed omnis virtus conjungit nos Deo, cum virtus sit dispositio
perfecti ad optimum, ut dicitur in 7 physic.. Ergo fruitio est actus secundum omnem virtutem.
CO
Respondeo dicendum, quod fruitio consistit in optima operatione hominis, cum fruitio sit ultima felicitas
hominis. Felicitas autem non est in habitu, sed in operatione, secundum Philosophum.
Optima autem operatio hominis est operatio altissimae potentiae, scilicet intellectus, ad nobilissimum objectum,
quod est Deus: unde ipsa visio divinitatis ponitur tota substantia nostrae beatitudinis, joan. 17, 3: haec est vita
aeterna, ut cognoscant te solum Deum verum. Ex visione autem ipsum visum, cum non videatur per
similitudinem, sed per essentiam, efficitur quodammodo intra videntem, et ista est comprehensio quae succedit
11

