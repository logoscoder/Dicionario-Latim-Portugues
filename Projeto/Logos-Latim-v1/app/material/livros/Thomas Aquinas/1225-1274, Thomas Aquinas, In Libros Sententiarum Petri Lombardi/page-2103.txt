ex sua natura ad ipsam. Nec est simile de aliis dotibus corporis, respectu quarum partes corporis non inveniuntur
habere diversam dispositionem.
Articulus 4B
AG1
Ulterius. Videtur quod claritas corporis gloriosi non possit videri ab oculo non glorioso. Oportet enim esse
proportionem visibilis ad visum.
Sed oculus non glorificatus non est proportionatus ad videndum claritatem gloriae, cum sit alterius generis quam
claritas naturae. Ergo corporis gloriosi claritas non videbitur ab oculo non glorioso.
AG2
Praeterea, claritas corporis gloriosi erit major quam claritas solis nunc sit: quia etiam claritas solis erit tunc major
quam nunc, ut dicitur, et multo major ea erit claritas corporis gloriosi, propter quod sol et totus mundus
claritatem majorem accipiet. Sed oculus non gloriosus non potest inspicere solem in rota propter magnitudinem
claritatis. Ergo multo minus poterit inspicere claritatem corporis gloriosi.
AG3
Praeterea, visibile oppositum oculis videntis necesse est videri, nisi sit laesio aliqua in oculo.
Sed claritas corporis gloriosi opposita oculis non gloriosis non necessario videtur ab eis; quod patet de discipulis,
qui corpus Domini post resurrectionem viderunt, claritatem ejus non intuentes. Ergo claritas illa non est visibilis
ab oculo non glorioso.
SC1
Sed contra est quod dicit Glossa Phil. 3, super illud: configuratum corpori claritatis suae: assimilabimur claritati
quam habuit in transfiguratione.
Sed claritas illa visa fuit ab oculis discipulorum non glorificatis. Ergo et claritas corporis glorificati ab oculis non
gloriosis visibilis erit.
SC2
Praeterea, impii videntes gloriam justorum, ex hoc torquebuntur in judicio, ut patet per hoc quod dicitur Sap. 5.
Sed non plene viderent gloriam ipsorum nisi claritatem corporum eorum inspicerent.
Ergo etc..
CO
Ad secundam quaestionem dicendum, quod quidam dixerunt, quod claritas corporis gloriosi non potest videri ab
oculo non glorioso, nisi forte per miraculum. Sed hoc non potest esse, nisi claritas aequivoce diceretur; quia lux
secundum id quod est, nata est movere visum; et visus secundum id quod est, natus est recipere lucem; sicut
verum se habet ad intellectum, et bonum ad affectum.
Unde si esset aliquis visus qui non posset percipere aliquam lucem omnino; vel ille visus diceretur aequivoce,
vel lux illa; quod non potest in proposito dici; quia sic per hoc quod dicitur, corpora gloriosa futura esse lucida,
nihil nobis notificaretur; sicut qui dicit canem esse in caelo, nihil notificat ei qui non novit nisi canem qui est
animal. Et ideo dicendum est, quod claritas corporis gloriosi naturaliter ab oculo non glorioso videri potest.
RA1
Ad primum ergo dicendum, quod claritas gloriae erit alterius generis quam claritas naturae quantum ad causam,
sed non quantum ad speciem; unde sicut claritas naturae ratione suae speciei est proportionata visui, ita claritas
gloriosa.
RA2
Ad secundum dicendum, quod sicut corpus gloriosum non potest pati aliquid passione naturae, sed solum
passione animae; ita ex proprietate gloriae non aget nisi actione animae. Claritas autem intensa non offendit
visum inquantum agit actione animae, sed secundum hoc magis delectat; offendit autem, inquantum agit actione
naturae calefaciendo et dissolvendo organum visus, et disgregando spiritus; et ideo claritas corporis gloriosi,
quamvis excedat claritatem solis, tamen de sui natura non offendit visum, sed demulcet; propter quod claritas illa
comparatur claritati jaspidis, Apoc. 21.
RA3
Ad tertium dicendum, quod claritas corporis gloriosi provenit ex merito voluntatis; et ideo voluntati subdetur, ut
secundum ejus imperium videatur vel non videatur; et in potestate corporis gloriosi erit ostendere claritatem
suam vel occultare.
Et haec fuit opinio Praepositini.
Articulus 4C
AG1
Ulterius. Videtur quod corpus gloriosum necessario videatur a non glorioso corpore. Quia corpora gloriosa erunt
lucida. Sed corpus lucidum manifestat se et alia. Ergo corpora gloriosa necessario videbuntur.
AG2

2103

