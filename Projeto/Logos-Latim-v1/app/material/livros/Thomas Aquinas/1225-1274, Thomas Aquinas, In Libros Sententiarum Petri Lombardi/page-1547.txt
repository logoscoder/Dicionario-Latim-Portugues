Sed haec: de pane fit corpus Christi, est minus propria: quia haec propositio de notat consubstantialitatem, ut
Ambrosius tangit; tamen quandoque de ponitur pro ex, et sic potest concedi quod de pane fit corpus Christi sicut
ex pane.
RA1
Ad primum ergo dicendum, quod cum dicitur: de pane factum est corpus Christi, ly de potest importare ordinem
in essendo: quia quod significatur in factum esse, significatur jam esse; et sic non conceditur quod de pane sit
factum corpus Christi: quia significaretur quod panis haberet ordinem ad corpus Christi in essendo, quod falsum
est, quia non est materia ejus. Potest etiam importare ordinem in fieri, quod praecessit factum esse; et sic sicut
conceditur haec: de pane fit corpus Christi; ita potest concedi ista: ex pane factum est corpus Christi.
RA2
Ad secundum patet solutio ex dictis.
Articulus 4D
AG1
Potest esse corpus Christi. Motus enim est actus existentis in potentia. Sed panis mutatur in corpus Christi. Ergo
panis est potentia corpus Christi: ergo potest esse corpus Christi.
AG2
Praeterea, Ambrosius dicit, quod panis potest esse corpus Christi consecratione, quae fit Christi sermone.
SC1
Sed contra, quod potest esse aliquid nihil prohibet si ponatur illud: quia possibili posito, secundum Philosophum,
non sequitur inconveniens.
Sed inconveniens sequitur, si dicatur: panis est corpus Christi. Ergo haec est falsa: panis potest esse corpus
Christi.
CO
Ad quartam quaestionem dicendum, quod cum potentia pertineat ad subjectum, non est dubium quod cum
dicitur: panis potest esse corpus Christi, importatur unitas subjecti; et ideo non est concedenda, quia nihil panis
unquam erit aliquid corporis Christi: sed sicut conceditur ista: panis convertitur in corpus Christi, ita potest
concedi ista: panis potest converti: quia cujus est potentia, ejus est actus, ut dicitur in Lib. De somno et vigilia.
RA1
Ad primum ergo dicendum, quod ista definitio non habet locum in ista conversione, ut ex praedictis patet.
RA2
Ad secundum dicendum, quod illud verbum Ambrosii exponendum est, sicut prius dictum est.

|+d11.q2 Distinctio 11, Quaestio 2
|a0 Prologus
Deinde quaeritur de materia hujus sacramenti; et circa hoc quaeruntur quatuor: 1 utrum panis et vinum sint
materia hujus sacramenti; 2 qualis panis; 3 quale vinum hujus sacramenti materia esse possit; 4 de aquae
admixtione.
|a1 Articulus 1: Utrum sit duplex materia hujus sacramenti.
Articulus 1A
AG1
Ad primum sic proceditur. Videtur quod non debeat esse duplex materia hujus sacramenti. Quanto enim aliquid
est simplicius, tanto nobilius; unde et simplicissima sunt nobilissima. Sed hoc sacramentum est nobilius aliis.
Ergo debet esse simplicius.
Cum ergo alia sacramenta unam tantum materiam habeant, sicut baptismus aquam, confirmatio chrisma; videtur
quod non debeat esse duplex materia hujus sacramenti.
AG2
Praeterea, materia sacramenti debet respondere ei quod est sacramentum et res in sacramento, quia est signum
ejus. Sed totum illud quod est res et sacramentum, continetur sub specie panis, scilicet totus Christus. Ergo panis
est tota materia hujus sacramenti; et sic idem quod prius.
AG3
Praeterea, hoc sacramentum ordinatur ad usum fidelium. Sed tantum sub una specie populo hoc sacramentum
ministratur, scilicet sub specie panis. Ergo tantum una ejusdem debet esse materia.
AG4
Praeterea, posset contingere quod in aliqua terra triticum haberetur et non vinum, vel e converso.
1547

