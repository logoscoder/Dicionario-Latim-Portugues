Praeterea, illud quod moritur, non solum cadit a vita, sed etiam a potentia vitae; quia principia vitae
corrumpuntur, sine quibus non est potentia ad vitam. Sed opera praecedentia in caritate facta, sunt per peccatum
sequens mortificata. Ergo non manet in eis potentia ad vitam; et sic non possunt iterum vivificari.
SC1
Sed contra, joel. 2, super illud: reddam vobis, dicit Glossa: non patiar perire ubertatem quam cum
perturbationibus animi amisistis.
Sed ubertas illa fuit multitudo bonorum operum.
Ergo illa per poenitentiam restituuntur.
SC2
Praeterea, poenitentia revocat omnes defectus ad perfectum, ut dictum est, art. Praec.. Sed hoc non esset, nisi
opera mortificata restitueret ad vitam.
Ergo per poenitentiam vivificantur.
CO
Ad tertiam quaestionem dicendum, quod opera in caritate facta, ut dictum est, etsi transeant actu, manent tamen
quantum ad meritum in Dei acceptatione; et secundum quod sic manent, habent efficaciam, quantum in ipsis est,
inducendi facientem ad vitam aeternam; et sic dicuntur viva manere. Sed quod hunc effectum in peccatore non
habeant, est per accidens, propter peccatum quod facit peccatorem indispositum ad percipiendum effectum
praecedentium meritorum, non autem quod ab ipsis operibus aliquid dematur, cum in suo fieri efficaciam
praedictam obtinuerint hoc ipso quod ex caritate sunt elicita, quod eis sequens peccatum auferre non potest; et
ideo remota indispositione a peccatore per poenitentiam, opera illa praecedentia effectum suum in ipso iterum
habere incipiunt; et secundum hoc vivificari dicuntur. Quidam autem dicunt quod non vivificantur per
poenitentiam sequentem, quia non manent, ut vivificari possint.
Sed eadem ratione posset dici quod nec eis qui in justitia perseverant, ad vitam praecedentia opera valeant; quia
quod non est, non potest aliquid valere.
RA1
Ad primum ergo dicendum, quod verbum Hugonis est intelligendum quantum ad bona amissa, quae nunquam
recuperantur, quia tempus amissum non recuperatur; et ideo ejus jactura est gravissima, ut Seneca dicit; non
autem loquitur de bonis mortificatis.
RA2
Ad secundum dicendum, quod opus dicitur vivum metaphorice, inquantum habet effectum debitum, ut dictum
est.
RA3
Ad tertium dicendum, quod quamvis non maneant actu, manent tamen merito in divina acceptatione; sicut
peccata transeunt actu, et manent reatu.
RA4
Ad quartum dicendum, quod, sicut dictum est, opera prius viva non moriuntur in se, sed moriuntur per accidens
quo ad justum: et ideo remoto illo accidente vivificari dicuntur.
|a4 Articulus 4: Utrum praedicti effectus sint poenitentiae inquantum est virtus.
AG1
Ad quartum sic proceditur. Videtur quod praedicti effectus non sint poenitentiae inquantum est virtus.
Diversorum enim diversi sunt effectus.
Sed virtus et gratia differunt, ut in 2 Lib., dist. 26, quaest. 1, art. 2, dictum est. Ergo cum remittere peccatum, et
alia praedicta, quae poenitentiae attribuuntur, sit effectus gratiae, non erunt effectus poenitentiae inquantum est
virtus.
AG2
Praeterea, quod convenit poenitentiae inquantum est virtus, convenit cuilibet virtuti. Sed remittere peccatum non
convenit cuilibet virtuti: quia ad minus virtutibus acquisitis non convenit.
Ergo nec poenitentiae convenit inquantum est virtus.
AG3
Praeterea, poenitentia, secundum quod est virtus, contra fidem dividitur. Sed remissio peccatorum est per
virtutem fidei: Act. 15, 9: fide purificans corda eorum. Ergo non est per poenitentiam inquantum est virtus.
AG4
Praeterea, poenitentia alia et alia ratione est virtus, et sacramentum. Sed remittere peccatum convenit ei
inquantum est sacramentum; quia sic est medicina contra morbum peccati ordinata.
Ergo non competit ei secundum quod est virtus.
AG5
Praeterea, poenitentia, inquantum delet peccatum, dicitur vel est secunda tabula respectu baptismi. Sed
baptismus liberat a peccato inquantum est sacramentum. Ergo et poenitentia inquantum est sacramentum, non
inquantum est virtus.
1624

