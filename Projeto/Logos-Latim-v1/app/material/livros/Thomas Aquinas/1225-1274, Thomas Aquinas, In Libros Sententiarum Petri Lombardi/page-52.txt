Apprehensio autem fit secundum potestatem apprehendentis; et ideo ea quae sunt simplicia intellectus noster
enuntiat per modum cujusdam compositionis; sicut e contrario Deus intelligit res compositas modo simplici: et
inde est quod intellectus noster de Deo format propositiones ad modum rerum compositarum, a quibus
naturaliter cognitionem accipit.
RA1
Ad primum ergo dicendum, quod intellectus noster deficit a cognitione divinae majestatis, similiter etiam et
enuntiatio deficit a significatione perfecta; nihilominus tamen est veritas, inquantum intellectus formans
enuntiationem accipit duo quae sunt diversa secundum modum et idem secundum rem.
Unde secundum diversitatem rationum format praedicatum et subjectum, et secundum identitatem componit.
RA2
Ad secundum dicendum, quod affirmativae propositiones pro tanto dicuntur incompactae in divinis, quia nihil
eorum quae praedicantur de ipso significant ipsum per modum quo ipse est, sed per modum quo intellectus
noster accipit ex rebus creatis informatus. Unde oportet quod nomina illa praedicata de Deo intelligantur
praedicari remotis illis modis quibus de creaturis praedicantur. Unde dionysius omnes divinas praedicationes ita
docet exponere: Deus est sapiens, et non sapiens, scilicet sicut alia, ut differat in eo sapientia a sapiente; sed est
supersapiens, inquantum est in ipso nobiliori modo sapientia quam significetur per nomen.
|a2 Articulus 2: Utrum persona possit praedicari de essentia.
AG1
Ad secundum sic proceditur. Videtur quod persona non possit praedicari de essentia. Praedicatum enim habet
rationem formae. Sed persona est suppositum formae, vel naturae. Ergo persona non habet rationem quod
praedicetur de natura vel essentia.
AG2
Item, praedicatum semper significatur inesse subjecto. Persona autem non significatur ut inhaerens essentiae, sed
e converso. Ergo persona non potest praedicari de essentia.
AG3
Item, superius per se praedicatur de suo inferiori, sicut homo de socrate; sed socrates accidentali praedicatione
praedicatur de homine; accidit enim homini esse socratem. Sed sicut socrates est suppositum humanae naturae,
ita pater est suppositum naturae divinae. Ergo videtur quod haec non sit vera, Deus est pater, nisi forte per
accidens.
AG4
Item, sicut dictum est, Sup., qu. 1, art. 2, hoc nomen Deus, quantum est de se, supponit personam.
Sed haec est falsa: una persona est pater et filius et spiritus sanctus. Ergo haec etiam: unus Deus est pater et filius
et spiritus sanctus.
AG5
Item videtur quod haec etiam sit falsa, Deus est trinitas. Nihil enim praedicatur de homine quod non praedicetur
de aliquo supposito hominis.
Sed trinitas neque praedicatur de patre neque de filio neque de spiritu sancto. Ergo per eamdem rationem non
potest dici quod Deus sit trinitas.
CO
Respondeo dicendum, quod in divinis est omnino indifferentia naturae ad suppositum; et ideo nec est ibi
universale neque particulare: et ideo sicut vere praedicatur essentia de persona, ita et e converso. Sed verum est
quod quantum ad modum significandi plus habet de proprietate propositio in qua praedicatur essentia, quam in
qua praedicatur persona, cum praedicatum se habeat loco formae.
RA1
Ad primum ergo dicendum, quod quamvis persona sit suppositum, nihilominus tamen propter indifferentiam
suppositi ad naturam persona est aequalis simplicitatis cum natura; et ideo de se conversim praedicantur.
RA2
Et per hoc patet solutio ad secundum: quia in Deo habens et habitum sunt idem re.
RA3
Ad tertium dicendum, quod in divinis non est aliquid accidentale, nec est ibi universale et particulare; et ideo
nihil dicitur ibi per accidens, neque per consequens, sicut in creaturis; sed tantum attenditur ibi alius et alius
modus significandi.
RA4
Ad quartum dicendum, quod hoc nomen Deus, quantum est de se, quamvis supponat pro persona, nihilominus
tamen non supponit pro aliqua persona distincte, immo indeterminate; nec forma significata per nomen Deus, a
qua nomen imponitur, est proprietas personalis, sed natura communis: et ideo unitas significata per hoc
adjectivum unus, refertur ad formam divinitatis, et non ad suppositum.
Sed hoc nomen persona imponitur a personali proprietate, quae est forma significata per terminum; et ideo haec
est falsa: una persona est pater et filius et spiritus sanctus; quia significaretur una personalitas trium personarum.
52

