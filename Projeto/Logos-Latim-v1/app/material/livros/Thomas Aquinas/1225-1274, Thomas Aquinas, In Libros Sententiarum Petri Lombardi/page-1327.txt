aut sunt verba alicujus qui commendatur de perfectione virtutis, et in exemplum proponitur; et tunc est eadem
ratio sicut de verbis Scripturae.
RA5
Ad quintum dicendum, quod facta non sunt ordinata de se ad significandum sicut voces: et ideo non oportet quod
si aliquid fiat per quod aliquid falsum detur intelligi, hoc ipso fiat quod non debet fieri, sicut dicitur quod non
debet dici quando falsum voce significatur. Unde non oportet quod omne tale factum sit peccatum, et praecipue
quando factum in significationem alicujus exhibetur: tunc enim eadem ratio est de illis factis, et de locutionibus
figurativis. Sicut enim locutio figurativa veritatem habet non a sensu quem verba habent in primo aspectu, sed ab
eo quem loquens facere intendit; ita etiam quod Dominus ostendit se velle longius ire, quasi per similitudinem
elongationis in itinere, significabat elongationem sui a cognitione discipulorum; et in hoc veritatem habebat.
RA6
Ad sextum dicendum, quod quamvis alicui prosit in aliquo casu falli, non tamen propter hoc bonum, aliquod
malum faciendum est, sicut nec est furandum, ut eleemosynae dentur: et ita cum mendacium de se
inordinationem habeat, non est mentiendum pro quocumque alterius commodo.
RA7
Ad ultimum dicendum, quod mendacium dicitur officiosum non ratione sui, sed ratione causae quae ad
mentiendum inclinat.
|a4 Articulus 4: Utrum omne mendacium sit peccatum mortale.
AG1
Ad quartum sic proceditur. Videtur quod omne mendacium sit peccatum mortale. Omne enim peccatum quod in
perditionem adducit, est peccatum mortale. Sed in psalm. 5, 7, dicitur: perdes omnes qui loquuntur mendacium.
Ergo omne mendacium est peccatum mortale.
AG2
Praeterea, omne id quod in subversionem fidei vergit, est peccatum mortale. Sed mendacium est hujusmodi, ut
Augustinus probat in Lib. De mendac.. Ergo omne mendacium est peccatum mortale. Minor patet ex hoc quod si
in aliquo casu mentiri licet, tunc non semper oportet fidem bono homini adhibere; et si in aliquo non sibi
creditur, non erit necessitas ut in aliis sibi credatur.
AG3
Praeterea, si aliquod mendacium excusetur a peccato mortali, praecipue mendacium officiosum tale esse videtur.
Sed mendacium officiosum est peccatum mortale, cum per ipsum aeterna merces in temporalem commutetur.
Gregorius enim dicit in Glossa Exod. 1 de obstetricibus: benignitatis earum merces, quae in aeterna vita
remunerari poterat, per culpam mendacii in terrenam recompensationem commutata est. Ergo omne mendacium
est peccatum mortale.
AG4
Praeterea, in littera dicitur, quod perfectis viris damnabile est pro commodo alterius mentiri.
Sed nullum peccatum dicitur esse damnabile, nisi mortale. Ergo mendacium officiosum perfectis est mortale; et
eadem ratione omne aliud mendacium, cum mendacium officiosum minus videatur esse damnosum; et per
consequens etiam in aliis omne mendacium peccatum mortale est, quia perfecti non sunt pejoris conditionis
quam alii.
AG5
Praeterea, nihil prohibetur divino praecepto nisi peccatum mortale. Sed in prohibitione falsi testimonii prohibetur
omne mendacium, sicut Augustinus dicit in Lib. De mendacio. Ergo omne mendacium est peccatum mortale.
SC1
Sed contra, propter peccatum mortale non aedificantur spirituales domus. Sed obstetricibus aedificavit Deus
spirituales domos, secundum Hieronymum.
Ergo obstetrices mentiendo mortaliter non peccaverunt; et ita non omne mendacium est mortale peccatum.
SC2
Praeterea, nullum peccatum mortale alicui conceditur.
Sed in Glossa super 1 Exod. Dicitur quod infirmis conceditur mentiri. Ergo non omne mendacium est peccatum
mortale.
SC3
Praeterea, Gregorius dicit, quod mendacium officiosum facile credimus relaxari. Sed peccatum ex hoc dicitur
veniale quod facile remittitur.
Ergo mendacium officiosum est peccatum veniale.
CO
Respondeo dicendum, quod peccatum mortale dicitur quod hominem vita spirituali privat.
Spiritualis autem vita per caritatem est; unde illa peccata ex sui genere mortalia sunt quae contra dilectionem Dei
vel proximi vergunt. Et ideo duplex genus mendacii peccatum mortale ponendum est. Primum quod contra
Deum est, sicut cum quis in doctrina religionis mentitur. Secundum est quod in detrimentum justitiae ad
1327

