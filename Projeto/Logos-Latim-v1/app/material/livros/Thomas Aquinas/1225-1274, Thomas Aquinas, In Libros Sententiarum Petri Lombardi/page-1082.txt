Ad quintum dicendum, quod corporalis praesentia Christi in duobus poterat esse nociva. Primo quantum ad
fidem: quia videntes eum in forma in qua erat minor patre, non ita de facili crederent eum aequalem patri, ut dicit
Glossa super joannem.
Secundo quantum ad dilectionem: quia eum non solum spiritualiter, sed etiam carnaliter diligeremus
conversantes cum ipso corporaliter; et hoc est de imperfectione dilectionis.
|a2 Articulus 2: Utrum motus ascensionis fuerit violentus.
Articulus 2A
AG1
Ad secundum sic proceditur. Videtur quod motus ascensionis fuerit violentus. Act. 1: elevatis manibus ferebatur
in caelum. Sed latio, ut dicitur 7 physic., est species motus violenti.
Ergo ascensio sua fuit violentus motus.
AG2
Praeterea, in corpore suo, cum esset solidum, dominabatur terra. Sed omne tale naturaliter movetur deorsum, et
per violentiam sursum. Ergo illa ascensio erat violenta.
AG3
Praeterea, omnis motus naturalis causatur ex motu caeli. Sed caelum non habebat aliquam causalitatem supra
corpus Christi. Ergo motus ille non erat naturalis.
AG4
Praeterea, omnis motus qui est in locum peregrinum mobili, est motus innaturalis. Sed ascensio Christi fuit
hujusmodi: quia dicit Gregorius, super illud: homo quidam peregre proficiscens: caro ad peregrinandum ducitur,
dum per redemptorem in caelo collocatur. Ergo illa ascensio fuit motus violentus.
SC1
Sed contra, omnis motus violentus inducit lassitudinem.
Sed ascensio Christi non fuit talis. Ergo non fuit motus violentus.
SC2
Praeterea, nullus motus violentus est propria virtute mobilis. Sed Christus propria virtute ascendit, ut patet Isai.
63, 1: gradiens in multitudine fortitudinis suae. Ergo ascensio ejus non fuit motus violentus.
CO
Respondeo dicendum, quod motus naturalis dicitur cujus principium est natura. Natura autem dicitur dupliciter:
scilicet de forma quae est principium activum motus, et de materia quae est principium passivum. Secundum hoc
igitur dicitur aliquis motus dupliciter naturalis. Uno modo quia in eo quod movetur est principium activum
motus; et sic corpora gravia et levia moventur naturaliter. Alio modo quia in eo quod movetur, est dispositio
naturalis, per quam aliquid est mobile ab aliquo movente; et hoc contingit dupliciter.
Quia vel inest ista aptitudo ad hoc quod moveatur ab illo movente cum inclinatione ad contrarium motum, sicut
est in corpore animalis; et tunc motus ille dicitur violentus quantum ad naturam corporis, inquantum est corpus;
naturalis autem quantum ad naturam corporis, inquantum est animatum, ut dicit Philosophus.
Aut non est aptitudo ad contrarium inclinans, sicut patet in motu caelestium, quae moventur a substantia
separata, et tamen dicuntur moveri naturaliter, ut dicit Commentator in 1 caeli et mund.. Hoc modo motus
ascensionis Christi fuit naturalis: quia cum corpus glorificatum sit omnino subjectum animae, non potest esse
aliqua inclinatio ad contrarium ejus quod anima vult; unde removetur in eo inclinatio gravitatis et levitatis
repugnans voluntati, sicut inclinatio calidi et frigidi, quae est ad mutuam corruptionem.
Quidam autem dicunt, quod fuit etiam motus naturalis ex hoc quod principium activum fuit in corporis natura,
sicut in motu gravium et levium: quia in corpore glorificato regnat natura caeli empyrei, quae est de
compositione corporis humani: quod est impossibile. Quia si aliquid de caelo empyreo esset pars corporis nostri,
oporteret quod esset commixtum elementis; alias esset distinctum ab eis, et non esset pars, quia non esset unum,
nisi aggregatione. Praeterea, si esset pars, non inclinaret ad motum rectum sed ad nullum: quia de natura caeli
empyrei non est quod moveatur nisi ad motum circularem qui est naturalis quintae essentiae.
RA1
Ad primum ergo dicendum, quod ferebatur quidem ab Angelis in obsequium dignitatis, non in adjutorium
necessitatis; sicut reges etiam feruntur et episcopi: unde non sequitur quod fuerit motus violentus.
RA2
Ad secundum dicendum, quod motus ille non est naturalis corpori inquantum corpus, sed inquantum
instrumentum animae glorificatae, per quam tollebatur inclinatio qualitatum contrariarum ad actiones et motus
suos.
RA3
Ad tertium dicendum, quod hoc intelligitur de corporibus quamdiu sunt in statu generationis et corruptionis, et
non de corporibus gloriosis.
RA4
1082

