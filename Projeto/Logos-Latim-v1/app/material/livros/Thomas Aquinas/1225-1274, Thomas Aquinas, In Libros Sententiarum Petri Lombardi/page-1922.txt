Praeterea, metus in eo qui metu cogitur, peccatum relinquit: quia facit eum promittere quod non vult solvere; et
sic facit eum mentiri. Sed non est constantis aliquod etiam peccatum minimum pro aliquo timore facere. Ergo
nullus metus cadit in
SC1
Sed contra, Abraham et Isaac constantes fuerunt.
Sed in eis cecidit metus: quia ratione metus dixerunt uxores suas esse sibi sorores. Ergo metus potest cadere in
constantem virum.
SC2
Praeterea, ubicumque est violentum mixtum, est aliquis metus cogens. Sed aliquis, quantumcumque constans,
potest pati tale violentum: quia si sit in mari, merces projicit tempore naufragii. Ergo metus potest cadere in
constantem virum.
CO
Respondeo dicendum, quod cadere metum in aliquem, est aliquem metu cogi. Cogitur autem aliquis metu,
quando aliquid facit quod alias non vellet, ad evitandum aliquid quod timet. In hoc autem constans ab inconstanti
distinguitur quantum ad duo. Primo quantum ad qualitatem periculi quod timetur; quia constans sequitur
rationem rectam, per quam scit quid prosit dimittendum vel faciendum.
Semper autem minus malum vel majus bonum eligendum est; et ideo constans ad minus malum sustinendum
cogitur metu majoris mali; non autem cogitur ad majus malum ut vitet minus malum.
Sed inconstans cogitur ad majus malum propter metum minoris mali; sicut ad peccatum propter metum
corporalis poenae. Sed pertinax e contrario non potest cogi etiam ad minus malum sustinendum vel faciendum,
ut evitet majus malum; unde constans est medius inter inconstantem et pertinacem. Secundo differunt quo ad
aestimationem periculi imminentis: quia constans non nisi ex forti aestimatione et probabili cogitur; sed
inconstans ex levi. Proverb. 18, 1: fugit impius nemine persequente.
RA1
Ad primum ergo dicendum, quod constans, sicut de forti Philosophus dicit, intrepidus est, non quod omnino non
timeat, sed quia non timet quae non oportet, vel ubi vel quando non oportet.
RA2
Ad secundum dicendum, quod peccata sunt maxima malorum; et ideo ad hoc nullo modo potest homo constans
cogi; immo magis debet homo mori quam talia sustinere, ut etiam Philosophus, in 3 ethic., dicit. Sed quaedam
damna corporalia sunt minora quibusdam aliis, quae sunt inter praecipua quae ad personam pertinent; sicut mors,
verbera, dehonestatio per stuprum, et servitus; et ideo ex istis constans cogitur ad alia damna corporalia
sustinenda; et haec continentur hoc versu: stupri, sive status, verberis, atque necis.
Nec differt, utrum haec pertineant ad personam propriam, vel uxoris, vel filiorum, aut aliorum hujusmodi.
RA3
Ad tertium dicendum, quod infamia quamvis sit magnum damnum, tamen ei de facili occurri potest; et ideo non
reputatur cadens in constantem virum metus infamiae secundum jura.
RA4
Ad quartum dicendum, quod constans non cogitur ad mentiendum, quia tunc vult dare; sed tamen postea vult
petere restitutionem, vel saltem judici denuntiare, si se promisit non petiturum restitutionem. Non potest autem
promittere se non denuntiaturum, cum hoc sit contra bonum justitiae, ad quod cogi non potest, ut scilicet contra
justitiam faciat.
|a3 Articulus 3: Utrum consensus coactus tollat matrimonium.
Articulus 3A
AG1
Ad tertium sic proceditur. Videtur quod consensus coactus non tollat matrimonium. Quia sicut ad matrimonium
requiritur consensus, ita ad baptismum requiritur intentio. Sed coactus timore ad accipiendum baptismum recipit
sacramentum. Ergo et coactus ad consentiendum aliquo timore matrimonio obligatur.
AG2
Praeterea, violentum mixtum, secundum Philosophum, plus habet de voluntario quam de involuntario. Sed non
potest aliter consensus coactus esse nisi per violentum mixtum. Ergo non omnino excluditur voluntarium; et ita
adhuc est matrimonium.
AG3
Praeterea, ei qui consentit in matrimonium coactus, consulendum videtur quod in matrimonio illo stet: quia
speciem mali habet promittere et non solvere, a quo apostolus vult nos abstinere. Hoc autem non esset, si
consensus coactus omnino matrimonium tolleret. Ergo etc..
SC1
Sed contra est quod decretalis dicit: cum consensus locum non habeat ubi metus vel coactio intercedit, necesse
est ut ubi communis consensus requiritur, coactionis materia repellatur.
1922

