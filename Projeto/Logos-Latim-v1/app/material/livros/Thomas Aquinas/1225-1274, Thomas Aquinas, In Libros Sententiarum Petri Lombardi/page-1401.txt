Et secundum hoc ad primum dicendum, quod si fiat tanta interruptio quod intercipiat intentionem baptizantis,
tunc non erit una forma; et ideo utraque per se erit imperfecta, nec sufficit ad baptismum; sicut si dicatur: in
nomine patris, et interponat longam fabulam, et postea dicat, et filii.
Si autem ita fiat parva interruptio, vel verbi non corrumpentis formam, ut si dicatur: in nomine patris
omnipotentis; aut silentii, aut tussis, vel alicujus hujusmodi, quod intentionem non discontinuet; tunc erit ab
unitate intentionis unitas formae.
Constat enim quod continuitas formae ex vocibus unitatem habere non potest, cum oratio sit quantitas discreta.
RA2
Ad secundum dicendum, quod quidam dicunt, quod si sit talis ordo qui mutet intellectum, non fit baptismus; ut si
dicatur: in nomine patris baptizo te, et filii et spiritus sancti. Si autem non mutetur intellectus, erit baptismus, ut
si dicatur: in nomine patris et filii et spiritus sancti baptizo te.
Alii vero dicunt, quod qualitercumque mutetur ordo verborum, non videtur intellectus mutari; et ideo erit
baptismus, quamvis peccet transponens.
Et secundum hoc dicendum, quod ordo personarum non est quo una sit prior altera, sed quo una est ex altera;
quem ordinem ipsa nomina personarum ostendunt, quocumque ordine proferantur.
|a3 Articulus 3: Utrum baptismus debeat fieri in aqua.
Articulus 3A
AG1
Ad tertium sic proceditur. Videtur quod baptismus non debeat fieri in aqua. Ex similibus enim causis similes
effectus producuntur. Sed baptismus habet similem effectum cum circumcisione.
Cum ergo aqua in nullo conveniat cum instrumento circumcisionis, videtur quod non congrue fiat baptismus in
aqua.
AG2
Praeterea, secundum Damascenum, et dionysium, baptismus habet vim illuminativam, et in eo spiritus sanctus
datur, et homo in filium Dei regeneratur. Sed ignis inter alia elementa plus habet de luce, et per eum ratione
caloris spiritus sanctus, qui est caritas, significatur, et secundum dionysium in fine cael.
Hier., ignis maxime deiformitatem significat.
Ergo baptismus debet fieri in igne, et non in aqua.
AG3
Baptismus est principium vitae, et est sacramentum maximae necessitatis. Sed aer habet maximam
convenientiam cum vita, quia calidus est et humidus, et est communissimum elementum, ut nulli propter ejus
penuriam posset esse periculum, sicut quandoque parvulis est periculum propter defectum aquae. Ergo baptismus
debuit in aere fieri, et non in aqua.
AG4
Praeterea, per baptismum configuramur sepulturae Christi; Rom. 6. Sed Christus in terra sepultus est. Ergo
baptismus debet in terra fieri, et non in aqua.
AG5
Praeterea, oleum et vinum ablutiva sunt, et laetificantia, et impinguantia. Sed baptismus praeter ablutionem
peccatorum, pinguedinem et laetitiam spiritualem tribuit. Ergo in his liquoribus fieri debet.
AG6
Praeterea, sacramenta de latere Christi fluxerunt.
Sed sicut fluxit aqua, sic et sanguis.
Ergo in sanguine debet fieri baptismus.
SC1
Sed contra est quod dicitur joan. 3, 5: nisi quis renatus fuerit ex aqua et spiritu sancto, non potest introire in
regnum Dei.
SC2
Praeterea, reparatio debet creationi respondere.
Sed in creatione mundi spiritus Domini commemoratur primo super aquas ferri, et ex aquis primo animam
viventem produxisse, ut patet genes. 1.
Ergo et spiritus sanctus in opere reparationis primo dari debet in aqua, et per illum spiritualis vita; et sic
baptismus in aqua fieri debet, quod est principium alterius vitae, et per quod primitias spiritus accepimus.
CO
Respondeo dicendum ad primam quaestionem, quod ex institutione divina necessarium est baptismum in aqua
fieri. Possunt autem institutionis accipi sex rationes. Prima est, quia aqua ratione diaphaneitatis habet aliquid de
lumine, et ita competit baptismo qui habet vim illuminativam, secundum quod in eo gratia confertur. Secunda
est, quia ratione humiditatis habet vim ablutivam; et ideo competit baptismo, in quo sordes culpae mundantur.
Tertia est, quia ratione frigiditatis habet vim refrigerandi; et ideo competit baptismo, in quo incendium fomitis
1401

