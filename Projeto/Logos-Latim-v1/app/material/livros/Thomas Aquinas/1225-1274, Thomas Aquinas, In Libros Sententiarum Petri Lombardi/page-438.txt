RA4
Ad quartum dicendum, quod finis est duplex: quidam proportionatus rei, receptus in ipsa ut perfectio inhaerens
sibi, sicut sanitas in operationibus medicinae; et quia iste finis non est secundum esse nisi in eo cui acquiritur,
ideo absolute non amatur ab aliquo supra se; sed se esse sub tali perfectione, amatur supra se esse simpliciter.
Sed est quidam finis per se subsistens non dependens secundum esse a re quae est ad finem; et iste finis
desideratur quidem acquiri; sed amatur supra id quod acquisitum est ab illo; et talis finis est Deus, ut supra
dictum est.
RA5
Ad quintum dicendum, quod bona naturalia, prout in esse naturae absolute considerantur, remanent integra post
peccatum, tamen pervertuntur quantum ad rectum ordinem quem habebant in gratia vel virtute; et hanc
rectitudinem consequebatur, super omnia Deum diligere.
EX
Hic quaeri solet quam sapientiam habuerunt ante casum vel confirmationem. Ponitur hic duplex Angelorum
cognitio; una speculativa, qua cognoscebant Deum et seipsos et alias creaturas; et alia practica sequens eorum
operationem, quae ad eos pertinebat, qua cognoscebant quid eligere et respuere deberent. Et haec erat similis
cognitioni prudentiae in nobis.

|+d4.q1 Distinctio 4, Quaestio 1
|a0 Prologus
Ostenso quales fuerunt Angeli in principio suae creationis quantum ad naturam, et quantum ad culpam et
innocentiam, hic inquirit quales fuerunt quantum ad gloriam et miseriam; et dividitur in partes tres: in prima
movet quaestionem; in secunda determinat eam, ibi: ad quod dici potest, quod nec in beatitudine nec in miseria
creati sunt; in tertia epilogat ea quae dixerat, ibi: quales fuerunt Angeli in creatione ostensum est. Secunda pars
dividitur in duas, secundum duas quaestiones propositas, quarum prima quaerebat de beatitudine; secunda de
perfectione beatitudini annexa quam determinat ibi: ad hoc autem quod quaerebant utrum perfecti vel imperfecti
fuerint creati, dici potest, quod quodam modo perfecti fuerunt et quodam alio modo imperfecti. Circa primum
tria facit: primo determinat quaestionem quantum ad malos; secundo quantum ad bonos, ibi: boni vero qui
perstiterunt, forte suae beatitudinis praescii fuerunt; tertio solutionis virtutem post inquisitionem colligit, ibi: ex
praedictis consequitur quod Angeli qui corruerunt, numquam beati fuerunt. Circa secundum duo facit: primo
ponit quamdam viam per quam videtur Angelos bonos, beatos creatos; secundo excludit eam, ibi: sed haec magis
opinando et quaerendo dicit Augustinus quam asserendo.
Hic tria quaeruntur: 1 utrum Angeli in principio suae creationis beati fuerunt vel miseri, 2 si non, utrum
beatitudinem suam vel miseriam praesciverunt; 3 utrum perfecti in gratia creati sunt.
|a1 Articulus 1: Utrum Angeli sint creati beati.
AG1
Ad primum sic proceditur. Videtur quod Angeli creati sint beati. Primo per Augustinum in Lib. De ecclesiasticis
dogmatibus, qui dicit quod Angeli qui in illa in qua sunt creati beatitudine perseverant, non natura, sed gratia
possident ut non mutentur. Sed Angeli boni, de quibus loquitur, perseverant in beatitudine perfectae gloriae.
Ergo videtur quod in illa creati sint.
AG2
Praeterea, tota substantia beatitudinis consistit in Dei visione; unde dicitur joan. 17, 3: haec est vita aeterna ut
cognoscant te solum Deum verum et quem misisti Jesum Christum. Sed Angeli in principio suae creationis
Deum viderunt: alias in verbo creaturas non cognovissent cognitione matutina, quam Augustinus ponit.
Ergo videtur quod beati creati sunt.
AG3
Praeterea, supra dictum est, quod Angeli in principio suae creationis aliquam cognitionem de Deo habuerunt.
Non autem cognoverunt in speculo et aenigmate, sicut nos modo, ut dicitur 1 corinth. 13: quia obscuritas
aenigmatis est rationis obumbratae per continuum tempus, inquantum a sensibus et phantasmatibus cognitionem
inquirendo accipit. Ergo cognoverunt per speciem, et ita beati fuerunt.
AG4
Praeterea, venire de posterioribus in priora, de causatis in causas, est virtutis inquirentis et conferentis.
Sed intellectus angelicus non est hujusmodi; quinimmo deiformiter intelligit sine inquisitione sicut nos prima
principia, quorum est intellectus.
Ergo videtur quod Deum non ex creaturis cognoverunt, sed ipsum in se, et ita visionem gloriosam habuerunt.
SC1

438

