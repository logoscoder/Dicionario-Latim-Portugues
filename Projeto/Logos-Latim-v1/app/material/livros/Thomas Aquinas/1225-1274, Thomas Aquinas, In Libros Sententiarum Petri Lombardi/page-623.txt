rationi vero inferiori attribuitur judicium respectu aliquorum ad opus ordinatorum; et ideo attribuitur sibi
consensus in delectationem.
Non tamen est dubium quin etiam superior judicare possit de hoc de quo judicat inferior; unde et consensus in
delectationem, superioris esse potest, si fiat inquisitio per rationes aeternas.
RA6
Ad sextum dicendum, quod delectatio et consensus in delectationem non sunt diversi actus secundum genus, qui
diversitatem potentiae exigant; sed differunt per deliberatum et non deliberatum, ut dictum est; unde non est
inconveniens, utrumque rationi inferiori attribui.
|a2 Articulus 2: Utrum in sensualitate sit peccatum.
AG1
Ad secundum sic proceditur. Videtur quod in sensualitate non possit esse peccatum. Sensualitas enim nobis
pecoribusque communis est, ut supra dictum est. Sed in pecoribus non est peccatum, ut de peccato agimus. Ergo
nec nobis secundum sensualitatem peccatum convenit.
AG2
Praeterea, omne peccatum in voluntate est, secundum Augustinum. Sed sensualitas a voluntate seclusa est, cum
voluntas sit in ratione, secundum Philosophum.
Ergo in sensualitate non est peccatum.
AG3
Praeterea, virtus et vitium cum sint contraria, sunt in eodem. Sed sensualitas, cum sit perpetuae corruptionis,
secundum statum praesentis vitae, subjectum virtutis esse non potest. Ergo nec in ea peccatum esse poterit.
AG4
Praeterea, nulli imputatur aliquid ad culpam quod in ejus potestate non est. Sed motus sensualitatis non est in
potestate nostra, cum deliberationem rationis praecedat. Ergo non potest esse peccatum.
AG5
Praeterea, actus proprius et naturalis alicujus non potest esse peccatum. Sed moveri in delectabilia secundum
carnem, est actus proprius et naturalis sensualitatis, cum sit motus potentiae in proprium objectum. Ergo in hoc
non potest esse peccatum.
AG6
Praeterea, peccatum post mortem etiam in anima manet. Sed sensualitas non manet: quia solus intellectus
separatur, ut Philosophus dicit in 2 de anima, et 12 metaphysic..
SC1
Sed contra, Augustinus dicit, quod nonnullum vitium est cum caro adversus spiritum concupiscit.
Sed hoc non contingit nisi secundum inordinatos motus sensualitatis. Ergo in ea est vitium et peccatum.
SC2
Hoc etiam expresse habetur per hoc quod in littera dicitur, quod si in motu sensuali tantum peccati illecebra
teneatur, veniale ac levissimum peccatum est. Ergo videtur quod saltem veniale peccatum in sensualitate esse
possit.
CO
Respondeo dicendum, quod omnes primi motus qui sensualitati adscribuntur, ut verba Augustini asserunt,
peccatum sunt; sed motus praecedentes, quos supra naturales diximus, qui imaginationem non sequuntur, sed
solum naturalium qualitatum actionem, ratione peccati carent, secundum quod potest verificari quorumdam
dictum, qui dicunt, quod motus primo primi non sunt peccatum, sed motus secundo primi sunt peccatum; ut per
primo primos motus naturales, et per secundo primos motus sensualitatis intelligamus, in qua peccatum est,
etiam sicut in subjecto: quod sic patet. Peccatum enim, ut pertinet ad praesentem considerationem, non est aliud
quam inordinatus actus ad genus moris pertinens. Nullus autem motus ponitur in genere moris nisi habita
comparatione ad voluntatem, quae principium est Moralium, ut ex 6 metaph. Patet: et ideo ibi incipit genus
moris ubi primo dominium voluntatis invenitur. Habet autem voluntas in quibusdam dominium completum, in
quibusdam vero incompletum.
Completum dominium habet in illis actibus qui ex imperio voluntatis procedunt; et hi sunt actus deliberationem
sequentes, qui rationi adscribuntur.
Sed incompletum dominium habet in illis actibus qui non per imperium rationis procedunt, sed tamen voluntas
eos impedire poterat, ut sic quodammodo voluntati subjaceant, quantum ad hoc quod est impediri, vel non
impediri: et ideo inordinatio quae in his actibus contingit, rationem peccati causat, tamen incompleti: et ideo in
his actibus peccatum levissimum et veniale est, non autem mortale, quod est perfectum peccatum. Deformitas
autem cujuslibet actus illi potentiae attribuitur ut subjecto quae actus principium est: et ideo cum sensualitas sit
principium horum actuum, convenienter in ea peccatum esse dicitur ut in subjecto.
RA1

623

