malum est ut caritas diminuatur quam ut totaliter amittatur; et minus malum computatur pro magis bono, ut
dicitur 5 ethic..
Et ideo in bonum diligentis Deum cedit peccatum, etiam si in minori caritate resurgat: quia per humilitatem et
cautelam ab omnimoda gratiae amissione curatur.
RA2
Ad secundum dicendum, quod poenitentia omnia restituit; sed non oportet quod aequalia.
RA3
Ad tertium dicendum, quod quantitas peccati non proportionatur gratiae quam exclusit: quia parvum peccatum
potest maximam caritatem expellere, sicut e converso parva caritas dicitur maxima peccata delere, quia pendet
ex conatu hominis potius quam ex quantitate habitus.
RA4
Ad quartum dicendum, quod sicut ex praedictis patet, per priora merita merebatur sibi tantam gloriam, quantam
caritatem habebat. Sed ipse per peccatum factus est alter, et non plenarie ad pristinum gradum restitutus: et ideo
non plenarie recipiet affectum priorum meritorum, nisi quantum ad praemium accidentale, quod mensuratur
actibus magis quam habitu caritatis.

|+d31.q2 Distinctio 31, Quaestio 2
|a0 Prologus
Deinde quaeritur de evacuatione caritatis per gloriam; et circa hoc quaeruntur quatuor: 1 utrum fides et spes
evacuentur gloria adveniente; 2 utrum caritas; 3 utrum ordo caritatis; 4 utrum scientia.
|a1 Articulus 1: Utrum fides evacuetur in patria.
Articulus 1A
AG1
Ad primum sic proceditur. Videtur quod fides non evacuetur. Fides enim est fundamentum spiritualis aedificii.
Sed fundamentum immobile manet, quidquid superaedificetur. Ergo fides non evacuatur adveniente gloria.
AG2
Praeterea, nihil expellitur nisi a suo contrario.
Sed gloria non est contraria fidei. Ergo adveniente gloria non evacuatur fides.
AG3
Praeterea, perfectum et imperfectum circa ea quae sunt diversa specie, bene se compatiuntur in eodem, sicut
quod homo habeat perfectam geometriam, et imperfectam grammaticam. Sed visio gloriae et fides sunt alterius
speciei. Ergo visio gloriae non expellit fidem.
AG4
Praeterea, opinio et scientia habent se sicut cognitio perfecta et imperfecta; et similiter cognitio matutina et
vespertina in Angelis. Sed in hominibus manent simul scientia et opinio; et in Angelis simul cognitio matutina et
vespertina. Ergo fides manet cum visione patriae.
SC1
Sed contra est quod apostolus dicit 1 corinth. 13.
SC2
Praeterea, fides est non apparentium. Sed in patria nihil erit non apparens eorum quorum est fides. Ergo ibi fides
non erit.
CO
Respondeo dicendum ad primam quaestionem, quod in fide est cognitio quaedam et modus cognoscendi, quia
cognoscit in speculo et in aenigmate; modus autem imperfectionis est, et obscuritatem importat. Unde cum gloria
adveniens omnem imperfectionem et obscuritatem tollat, tollet quidem modum fidei quantum ad modum
cognoscendi, sed remanebit cognitio eorum quorum est fides, non quidem jam aenigmatica, sed clara.
RA1
Ad primum ergo dicendum, quod quantum ad id quod habet de cognitione, fides est fundamentum, non quantum
ad id quod habet de aenigmate; unde quantum ad id quod est fundamentum, manebit.
RA2
Ad secundum dicendum, quod quamvis gloriae visio non sit contraria fidei quantum ad id quod habet de
cognitione, est tamen sibi contraria quantum ad id quod habet de aenigmate; et ex hac parte eam expellit.
RA3

1208

