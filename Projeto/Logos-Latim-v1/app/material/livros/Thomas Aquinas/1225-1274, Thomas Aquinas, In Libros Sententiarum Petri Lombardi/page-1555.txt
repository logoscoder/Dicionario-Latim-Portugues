Ad secundum dicendum, quod non est aliqua terra ad quam non possit tantum de vino portari quantum sufficeret
ad celebrandum; unde illa ratio non cogit.
Articulus 3B
AG1
Ulterius. Videtur quod possit etiam confici de aceto. Quia, secundum Isidorum, acetum est species vini. Sed cum
vino vitis potest confici hoc sacramentum. Ergo et de aceto.
AG2
Praeterea, si vinum consecratum in acetum converteretur, non desineret ibi esse Christi sanguis.
Ergo eadem ratione si ante consecrationem sit acetum, potest exinde sanguis Christi consecrari.
SC1
Sed contra, innocentius dicit, quod vinum huic sacramento competit: quia cor bibentis et dilatat et exhilarat.
Sed hoc non facit acetum. Ergo ex aceto non potest consecrari sanguis Christi.
CO
Ad secundam quaestionem dicendum, quod secundum Philosophum, in 8 metaph., hoc modo fit ex vino acetum,
quo ex vivo fit mortuum; unde sicut animal vivum et mortuum non sunt ejusdem speciei, ita nec vinum et
acetum; et hoc ostendunt contrariae proprietates: quia vinum est calidum, acetum autem frigidum; et non fit
reditus de aceto in vinum, sicut nec de mortuo ad vivum. Et ideo dicendum, quod si vinum sit omnino acetum, de
eo non potest confici; sed si sit acidum quasi in via acescendi, est idem judicium quod de pane qui in via est ad
corruptionem; unde sicut de pane illo potest confici, peccat tamen conficiens propter irreverentiam, ita et hic.
RA1
Ad primum ergo dicendum, quod ipse largo modo accipit vinum pro omni liquore qui ex uvis ortum habet.
RA2
Ad secundum dicendum, quod si vinum consecratum reservatum omnino acetum fieret, esset idem judicium
quod de pane omnino corrupto; unde sicut non remanet ibi corpus Christi, ita nec hic sanguis. Secus autem est de
pane qui est in via ad corruptionem, et de vino quod est in via ad acescendum.
Articulus 3C
AG1
Ulterius. Videtur quod de agresta possit sanguis Christi consecrari. Sicut enim agresta non habet speciem
perfectam vini, ita nec mustum.
Sed de musto dulci potest confici sanguis Christi; dicitur enim de consecr., dist. 2: si necesse fuerit, botrus in
calice prematur. Ergo et eadem ratione de agresta.
AG2
Praeterea, agresta non differt a vino nisi quia immatura est. Sed maturitas et immaturitas sunt accidentia. Ergo
non differunt secundum speciem; et ita videtur quod ex agresta sicut ex vino indifferenter sanguis Christi
consecrari possit.
SC1
Sed contra, quod fit, non est, secundum Philosophum.
Sed agresta est in via generationis respectu vini. Ergo nondum est vinum; ergo ex ea non potest sanguis Christi
consecrari.
CO
Ad tertiam quaestionem dicendum, quod nihil recipit speciem nisi in termino generationis: agresta autem adhuc
est in via generationis ad vinum, sicut sanguis quando coagulari incipit, est in via generationis ad animal; unde
sicut ille sanguis non est animal, ita agresta non est vinum; et propter hoc de ipsa non potest confici sanguis
Christi.
RA1
Ad primum ergo dicendum, quod mustum jam ad completam speciem vini venit: dulcedo enim ipsius attestatur
maturationem quae est digestionis species; digestio autem est completio a naturali calore, ut patet in 4 meteor.; et
ideo ex musto confici potest, sed non decet, propter impuritatem ipsius, ut ex ipso conficiatur, nisi necessitas
emergat.
RA2
Ad secundum dicendum, quod maturatio est naturalis digestio, per quam digestum ad ultimam perfectionem
naturalem perducitur, ut etiam possit alterum generare sibi simile, ut dicitur in 4 meteor.; unde maturum et
acerbum differunt sicut completum et incompletum: quae quidem differentia non est tantum accidentalis.
|a4 Articulus 4: Utrum aqua vino admiscenda sit.
Articulus 4A
AG1
1555

