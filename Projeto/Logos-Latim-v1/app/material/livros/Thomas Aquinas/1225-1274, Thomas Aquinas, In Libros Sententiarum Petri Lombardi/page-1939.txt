sacramenti matrimonii, ultra hoc intelligitur ut proles suscepta ulterius ordinetur in Deum; et ideo oportet quod
intentio naturae qua prolem intendit, referatur actu vel habitu ad intentionem prolis prout est bonum sacramenti;
alias staretur in creatura; quod sine peccato esse non potest: et ideo, quando natura tantum movet ad actum
matrimonii, non excusatur a peccato omnino, nisi inquantum motus naturae ordinatur actu vel habitu ulterius ad
prolem secundum quod est bonum sacramenti. Nec tamen sequitur quod motus naturae sit malus; sed quod sit
imperfectus, nisi ad aliquod bonum matrimonii ulterius ordinetur.
RA2
Ad secundum dicendum, quod si aliquis per actum matrimonii intendat vitare fornicationem in conjuge, non est
aliquod peccatum; quia hoc est quaedam redditio debiti, quod ad bonum fidei pertinet. Sed si intendat vitare
fornicationem in se, sic est ibi aliqua superfluitas; et secundum hoc est peccatum veniale: nec ad hoc est
matrimonium institutum, nisi secundum indulgentiam, quae est de peccatis venialibus.
RA3
Ad tertium dicendum, quod una debita circumstantia non sufficit ad hoc quod actus sit bonus; et ideo non oportet
quod qualitercumque quis re sua utatur, usus sit bonus; sed quando utitur re sua ut debet secundum omnes
circumstantias.
RA4
Ad quartum dicendum, quod quamvis intendere sanitatis conservationem non sit per se malum; tamen haec
intentio efficit ur mala, si ex aliquo sanitas intendatur quod non est ad hoc de se ordinatum, sicut qui ex
sacramento baptismi tantum salutem corporalem quaereret; et similiter est in proposito de actu matrimoniali.
|a3 Articulus 3: Utrum aliquis peccet mortaliter cognoscens uxorem non intendens aliquod matrimonii bonum,
sed solam delectationem.
AG1
Ad tertium sic proceditur. Videtur quod quandocumque aliquis uxorem cognoscit non intendens aliquod
matrimonii bonum, sed solam delectationem, mortaliter peccet. Quia Hieronymus dicit, et habetur in littera:
voluptates quae de meretricum amplexibus capiuntur, in uxore damnandae sunt. Sed non dicitur esse damnabile
nisi peccatum mortale. Ergo cognoscere uxorem propter solam voluptatem, est peccatum mortale semper.
AG2
Praeterea, consensus in delectationem est peccatum mortale, ut in 2 Lib., dist. 24, qu. 2, art. 2, in corp., dictum
est. Sed quicumque cognoscit uxorem suam causa delectationis, consentit in delectationem.
Ergo mortaliter peccat.
AG3
Praeterea, quicumque usum creaturae non refert in Deum, creatura fruitur; quod est peccatum mortale. Sed
quicumque uxore propter solam delectationem utitur, hunc usum non refert in Deum.
AG4
Praeterea, nullus debet excommunicari nisi pro peccato mortali. Sed aliquis sola libidine uxorem cognoscens
arcetur ab introitu ecclesiae, ut in littera dicitur, quasi sit excommunicatus. Ergo omnis talis peccat mortaliter.
SC1
Sed contra est, secundum Augustinum, quod talis concubitus ponitur inter peccata quotidiana, pro quibus dicitur
pater noster, ut habetur in littera. Sed talia non sunt peccata mortalia. Ergo etc..
SC2
Praeterea, qui cibo utitur propter delectationem tantum, non peccat mortaliter. Ergo pari ratione qui utitur uxore
tantum causa libidinis.
CO
Respondeo dicendum, quod quidam dicunt quod quandocumque ad actum conjugalem libido principaliter movet,
est peccatum mortale; sed quando movet ex latere, tunc est peccatum veniale; quando autem delectationem
omnino respuit, et displicet ei; tunc est omnino absque veniali peccato: ut sic delectationem in actu illo quaerere,
sit peccatum mortale; delectationem oblatam acceptare, sit peccatum veniale; sed eam odire, sit perfectionis.
Sed hoc non potest esse: quia, secundum Philosophum in 10 ethic., idem est judicium de delectatione et
operatione: quia operationis bonae est delectatio bona, et malae mala.
Unde cum actus matrimonialis non sit per se malus; nec quaerere delectationem erit peccatum mortale semper.
Et ideo dicendum, quod si delectatio quaeratur ultra honestatem matrimonii, ut scilicet quia aliquis in conjuge
non attendat quod conjux est, sed solum quod mulier est, idem paratus facere cum ea etsi non esset conjux, est
peccatum mortale; et talis dicitur ardentior amator uxoris, quia scilicet ardor ille extra bona matrimonii effertur.
Si autem quaeratur delectatio infra limites matrimonii, ut scilicet talis delectatio in alia non quaereretur quam in
conjuge, sic est veniale peccatum.
RA1
Ad primum ergo dicendum, quod tunc voluptates meretricias vir in uxore quaerit quando nihil aliud in ea attendit
quam quod in meretrice attenderet.
RA2
1939

