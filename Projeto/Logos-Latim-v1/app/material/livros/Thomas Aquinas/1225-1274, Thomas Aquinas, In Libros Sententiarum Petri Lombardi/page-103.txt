RA1
Ad primum ergo dicendum, quod natura communicatur per actum naturae, communiter loquendo; sed
determinata communicatio debet esse per actum naturae sub aliqua propria ratione acceptae; et ideo
communicatio quae est per spirationem, est actus divinae naturae, inquantum habet rationem spirationis. Et hoc
intendit Anselmus, quod impossibile est dicere, quod processionis, quae terminatur in naturam, non sit aliquo
modo natura principium, cum sit ibi quasi communicatio univoca.
Deus enim procedit a Deo, sicut ignis ab igne.
RA2
Et per hoc patet solutio etiam ad secundum: quia eadem est ratio de voluntate et essentia.
RA3
Ad tertium dicendum, quod diversorum suppositorum secundum essentiam distinctorum non potest esse notio
una; sed si eorum sit essentia una, erit et operatio una. Et quia relatio secundum intellectum innascitur ex aliqua
operatione, per consequens erit et relatio una: et ita pater et filius possunt convenire in una proprietate relativa.
RA4
Ad quartum dicendum, quod ab essentia, inquantum est essentia, non est actus spirandi, sed inquantum habet
rationem talis proprietatis, scilicet communis spirationis. Et quia rationem hanc non habet essentia in spiritu
sancto, ideo non sequitur quod spiritus sanctus per essentiam suam spiret.
RA5
Ad quintum dicendum, quod si proprietas in persona esset aliud ab essentia, de necessitate determinaret ipsam
per se vel per accidens; sed quia est idem quod essentia secundum rem, ideo non advenit sibi ut restringens vel
determinans eam; tamen secundum unam proprietatem est principium unius actus, cujus non est principium
secundum rationem alterius proprietatis: sicut patet etiam quod est principium hujus actus, velle, secundum
rationem voluntatis, et hujus actus, scire, secundum rationem scientiae; et tamen essentia per hoc non
determinatur realiter, neque distinguitur. Et ideo, cum secundum rationem communis spirationis essentia in patre
et filio sit principium actus notionalis quo spiritum sanctum spirant; non oportet quod in spiritu sancto eadem
essentia sit principium ejusdem actus, cum essentia divina in spiritu sancto non sit communis spiratio, sicut in
patre et filio.
|a4 Articulus 4: Utrum pater et filius sint unus spirator.
AG1
Ad quartum sic proceditur. Videtur, quod pater et filius sint unus spirator. Per hoc enim non importatur nisi
unitas in actu spirandi. Sed uno actu spirant pater et filius. Ergo sunt unus spirator, sicut unus Deus propter
unitatem deitatis.
AG2
Praeterea, sicut pater et filius conveniunt in actu creandi, ita etiam in actu spirandi. Sed propter illam
convenientiam pater et filius dicuntur unus creator. Ergo eadem ratione debent dici unus spirator.
AG3
Praeterea, principium dicit relationem consequentem ad actum, quo est principium. Sed pater et filius dicuntur
unum principium spiritus sancti, ut infra habebitur, distin. 29, qu. Unic., art. 4. Ergo etiam dici debent unus
spirator.
SC1
Contra, quicumque spirant, sunt spirantes. Sed pater et filius spirant spiritum sanctum. Ergo sunt spirantes; ergo
etiam sunt spiratores spiritus sancti.
CO
Respondeo dicendum, quod actus recipit numerum a suppositis; unde etiam verbum significans substantiam per
modum actus, dicitur de pluribus personis pluraliter, quamvis sit essentia una, sicut joan. 10, 30: ego et pater
unum sumus.
Actus autem significatur etiam in verbo et in participio et in nomine verbali; sed tamen participium plus accedit
ad substantiam quam verbum, et adhuc nomen verbale magis quam participium. Et ideo non praesumimus
dicere, quod pater et filius spiret spiritum sanctum; vel quod sint spirans, vel quod sint spirator; sed quod spirent,
et sint spirantes et sint spiratores; et quamvis sit actus unus quo spirant, tamen secundum quod unumquodque
eorum magis accedit ad significandum actum, minus proprie potest in singulari praedicari.
RA1
Ad primum ergo dicendum, quod quamvis actus sit unus, tamen quando significatur ut actus egrediens a pluribus
suppositis, oportet quod significetur pluraliter. Actus enim trahit numerum a suppositis.
RA2
Ad secundum dicendum, quod creatio est actus trium personarum, non secundum quod distinctae sunt, sed
secundum quod uniuntur in essentia: quia etiam per intellectum remota distinctione personarum, adhuc
remanebit creatio. Et ideo dicimus quod pater et filius et spiritus sanctus sunt unus creator, quamvis non dicamus
quod sint unus creans; quia nomen verbale plus recedit ab actu quam participium. Sed spiratio est actus
103

