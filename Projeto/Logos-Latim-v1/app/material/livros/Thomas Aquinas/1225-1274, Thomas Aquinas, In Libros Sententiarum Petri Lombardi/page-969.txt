est formaliter, sed effective perficiens ipsam; unde oportet aliam formam creatam in ipso ponere, qua formaliter
perficiatur; et haec est gratia.
Similiter etiam cum alia sit ejus operatio secundum humanitatem et secundum divinitatem, sicut et alia natura,
oportet quod operatio ejus humana habeat habitum perficientem; alias esset imperfecta: et ideo in Christo oportet
ponere gratiam et virtutes.
RA1
Ad primum ergo dicendum, quod filiatio refertur ad personam; et quia extraneitas respectu divinae gloriae, quam
nomen adoptionis importat, nullo modo convenit personae illi, ideo nomen adoptionis de Christo non conceditur.
Sed gratia est perfectio naturae, cum subjectum ejus sit anima quae est pars humanae naturae; ideo quamvis
gratia importet aliquid etiam non naturaliter inhaerens, tamen potest ratione humanae naturae Christo convenire.
RA2
Ad secundum dicendum, quod gratiae est facere Deo similem: nec oportet ut de dissimili faciat similem, sed de
non simili similem: nec ita quod semper negatio similitudinis similitudinem tempore praecedat, sed natura; sicut
potentia est ante actum, et sicut sol praecedit lucem suam.
RA3
Ad tertium dicendum, quod lux solis et lux candelae, utrumque est active illuminans; sed deitas et gratia non sic
se habent; sed unum illuminat active, alterum formaliter; et ideo sicut solem et lumen solis in aere necesse est
esse simul, et unum alterum efficit, et non offuscat; ita ex divinitate Christi sequitur ipsa gratia, et non
offuscatur.
RA4
Ad quartum dicendum, quod sicut Philosophus dicit, duplex est instrumentum, scilicet animatum et inanimatum:
inanimatum sicut securis; animatum sicut servus qui movetur ad imperium Domini. Instrumentum ergo
inanimatum ita agitur quod non agit; et dicitur inanimatum anima rationali; et ideo non indiget habitu regente in
operatione: sed instrumentum animatum agit et agitur; unde sicut servus indiget habitu ad hoc ut imperium
Domini sui debito modo exequatur; ita etiam anima Christi ad hoc quod perfecte divina operaretur.
RA5
Ad quintum dicendum, quod sicut omnis forma est per se ordinata ad perficiendum (quod autem abjiciat
contrarium, est ei per accidens); ita etiam est de gratia respectu peccati. Unde quamvis Christus nunquam
peccaverit, nec peccare potuisset, etiam si gratiam habitualem non habuisset ex unione ad verbum, tamen gratia
indiguit ad perfectionem, ut dictum est; et iterum, quamvis ex hoc ipso quod Deus erat, sibi gloria debebatur,
tamen oportuit quod esset aliquid formaliter perficiens ipsam animam ad actus gloriae; et haec fuit gratia: quia
gratia consummata in anima, est idem quod gloriae lumen, et etiam perficiens eam ad actus viae.
|a2 Articulus 2: Utrum Christus habuerit gratiae plenitudinem.
Articulus 2A
AG1
Ad secundum sic proceditur. Videtur, quod Christus non habuit gratiae plenitudinem. Christus enim non habuit
fidem nec spem, sicut infra, dist. 26, qu. 2, art. 3, determinabitur: nec iterum poenitentiam, quia nunquam
peccavit. Sed haec omnia ad gratiam pertinent. Ergo ipse non habuit gratiae plenitudinem.
AG2
Praeterea, Philosophus dicit, quod virtutes morales non sunt in diis.
Sed Christus fuit verus Deus. Ergo non habuit virtutes morales, scilicet temperantiam etc..
AG3
Praeterea, virtutes ordinantur ad actum. Sed actus quarumdam virtutum Christo non conveniunt, sicut
magnificentia, quae consistit in magnis sumptibus, quia pauper pro nobis factus est. Ergo non habuit omnes
virtutes; et ita nec gratiae plenitudinem.
SC1
Sed contra, joan. 1, 14: vidimus eum plenum gratiae et veritatis.
SC2
Praeterea, major gratia fuit in Christo quam in aliquo alio homine. Sed de quibusdam aliis legitur, quod fuerunt
gratia pleni, sicut de matre ejus Luc. 1, et de stephano Act. 6. Ergo multo magis Christus habuit gratiae
plenitudinem.
SC3
Praeterea, spiritus sanctus in homine per gratiam inhabitare dicitur. Sed Luc. 3 dicitur quod Christus plenus
spiritu sancto regressus est a jordane.
Ergo ipse habuit gratiae plenitudinem.
CO
Respondeo dicendum ad primam quaestionem, quod illud plene haberi dicitur quod secundum omnes differentias
et modos et effectus suos habetur; et secundum hoc Christus plenitudinem gratiae habuit. Haec autem plenitudo
969

