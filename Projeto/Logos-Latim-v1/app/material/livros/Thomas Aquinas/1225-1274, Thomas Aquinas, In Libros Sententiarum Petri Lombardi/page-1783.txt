Praeterea, omnis potestas spiritualis activa in eo qui habet usum liberi arbitrii, exit in actum quando vult. Sed
potestas clavium adhuc manet in praedictis; quia cum non detur nisi in ordine, oporteret reordinari eos, quando
ad ecclesiam redeunt.
Ergo cum sit potentia activa, possunt in actum ejus exire cum voluerit.
AG3
Praeterea, spiritualis gratia magis impeditur per culpam quam per poenam. Sed excommunicatio et suspensio et
degradatio sunt poenae quaedam.
Cum ergo propter culpam non amittat aliquis usum clavium, videtur quod nec propter ista.
SC1
Sed contra, Augustinus dicit, quod ecclesiae caritas peccata dimittit.
Caritas autem est quae facit ecclesiae unionem.
Cum ergo praedicti sint ab ecclesiae unione divisi, videtur quod usum clavium non habeant in remittendis
peccatis.
SC2
Praeterea, nullus absolvitur a peccato secundum hoc quod peccat. Sed aliquis a praedictis absolutionem
peccatorum petens, peccat contra praeceptum ecclesiae faciens. Ergo per eos a peccato absolvi non potest; et sic
idem quod prius.
CO
Ad tertiam quaestionem dicendum, quod in omnibus praedictis manet clavium potestas quantum ad essentiam;
sed usus impeditur ex defectu materiae. Cum enim usus clavium praelationem in utente requirat respectu ejus in
quem utitur, ut supra dictum est, propria materia in quam exercetur usus clavium, est homo subditus: et quia per
ordinationem ecclesiae unus subditur alteri, ideo etiam per ecclesiae praelatos potest subtrahi alicui ille qui erat
ei subditus. Unde cum ecclesia haereticos et schismaticos et alios hujusmodi privet, subtrahendo subditos vel
simpliciter vel quantum ad aliquid; quantum ad hoc quo privati sunt, non possunt usum clavium habere.
RA1
Ad primum ergo dicendum, quod materia sacramenti eucharistiae, in quam suam potestatem exercet sacerdos,
non est homo, sed panis triticeus, et in baptismo homo simpliciter: unde sicut si subtraheretur haeretico panis
triticeus, conficere non posset; ita nec si subtrahatur praelatio, absolvere poterit: potest tamen baptizare et
conficere, quamvis ad sui damnationem.
RA2
Ad secundum dicendum, quod propositio habet veritatem, quando non deest materia, sicut est in proposito.
RA3
Ad tertium dicendum, quod ex ipsa culpa non subtrahitur materia, sicut per aliquam poenam; unde poena non
impedit per contrarietatem ad effectum inducendum, sed ratione dicta.
|a3 Articulus 3: Utrum sacerdos possit uti clave quam habet, in quemlibet hominem.
Articulus 3A
AG1
Ad tertium sic proceditur. Videtur quod sacerdos possit uti clave quam habet, in quemlibet hominem. Potestas
enim clavium in sacerdotes descendit ex illa Domini auctoritate quae dicit: accipite spiritum sanctum: quorum
remiseritis peccata, remittuntur eis. Sed illud indeterminate dixit de omnibus. Ergo habens clavem indeterminate
potest ea uti in quoslibet.
AG2
Praeterea, clavis corporalis quae aperit unam seram, aperit omnes alias ejusdem modi. Sed omne peccatum
cujuslibet hominis est ejusdem rationis obstaculum respectu introitus caeli. Ergo si potest unum hominem
sacerdos per clavem quam habet, absolvere, poterit et quoslibet alios.
AG3
Praeterea, sacerdotium testamenti novi est perfectius quam veteris. Sed sacerdos veteris testamenti poterat uti sua
potestate quam habebat, discernendi inter lepram et lepram, indifferenter in omnes. Ergo multo fortius sacerdos
evangelicus potest uti sua potestate in omnes.
SC1
Sed contra est quod dicitur 16, quaest. 3: nulli sacerdotum licet parochianum alterius absolvere aut ligare. Ergo
non quilibet potest quemlibet absolvere.
SC2
Praeterea, judicium spirituale debet esse ordinatius quam temporale. Sed in judicio temporali non debet quilibet
judex quemlibet judicare. Ergo cum usus clavium sit judicium quoddam, non potest sacerdos quilibet sua clavi in
quemlibet uti.
CO

1783

