Ad secundum sic proceditur. Videtur quod sacramentum istud materiam non habeat. Sacramenta enim habent
efficaciam ex divina institutione.
Sed materia hujus sacramenti non legitur a Domino instituta. Ergo non habet determinatam materiam.
AG2
Praeterea, confirmatio datur ad plenitudinem sancti spiritus percipiendam. Sed super apostolos in die Pentecostes
descendit spiritus sancti plenitudo absque omni materia. Ergo hoc sacramentum materia non indiget.
AG3
Praeterea, apostoli formam nobis ecclesiastici ritus tradiderunt. Sed ipsi confirmabant manus imponendo sine
aliqua materia, ut legitur in act.
Apostolorum. Ergo hoc sacramentum materiam non habet.
SC1
Sed contra est, quia, secundum Hugonem de s. Victore, sacramentum est materiale elementum. Ergo debet omne
sacramentum habere materiam.
SC2
Praeterea, si omittatur aliquid quod non sit de substantia sacramenti, non impeditur perceptio sacramenti.
Sed si omitteret episcopus chrismatis linitionem, non conferret sacramentum. Ergo materia est de essentia hujus
sacramenti.
CO
Respondeo dicendum ad primam quaestionem, quod materia sacramenti dicitur illa res visibilis sub cujus
tegumento divina virtus secretius operatur salutem; et ideo ad hoc necessaria est materia sacramentis, ut ad
effectum, ad quem virtus humana nullatenus attingit neque operando neque cooperando, divina virtus in re
visibili operans perducat. Et ideo in poenitentia et in matrimonio cujus effectus aliquo modo dependet ex
operatione humana, scilicet dolore de peccatis, et consensu etiam in copulam conjugalem, non requiritur talis
materia. In baptismo autem, cujus effectus totaliter est ab extrinseco, nil cooperante interius baptizante neque eo
qui baptizatur, nisi ad removendum impedimentum, requiritur materia sensibilis.
Cum ergo effectus confirmationis, qui est plenitudo spiritus sancti, sit omnino ab extrinseco, non per aliquam
operationem humanam, non est dubium quod in sacramento confirmationis materia exigatur.
RA1
Ad primum ergo dicendum, quod plenitudo spiritus sancti non erat danda ante Christi resurrectionem et
ascensionem, sicut dicitur joan. 7, 39: nondum erat spiritus datus, quia nondum erat Jesus glorificatus; et ideo
secundum unam opinionem, ea quae ad hoc sacramentum pertinent non fuerunt ante Christi ascensionem
instituenda.
Sed aliquo modo praefiguratum fuit hoc sacramentum in manus impositione Christi super pueros; quamvis etiam
illa manus impositio possit referri magis ad manus impositionem quae fit super catechumenos, ut dictum est. Nec
hoc differt, sive Dominus ipsemet instituit, sive apostoli ejus speciali praecepto. Secundum vero aliam
opinionem dicendum, quod Dominus materiam hujus sacramenti per seipsum instituit, sicut et adventum spiritus
sancti promisit; sed denuntiandam apostolis dereliquit, quando usus sacramenti competebat, scilicet post plenam
spiritus sancti missionem.
RA2
Ad secundum dicendum, quod sicut sacramentum baptismi incepit in baptismo Christi; ita sacramentum
confirmationis incepit in adventu spiritus sancti in apostolos. Et quia principia rerum debent esse notissima, ideo
utrobique spiritus sanctus apparuit visibiliter; in baptismo quidem in columbae specie, et in confirmatione
apostolorum in linguis igneis; et propter hoc non oportuit esse materiam, in qua spiritus sanctus secretius
operaretur salutem, ut Augustinus dicit.
RA3
Ad tertium dicendum, quod apostoli non confirmabant sine materia, nisi forte quando praeter legem communem
visibilibus signis spiritus sanctus in eos descendebat quibus per apostolos manus impositio facta fuerat: tunc
enim illa visibilis apparitio supplebat locum elementi visibilis. Quod autem aliquando materia uterentur, patet
per dionysium in 4 cap. Eccl. Hier. In principio, ubi dicitur, quod est quaedam perfectiva operatio quam duces
nostri, quos apostolos nominat, chrismatis hostiam nominant, hostiam dicens communiter omnem ritum
sacramenti.
Articulus 2B
AG1
Ulterius. Videtur quod chrisma non sit materia competens. In sacramentis enim uniformitas observari debet. Sed
in baptismo est materia simplex elementum, scilicet aqua. Ergo etiam in confirmatione aliquod elementum debet
esse materia.
AG2
Praeterea, virtus agentis proportionatur agenti.
Sed virtus agens in sacramentis est simplex.
1463

