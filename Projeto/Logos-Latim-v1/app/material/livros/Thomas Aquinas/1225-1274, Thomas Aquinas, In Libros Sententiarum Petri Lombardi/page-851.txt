communis inquantum hujusmodi, in multis inveniri potest: sed si aliqua species sit quae in uno tantum est
individuo, hoc est propter aliquid aliud, quod non est de intellectu illius naturae: unde possibile est intelligere
plures soles.
Sed singulare habet incommunicabilitatem per id quod est de ratione ejus, scilicet per materiam, quae esset pars
definitionis ejus, si definiretur, ut ex 8 metaph. Patet. Unde non est possibile intelligi hunc hominem de pluribus
praedicari. Unde patet quod illud quod nec actu nec intellectu de pluribus dici potest, est singulare.
Hujusmodi autem est Christus: quare hoc nomen Christus non significat unam naturam communem resultantem
ex unione divinitatis et humanitatis, sed unam hypostasim subsistentem in utraque natura.
Omnia quae in nostra natura plantavit Deus, verbum assumpsit. Intelligendum est de his quae sunt de ratione
humanae naturae sicut principia essentialia ipsius, vel etiam ea quae ex principiis essentialibus consequuntur ut
naturales proprietates: unde non est instantia de immortalitate, quae gratis primo homini concessa est.
Et tamen praedicant istum visibilem solem radios suos per omnes faeces et sordes corporum spargere, et eos
mundos et sinceros servare. Responsio, quare sol non inficitur ex hoc quod radios suos per faeces spargit, haec
est: quia non communicat cum aliis corporibus in materia, ut simul agens patiatur, sicut ea quae in materia
communicant, dum agunt, patiuntur, ut in 1 de gener.
Dicitur. Anima autem communicat corpori in materia, non ex qua fit anima, sed in qua fit; et ideo ex
conjunctione ad corpus inficitur. Divinitas autem non communicat cum corpore neque in materia ex qua, cum
omnino sit immaterialis, neque sicut materia in qua, cum non uniatur corpori sicut forma ejus.

|+d3.q1 Distinctio 3, Quaestio 1
|a0 Prologus
Ostenso quid filius Dei in humana natura, et quo ordine assumpserit, hic ostendit quale sit quod assumptum est;
et dividitur in duas partes: in prima parte determinat veritatem; in secunda movet quasdam dubitationes circa
veritatem determinatam, ibi: cum autem illa caro, cujus excellentia verbis explicari non valet, antequam esset
verbo unita, obnoxia fuerit peccato in maria, et in aliis a quibus propagatione traducta est, non immerito videri
potest in Abraham peccato subjacuisse. Prima dividitur in duas partes: in prima determinat conditionem carnis
assumptae, quae fuit in ea per operationem spiritus sancti; in secunda determinat conditionem matris de qua
assumpta est, ibi: mariam quoque totam spiritus sanctus in eam superveniens purgavit. Circa primum duo facit:
primo movet quaestionem; secundo determinat eam, ibi: sane dici potest.
Mariam quoque totam spiritus sanctus...
Purgavit. Hic ostendit conditionem matris; et circa hoc tria facit: primo determinat conditionem ejus ante
conceptionem carnis assumptae; secundo conditionem ipsius in ipsa conceptione, ibi: potentiam quoque
generandi absque viri semine virgini praeparavit; tertio conditionem ejus post conceptionem, ibi: quod autem
sacra virgo ex tunc ab omni peccato immunis extiterit, Augustinus evidenter ostendit.
Circa secundum duo facit: primo determinat quid collatum fuerit beatae virgini in conceptione salvatoris;
secundo ex dictis quamdam conclusionem elicit, ibi: ex his perspicuum fit quod ante diximus.
Hic est triplex quaestio: prima de sanctificatione beatae virginis. Secunda de potentia generativa qua salvatorem
concepit. Tertia de Annuntiatione quae per Angelum facta est. De conditione enim carnis assumptae in sequenti
parte distinctionis quaeretur.
Circa primum quaeruntur duo: 1 de tempore sanctificationis; 2 de effectu ipsius. De sanctificatione enim aliorum
quaestio pertinet ad quartum librum dist. 6.
|a1 Articulus 1: Utrum beata virgo fuerit ante sanctificata quam conceptio ejus finiretur.
Articulus 1A
AG1
Ad primum sic proceditur. Videtur quod beata virgo sanctificata fuerit antequam conceptio carnis ejus finiretur.
Sicut enim dicit apostolus Roman. 11, 16: si radix sancta, et rami. Sed parentes comparantur ad prolem
conceptam, sicut radix ad ramos. Ergo sanctificatis parentibus virginis sanctificatio ad ipsam pervenisset. Sed si
in parentibus sanctificata esset, sanctificatio conceptionem ejus praecessisset. Cum ergo credendum sit ei
collatum esse quidquid conferri potuit, videtur quod ante conceptionem sanctificata sit.
AG2
Praeterea, bonum est efficacius ad agendum quam malum, cum malum non agat nisi in virtute boni, ut dicit
dionysius.
Sed per peccatum primi parentis infectio originalis peccati in omnes homines pertransit. Ergo multo fortius per
sanctificationem parentum beata virgo sanctificari potuit; et sic idem quod prius.
AG3
851

