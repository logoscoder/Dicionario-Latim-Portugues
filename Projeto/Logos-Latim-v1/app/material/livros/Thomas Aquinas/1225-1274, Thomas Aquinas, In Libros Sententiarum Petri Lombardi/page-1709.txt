Ad tertiam quaestionem dicendum, quod hypocrisis habet eamdem rationem peccati, sicut et mendacium:
mendacium autem non semper est peccatum mortale, sed quando est perniciosum; et similiter hypocrisis non
semper est peccatum mortale, sed quando est perniciosa, cedens in nocumentum alterius personae, dum propter
creditam sanctitatem alium defraudat re quam habet, vel habere debet; aut in nocumentum fidei et ecclesiae, dum
propter sanctitatem creditam de ipso, ei contra fidem et ecclesiam creditur.
RA1
Ad primum ergo dicendum, quod peccatum veniale quod poenitentiam non impedit, non impedit remissionem
peccati mortalis, quae per poenitentiam fit; sed per aliquod peccatum veniale potest impediri poenitentiae opus
ne sit poenitentiae; quia peccatum veniale impedit actum virtutis, quamvis non tollat habitum; et sic impedire
potest veniam peccati.
RA2
Ad secundum dicendum, quod verbum Hieronymi intelligendum est secundum quid, et non simpliciter: quia
quantum ad unam circumstantiam unum peccatum potest esse gravius illo quod est gravius simpliciter. Vel
dicendum, quod etiam aperte peccare non semper est mortale, sed quandoque veniale.
RA3
Ad tertium dicendum, quod Philosophus loquitur, quando simulatio amicitiae in nocumentum personae redundat.
RA4
Ad quartum dicendum, quod loquitur de hypocrita qui totum bonum quod agit, ad ostentationem ordinat. Vel
dicendum, quod loquitur quantum ad hoc quod opera bona ex hypocrisi facta ad conspectum Dei non perducunt.
Articulus 1D
AG1
Ulterius. Videtur quod hypocrisis non debeat poni impedimentum poenitentiae prae aliis vitiis.
Quia quanto aliquod peccatum est gravius, tanto magis poenitentiam impedit. Sed alia interiora peccata quaedam
sunt majora quam hypocrisis. Ergo illa magis debent poni impedimentum poenitentiae.
AG2
Praeterea, hypocrisis, secundum Gregorium, est filia inanis gloriae.
Sed causa magis operatur ad aliquid quam effectus.
Ergo magis debet poni inanis gloria impedimentum poenitentiae quam hypocrisis.
SC1
Sed contrarium in littera apparet.
CO
Ad quartam quaestionem dicendum, quod opera poenitentiae, exteriora praecipue, nata sunt sanctitatem
ostendere; et ideo eis utitur hypocrisis intentionem poenitentiae rectae excludens; et propter hoc directius impedit
poenitentiae effectum quam alia vitia etiam graviora.
RA1
Et per hoc patet solutio ad primum.
RA2
Ad secundum dicendum, quod inanis gloria surgit quandoque ex operibus etiam recta intentione factis; sed
hypocrisis semper intentionem factorum pervertit, et ideo magis impedit poenitentiae fructum.
|a2 Articulus 2: Utrum ludi poenitentiam exterius impediant.
Articulus 2A
AG1
Ad secundum sic proceditur. Videtur quod ludi poenitentiam exterius impediant. Illud enim in quo potest
consistere virtus, poenitentiam non impedit.
Sed in ludis consistit virtus eutrapeliae, ut in 4 ethic. Patet. Ergo ludus poenitentiam non impedit.
AG2
Praeterea, oportet operibus laboriosis requiem interponere, eo quod impossibile est semper agere.
Sed ludus est requies quaedam. Ergo oportet inter opera poenitentiae aliquando ludere; ergo ludus poenitentiam
non impedit.
SC1
Sed contra, Eccle. 3, tempus ridendi aliud describitur a tempore flendi. Sed tempus poenitentiae est tempus
flendi: quia poenitentia est commissa flere. Ergo non est tempus ludendi.
CO
Respondeo dicendum ad primam quaestionem, quod ludorum est triplex differentia. Quidam enim ludi sunt qui
ex se ipsis turpitudinem habent; et tales ludi ab omnibus vitandi sunt, et praecipue a poenitentibus, qui per fletum
peccata corrigere debent, sicut ludi qui in theatris agebantur ad luxuriam provocantes. Alii ludi sunt qui ex
gaudio devotionis procedunt, sicut David dixit: ludam, et vilior fiam coram Domino: 2 regum 6, 21 et 23; et tales
1709

