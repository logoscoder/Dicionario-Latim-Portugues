principiata, et sic comparatur ad creaturas; vel ad ipsam rationem principiandi, et sic comparatur ad amorem, qui
est spiritus sanctus, sicut intellectus ad artem, ut superius dictum est, dist. 10, quaest. 1, art. 3.
|a4 Articulus 4: Utrum spiritus sanctus debeat dici ingenitus.
AG1
Ad quartum sic proceditur. Videtur quod spiritus sanctus debet dici ingenitus. Et primo per auctoritatem
Hieronymi in littera.
AG2
Praeterea, terminus infinitus convertitur cum negatione, supposita existentia subjecti; sicut non homo, non est
homo. Quidquid enim est et non est homo, est non homo. Sed ingenitus est terminus infinitus. Ergo cum spiritus
sanctus sit, et non sit genitus, videtur quod sit ingenitus.
AG3
Praeterea, ingenitum aut dicit relationem, aut absolutum. Sed non dicit relationem notionalem, quia tunc non
posset dici essentia ingenita. Ergo videtur quod sit de absolutis; et ita videtur convenire spiritui sancto.
SC1
Sed in contrarium est quod dicitur in littera, quod solus pater ingenitus est. Ergo non spiritus sanctus.
CO
Respondeo dicendum, quod in divinis, proprie loquendo, nihil potest dici privative: quia ad rationem privationis
exigitur quod aliquid sit aptum natum habere quod non habet. Hoc autem Deo competere non potest. Unde
oportet quod ingenitus sumatur negative et non privative. Sed negatio quaedam negat in genere determinato, et
haec habet aliquid simile privationi, inquantum ponitur aliquod determinatum genus. Est etiam quaedam negatio
extra genus; et haec est absoluta negatio, quia nullum genus determinat.
Dico ergo, quod ingenitus si dicat negationem extra genus, tunc convenit omni ei quod est et quod non est ab alio
per generationem, sive sit ab aliquo alio sive non, et sive sit creatum sive increatum; et secundum hoc possumus
dicere patrem ingenitum, et spiritum sanctum, et essentiam divinam, et primas creaturas, quae non exierunt in
esse per generationem. Si autem sit negatio in genere, hoc potest esse dupliciter, secundum quod in divinis
accipitur: vel in genere divinae naturae; et sic adhuc convenit patri, spiritui sancto et essentiae; vel in genere
principii in natura divina; et sic non convenit nisi patri, et tunc erit notio patris. Principium enim aliquod potest
innotescere aut secundum quod aliquid est ab illo, et sic pater innotescit per generationem et spirationem
activam: aut secundum quod non est ab alio, et sic est notio patris ingenitus.
RA1
Ad primum ergo dicendum, quod Hieronymus accipit ingenitum, idest non genitum, secundum quod negatio est
extra genus; vel in genere divinae naturae, et non in genere principii.
RA2
Ad secundum dicendum, quod negatio termini infiniti non est negatio in aliquo genere determinato, sed tantum
in genere entis; et ideo potest dici de omni ente cui non convenit affirmatio: sed negatio quae negat in aliquo
genere determinato, non potest dici extra illud genus.
RA3
Ad tertium dicendum, quod ingenitus, secundum quod convenit tantum patri, dicit notionem patris; et sic non
convenit essentiae. Secundum autem quod convenit essentiae et spiritui sancto, non dicit aliquam notionem, nec
etiam aliquid de absolutis, quia sic etiam conveniret filio; sed removet notionem quamdam, scilicet generationem
passivam.
EX
Absit autem ut inter Deum patrem et Deum filium tale aliquid suspicemur. Sic enim processio spiritus sancti
materialis videretur; quia pater se habet ad generationem ut principium activum, mater autem ut materiale, quia
materiam ministrat.
Nescio, scilicet per artem acquisitam: non valeo, per naturalem virtutem vel industriam: non sufficio, per
defectum usus vel exercitii.
Omne quod est, aut ingenitum est aut genitum aut factum. Sciendum est, quod istius divisionis membra variantur
materiali multiplicatione et non formali; et ideo unum membrum bis repetitur, inquantum duobus convenit,
scilicet patri et spiritui sancto.

|+d14.q1 Distinctio 14, Quaestio 1
|a0 Prologus
Hic incipit Magister determinare de temporali processione spiritus sancti, et dividitur in partes duas: in prima
determinat processionem temporalem spiritus sancti; in secunda determinat nomen spiritus sancti, quod rationem
temporalis processionis ostendit, in 18 dist. Ibi: praeterea diligenter considerandum est, cum spiritus sanctus
112

