Sed contra, Gregorius, 20 Lib. Moral.: qui fecit nos de nihilo, revocare etiam sine morte et passione sua nos
potuit.
SC2
Praeterea, Luc. 1, 37: non erit impossibile apud Deum omne verbum. Ergo quocumque alio modo potuisset nos
liberare.
CO
Respondeo dicendum ad primam quaestionem, quod quantum ex parte Dei est, fuit alius modus nostrae
liberationis possibilis, quia ejus potentia limitata non est, quem si elegisset, convenientissimus fuisset: non tamen
habuisset rationem redemptionis, sed liberationis tantum, quia liberatio non fuisset facta per solutionem pretii.
Ex parte autem hominis non fuit alius modus possibilis nisi quem Deus ei dedit: quia per se satisfacere non
poterat, sed solum divino munere. Sed ex parte nostra simul et Dei fuit quidem alius modus possibilis, sed nullus
ita conveniens.
RA1
Ad primum ergo dicendum, quod si homo alio modo liberaretur, non redimeretur: quia redemptio sufficientem
satisfactionem importat. Sed tamen alio modo liberari potuit.
RA2
Ad secundum dicendum, quod Anselmus loquitur quantum est ex parte nostra, supposita Dei ordinatione.
RA3
Ad tertium dicendum, quod quamvis sit inconveniens ex parte nostra secundum ordinem quem Deus rebus
posuit, ut peccatum sine satisfactione dimittatur; tamen si ipse faceret, convenientissimum esset, quia ipse simul
cum hoc faceret, aliquam convenientiam in re poneret.
RA4
Ad quartum dicendum, quod fides antiquorum fuit de passione Christi futura, praesupposita Dei ordinatione
quod ita fieret; ex cujus suppositione, passio Christi necessitatem habet, ut dictum est.
Articulus 4B
AG1
Ulterius. Videtur quod alius modus fuisset convenientior. Si enim Christus mortem subiisset naturalem,
nihilominus genus humanum redemptum fuisset: quia mortem solvisset quam non debebat. Sed hoc fuisset sine
peccato alicujus. Ergo videtur quod hic fuisset modus convenientior: quia unumquodque tanto est convenientius,
quanto ad ipsum pauciora inconvenientia sequuntur.
AG2
Praeterea, diabolus nos omnino injuste invaserat, nec aliquod jus in nobis habebat. Sed nihil est convenientius
quam quod vis VI repellatur.
Ergo convenientissimus modus fuisset ut per potentiam nos eriperet a potestate diaboli, non redimendo.
AG3
Praeterea, ipse venerat a Daemonis potestate hominem liberare, non autem a potestate hominis.
Ergo convenientius fuisset quod a Daemone passus fuisset, quam ab homine.
AG4
Praeterea, Christus ad hoc venit ut homines ad se traheret. Sed plures eum sequerentur, si per viam deliciarum
incessisset, quam quod per viam passionis de hoc mundo exivit. Ergo videtur quod ille fuisset convenientior
modus.
SC1
Sed contra, super illud psalm. 21: et non ad insipientiam mihi, dicit Glossa: nullus convenientior modus nostrae
redemptionis fuit, quam quod homo, qui per superbiam ceciderat, per humilitatem resurgeret.
SC2
Praeterea, optimi est optima adducere. Si igitur Deus est optimus, modum optimum nostrae liberationis elegit.
CO
Ad secundam quaestionem dicendum, quod quantum est ex parte nostra, convenientior modus esse non potuit.
Sed tamen Deo non aufertur potentia, quin potuisset alium modum convenientiorem fecisse, cujus potentia
limitata non est. Sed hoc esset secundum alium ordinem rebus impositum.
RA1
Ad primum ergo dicendum, quod Christus pro omnibus peccatis quantum ad sufficientiam debuit satisfacere,
non solum pro originali, sed etiam pro actuali, pro quo infligitur violenta mors; et ideo, ut sua satisfactio omnem
comprehenderet, decens fuit ut morte turpissima quantum ad genus mortis moreretur, ut sic non solum sub
Angelis descenderet per mortem, sed etiam sub hominibus per genus mortis, quantum ad acerbitatem simul et
turpitudinem. Nec peccatum aliorum aliquid de convenientia satisfactionis adimit: quia satisfactio non est ex
passione ex parte infligentium passionem, sed ex parte patientis.
RA2

1058

