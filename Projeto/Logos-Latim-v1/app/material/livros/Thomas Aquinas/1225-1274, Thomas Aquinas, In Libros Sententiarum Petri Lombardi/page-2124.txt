Praeterea, job 27, dicitur: in profundissimum inferni descendent omnia mea. Sed job, cum esset vir sanctus et
justus, ad Limbum descendit. Ergo Limbus est idem quod profundissimum inferni.
SC1
Sed contra, in inferno nulla est redemptio. Sed a Limbo sancti fuerunt redempti. Ergo Limbus non est idem quod
infernus.
SC2
Praeterea, Augustinus dicit, 12 super genes. Ad litteram: quomodo illam requiem quam Lazarus accepit, apud
inferos esse credamus, non video. Sed anima Lazari ad Limbum descendit. Ergo Limbus non est idem quod
infernus.
CO
Ad secundam quaestionem dicendum, quod receptacula animarum post mortem dupliciter distingui possunt; aut
secundum situm, aut secundum locorum qualitatem, prout scilicet in aliquibus locis poenas vel praemia recipiunt
animae. Si ergo consideretur Limbus patrum et infernus secundum locorum qualitatem praedictam, sic non est
dubium quod distinguuntur: tum quia in inferno est poena sensibilis, quae in Limbo patrum non erat: tum etiam
quia in inferno est poena aeterna; sed in Limbo patrum detinebantur sancti temporaliter tantum. Sed si
considerentur quantum ad situm loci; sic probabile est quod idem locus, vel quasi continuus, sit infernus et
Limbus; ita tamen quod quaedam superior pars inferni Limbus patrum dicatur. Existentes enim in inferno,
secundum diversitatem culpae diversam sortiuntur et poenam; et ideo secundum quod gravioribus peccatis etiam
irretiuntur damnati, secundum hoc obscuriorem et profundiorem locum obtinent in inferno; unde sancti patres, in
quibus minimum erat de ratione culpae, supremum et minus tenebrosum locum habuerunt omnibus puniendis.
RA1
Ad primum ergo dicendum, quod secundum hoc quod infernus et Limbus sunt idem quantum ad situm, dicitur
Christus infernum momordisse, et in infernum descendisse, quando patres a Limbo eripuit suo descensu.
RA2
Et per hoc patet solutio ad secundum.
RA3
Ad tertium dicendum, quod job non descendit ad infernum damnatorum, sed in Limbum patrum; qui quidem
dicitur profundissimus locus, non quidem respectu locorum poenalium, sed in comparatione ad alia loca, quia
sub eodem includitur omnis locus poenarum. Vel dicendum, sicut Augustinus solvit, 12 super genes. Ad litteram,
de Jacob sic dicens: illud quod Jacob dicit ad filios suos: deducetis senectutem meam cum tristitia ad inferos:
videtur hoc magis timuisse, ne nimia tristitia sic perturbaretur, ne ad requiem beatorum iret, sed ad inferos
peccatorum. Et similiter potest exponi verbum job eadem ratione, ut sit verbum magis timentis quam asserentis.
Articulus 2C
AG1
Ulterius. Videtur quod Limbus puerorum sit idem quod Limbus patrum. Poena enim debet respondere culpae.
Sed pro eadem culpa detinebantur in Limbo patres et pueri, scilicet pro culpa originali.
Ergo idem debet esse utrorumque locus poenae.
AG2
Praeterea, Augustinus dicit in Enchir.: mitissima est poena puerorum qui cum solo originali decedunt. Sed nulla
est mitior poena ea quam sancti patres habebant. Ergo idem est locus poenae utrorumque.
SC1
Sed contra, sicut actuali peccato debetur poena temporalis in Purgatorio, et aeterna in inferno; ita et originali
peccato debebatur poena temporalis in Limbo patrum, et aeterna in Limbo puerorum. Si ergo infernus et
Purgatorium non sunt idem, videtur quod nec Limbus puerorum et Limbus patrum sint idem.
Utrum autem infernus et Purgatorii locus sint idem, quaesitum est supra, dist. 21, qu. 1, art. 1, quaestiunc. 2, in
corp..
CO
Ad tertiam quaestionem dicendum, quod Limbus patrum et Limbus puerorum absque dubio differunt secundum
qualitatem praemii vel poenae: pueris enim non adest spes beatae vitae quae patribus in Limbo aderat, in quibus
etiam lumen fidei et gratiae refulgebat. Sed quantum ad situm, probabiliter creditur utrorumque idem locus
fuisse; nisi quod requies beatorum adhuc erat in superiori loco quam Limbus puerorum, sicut de Limbo et
inferno dictum est.
RA1
Ad primum ergo dicendum, quod ad culpam originalem non eodem modo se habebant patres et pueri. In patribus
enim originalis culpa expiata erat, secundum quod erat infectiva personae: remanebat tamen impedimentum ex
parte naturae, pro qua nondum fuerat plenarie satisfactum.
Sed in pueris est impedimentum et ex parte personae et ex parte naturae; et ideo pueris et patribus diversa
receptacula assignantur.
RA2
2124

