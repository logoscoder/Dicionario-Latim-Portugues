RA6
Ad sextum dicendum, quod potentia peccandi, inquantum peccandi, non est a Deo, ut in 2 Lib., dist.
Ultima, dictum est, sed inquantum ad subjectum potentiae tantum.
RA7
Ad septimum dicendum, quod liberum arbitrium, ut ex dictis patet, non potest dici simpliciter potentia peccandi,
nisi in his qui peccare possunt.
RA8
Ad octavum dicendum, quod illa vertibilitas in Christo perficitur per gratiae plenitudinem; sicut et potentia
materiae terminatur per actum formae totam potentialitatem materiae tollentis, ut patet in caelo.

|+d12.q3 Distinctio 12, Quaestio 3
|a0 Prologus
Deinde quaeritur de congruitate quantum ad sexum; et circa hoc quaeruntur duo: 1 in quo sexu humanam
naturam assumere debuit; 2 de quo sexu, utrum scilicet de viro, vel de muliere.
|a1 Articulus 1: Utrum Christus debuit aliquem sexum accipere.
Articulus 1A
AG1
Ad primum sic proceditur. Videtur, quod non debuerit aliquem sexum accipere. Quia ipsum corpus Christi
verum praesignat corpus mysticum.
Sed in corpore mystico, quod est ecclesia, non est differentia sexuum: quia, sicut dicit apostolus Galat. 3, 28, in
Christo non est masculus neque femina. Ergo nec ipse sexum assumere debuit.
AG2
Praeterea, sexus ordinatur ad generationem carnalem. Sed Christus non venerat ut esset principium humani
generis per generationem carnalem, sed spiritualem. Ergo sexum sumere non debuit.
AG3
Praeterea, spiritus creatus indifferenter se habet ad utrumque sexum. Sed plus distat spiritus increatus a
differentia sexuum quam spiritus creatus.
Ergo ipse Deus se habet indifferenter ad utrumque sexum. Ergo vel utrumque assumere debuit, vel neutrum.
SC1
Sed contra, Christus debuit fratribus assimilari quantum ad naturalia, ut dicitur Hebr. 2. Sed sexus est de
naturalibus hominis. Ergo debuit sexum assumere.
SC2
Praeterea, quod est inassumptibile, est incurabile, ut dicit Damascenus.
Sed sexus praecipue curatione indigebat, in quo maxime peccatum originale regnat. Ergo debuit assumere
sexum.
CO
Respondeo, ad primam quaestionem, quod Christus venit ad reparandam humanam naturam, quam per
assumptionem reparavit; et ideo oportuit quod quidquid per se consequitur ad humanam naturam, assumeret,
scilicet omnes proprietates et partes humanae naturae, inter quas est etiam sexus; et ideo decuit quod sexum
assumeret.
RA1
Ad primum ergo dicendum, quod in corpore mystico dicitur non esse masculus aut femina, non quia non sit
differentia sexuum, sed quia indifferenter se habet uterque sexus ad ipsum corpus mysticum: quia corpus
mysticum non est una persona, sicut est ipse Christus; unde in eo non potuit esse uterque sexus, quia hoc esset
monstruosum et innaturale.
RA2
Ad secundum dicendum, quod non assumpsit sexum ad usum, sed ad perfectionem naturae; sicut etiam erit in
sanctis post resurrectionem, quando neque nubent neque nubentur.
RA3
Ad tertium dicendum, quod aequaliter se habet quantum ad potentiam, sed non quantum ad congruentiam.
Articulus 1B
AG1
Ulterius. Videtur quod debuit assumere femineum.

965

