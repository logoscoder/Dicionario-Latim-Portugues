Ad secundum dicendum, quod peccati remissio uno modo praecedit virtutem et gratiae infusionem, et alio modo
sequitur: et secundum hoc quod sequitur, actus a virtute elicitus potest esse causa aliqua remissionis culpae.
RA3
Ad tertium dicendum, quod dispensatio eucharistiae pertinet ad ministros ecclesiae; et ideo ante remissionem
peccati per ministros ecclesiae non debet aliquis ad eucharistiam accedere, quamvis sit sibi culpa quo ad Deum
remissa.
Articulus 5B
AG1
Ulterius. Videtur quod contritio non possit totaliter tollere reatum poenae. Quia satisfactio et confessio
ordinantur ad liberationem a reatu poenae.
Sed nullus ita perfecte conteritur, quin oporteat eum confiteri et satisfacere. Ergo contritio nunquam est tanta
quod deleat reatum totum.
AG2
Praeterea, in poenitentia debet esse quaedam recompensatio poenae ad culpam. Sed aliqua culpa per membra
corporis exercetur. Ergo cum oporteat ad debitam poenae recompensationem ut per quae peccat quis per haec
torqueatur; videtur quod nunquam possit poena talis peccati per contritionem exsolvi.
AG3
Praeterea, dolor contritionis est finitus. Sed pro aliquo peccato, scilicet mortali, debetur poena infinita. Ergo
nunquam potest esse tanta contritio quod totam poenam deleat.
SC1
Sed contra est, quod Deus plus acceptat cordis affectum quam etiam exteriorem actum. Sed per exteriores actus
absolvitur homo a poena et a culpa.
Ergo et similiter per cordis affectum, qui est contritio.
SC2
Praeterea, exemplum hujus de latrone habetur cui dictum est: hodie mecum eris in Paradiso; propter unicum
poenitentiae actum.
Utrum autem totus reatus per contritionem semper tollatur, supra, dist. 14, qu. 2, art. 1, quaestiunc. 2, quaesitum
est, ubi de poenitentia hoc ipsum quaerebatur.
CO
Ad secundam quaestionem dicendum, quod intensio contritionis potest attendi dupliciter.
Uno modo ex parte caritatis, quae displicentiam causat; et sic contingit tantum intendi caritatem in actu, quod
contritio inde sequens merebitur non solum culpae amotionem, sed etiam absolutionem ab omni poena. Alio
modo ex parte doloris sensibilis quem voluntas in contritione excitat; et quia illa poena etiam quaedam est,
tantum potest intendi, quod sufficiat ad deletionem poenae et culpae.
RA1
Ad primum ergo dicendum, quod aliquis non potest esse certus quod contritio sua sit sufficiens ad deletionem
poenae et culpae; et ideo tenetur confiteri et satisfacere; maxime cum contritio vera non fuerit, nisi propositum
confitendi habuisset annexum; quod debet ad effectum deduci etiam propter praeceptum quod est de confessione
datum.
RA2
Ad secundum dicendum, quod sicut gaudium interius redundat etiam ad exteriores corporis partes, ita etiam et
dolor interior ad exteriora membra derivatur; unde dicitur Prov. 17, 22: spiritus tristis exsiccat ossa.
RA3
Ad tertium dicendum, quod dolor contritionis, quamvis sit finitus quantum ad intensionem, sicut etiam et poena
peccato mortali debita finita est; habet tamen infinitam virtutem ex caritate qua informatur; et secundum hoc
potest valere ad deletionem culpae et poenae.
Articulus 5C
AG1
Ulterius. Videtur quod contritio parva non sufficiat ad deletionem magnorum peccatorum. Quia contritio est
medicina peccati. Sed corporalis medicina quae sanat morbum corporalem minorem, non sufficit ad sanandum
majorem. Ergo minima contritio non sufficit ad delendum maxima peccata.
AG2
Praeterea, supra dictum est, quod oportet de majoribus peccatis magis conteri. Sed contritio non delet peccatum,
nisi sit secundum quod oportet.
Ergo minima contritio non delet omnia peccata.
SC1

1740

