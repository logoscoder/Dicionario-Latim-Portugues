actui quod dicitur quid; sed Philosophus distinguit eas, quia praeter universalem rationem objecti, quae dat
speciem actui, possunt in objecto considerari speciales conditiones, quae diversificant actum in bonitate et
malitia in illis actibus qui ex se malitiam non implicant, in quibus etiam malitiae quantitatem diversificant.
Secundo, quia Philosophus pro una circumstantia ponit quando et ubi, propter hoc quod utrumque sumitur a
mensura extrinseca; sed in praedicta assignatione distinguuntur propter diversam rationem mensurae.
Quod autem Philosophus dicit: quo instrumento, idem est ei quod tullius dicit, quibus auxiliis: quia omnia auxilia
sunt quasi instrumenta actionis, quibus agens utitur ad suum finem.
RA6
Ad sextum dicendum, quod cum modus mensuram importet, omnia quae ad mensuram pertinent vel per modum
quantitatis continuae vel discretae, importantur in quomodo. Vel dicendum, quod quantitas actus ex tribus
pensari potest. Primo ex ipsa intensione actus, et sic idem est quod quomodo; secundo ex quantitate objecti, et
sic includitur in quid; tertio ex tempore; et sic includitur in quando: quoties autem semper reducitur ad modum.
Articulus 1C
AG1
Ulterius. Videtur quod circumstantiae quae in littera ab Augustino dicuntur, inconvenienter ponantur.
Circumstantia enim, ut dictum est, est conditio moralis actus. Sed quod diu aliquis in peccato perseveret, magis
respicit peccantis statum quam actum. Ergo non debet circumstantia dici.
AG2
Praeterea, impugnatio vel tentatio praecedens quandoque non est in potestate nostra, quando scilicet tentatio est
ab hoste. Sed circumstantiae, cum sint conditiones moralis actus, sunt in potestate nostra, ut videtur. Ergo non
debet inter circumstantias poni, quanta tentatione aliquis ceciderit.
AG3
Praeterea, poena consequens peccatum non est circumstantia peccati. Sed amissio virtutum est poena damni ex
peccato consequentis. Ergo non debet poni inter circumstantias.
AG4
Praeterea, unum peccatum non est circumstantia alterius. Sed ingratitudo est per se peccatum.
Ergo non debet poni ut circumstantia peccati.
AG5
Praeterea, illae circumstantiae nec a Philosopho ponuntur in 3 ethic., nec a tullio in rhet., nec a boetio in 4 topic..
Ergo videtur quod inconvenienter ponantur ab Augustino.
CO
Ad tertiam quaestionem dicendum, quod Augustinus numerat hic circumstantias secundum quod a poenitente
considerandae sunt, qui de peccatis dolere debet; et ideo numerat illas quae praecipue ad dolorem de peccato
inducere possunt.
Hae autem sunt duae; scilicet privatio boni, et quantum ad hoc dicit quod debet dolere, quia se virtute privavit; et
positio mali, quod quidem aggravatur vel per accidens inquantum tollitur excusationis occasio; et sic debet
dolere, si nulla tentatione vel modica praeventus peccavit: vel per se ex aliqua circumstantia addente
deformitatem ad actum, et sic quantum ad personam agentis considerare docet statum peccantis, et beneficium
prius a Deo susceptum; quantum ad omnes docet considerare quo tempore et quando peccavit; docet etiam
considerare circa quid, in hoc quod dicit: secundum modum meretricis; item quomodo, in hoc quod dicit, et
modum sui operis; et locum, in hoc quod dicit: si in loco sacrato.
RA1
Ad primum ergo dicendum, quod hoc quod aliquis diu in peccato permansit, respicit conditionem actus, vel
transgressionis, si frequenter peccatum iteravit vel continuavit; vel omissionis, si poenitere distulit de peccato
etiam semel commisso.
RA2
Ad secundum dicendum, quod quamvis tentatio non sit in potestate nostra; tamen resistere vel non resistere est in
potestate nostra; et ideo secundum hoc ex tentatione praecedenti circumstantia peccati sumi potest.
RA3
Ad tertium dicendum, quod amissio virtutum, quamvis consequatur peccatum secundum naturae ordinem, tamen
concomitatur secundum tempus; et ideo circumstantia potest poni. Et praeterea, etiam quaedam circumstantiae,
secundum tullium, sumuntur ab eo quod sequitur substantiam facti, secundum quod ex comparatione ad ipsam
actus in bonitate vel malitia variatur.
RA4
Ad quartum dicendum, quod ingratitudo uno modo speciale est peccatum; alio modo circumstantia peccati; et
qualiter hoc sit, dicetur infra, dist. 22, qu. 1, art. 2, quaestiunc. 1.
RA5
Ad quintum dicendum, quod omnes istae circumstantiae possunt reduci ad septem superius enumeratas: quia
ingratitudo reducitur ad conditionem personae, ut ex dictis patet; tentatio autem praecedens reducitur ad cur, quia
1702

