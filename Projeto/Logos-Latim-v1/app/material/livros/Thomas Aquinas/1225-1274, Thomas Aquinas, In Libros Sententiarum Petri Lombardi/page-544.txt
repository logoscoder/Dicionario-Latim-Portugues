Et similiter dicendum est ad quintum.
RA6
Ad sextum dicendum, quod intellectualitas, quamvis pertineat ad essentiam naturae intellectualis, non tamen est
de ratione essentiae inquantum essentia: et ideo non pertinet ad similitudinem, quae assignatur secundum
communes differentias entis, scilicet simplex et compositum, corruptibile et incorruptibile, et hujusmodi.
EX
Quare creatus sit homo, idest causa finalis hominis, et qualiter institutus, quia ex anima et corpore: haec duo in
prima distinctione hujus libri dicta sunt: et qualiter et quomodo factus, hic incipit prosequi: deinde qualiter sit
lapsus: hoc prosequitur 21 distinctione, et deinceps: postremo qualiter et per quam sit reparatus; hoc in 3 lib.
Et in 4.
Quae in mente rationali naturaliter sunt. Hoc potest intelligi etiam de habitibus gratuitis, ad quos anima
naturaliter est ordinata, non quod per principia naturae causentur; vel potest intelligi de habitibus innatis, sicut
Philosophus in 6 ethicor.
Ponit etiam quasdam virtutes naturales.
Imago ergo pertinet ad formam, scilicet specialem; similitudo ad naturam, scilicet communem: et hoc secundum
ultimam distinctionem quam posuit.
Quocirca homo et imago est, et ad imaginem.
Ratio hujus est, quia haec praepositio ad notat distantiam: quia, ut dicit Augustinus, filius est imago patris nulla
ex parte ei dissimilis: ideo ita dicitur imago quod non ad imaginem: homo autem, quia ipse Deum imitatur in
natura intellectuali, et a perfecta imitatione filii distat, in quam tamen tendit ut potest; ideo imago dicitur, et ad
imaginem.

|+d17.q1 Distinctio 17, Quaestio 1
|a0 Prologus
Ostenso quod homo prodiit a Deo in similitudinem ejus, sicut a causa quodammodo univoca, hic determinat
productionem hominis in se, secundum quod ex suis partibus constat; et dividitur haec pars in duas: in prima
determinat productionem viri; in secunda productionem feminae, 18 dist. Ibi: in eodem quoque Paradiso
mulierem formavit Deus de substantia viri. Prima in duas: in prima determinat constitutionem hominis; in
secunda determinat locum qui sibi constituto in esse assignatus est, sicut etiam in naturalibus rei generatae
debetur aliquis locus, ibi: hominem autem ita formatum tulit Deus, ut Scriptura docet, et posuit in Paradiso
voluptatis. Prima in duas: in prima determinat productionem hominis ex parte animae; in secunda ex parte
corporis, ibi: solet quaeri, utrum Deus hominem repente in virili aetate fecerit. Circa primum tria facit: primo
determinat animae productionem a Deo; secundo excludit circa hoc quorumdam errores; unum ex parte creantis,
ibi: non ergo carnaliter putemus Deum corporis manibus formasse corpus; alterum ex parte creati, ibi: putaverunt
enim quidam haeretici, Deum de sua substantia animam creasse. Tertio determinat quamdam dubitationem, ibi:
sed utrum in corpore an extra corpus, etiam inter doctores scrupulosa quaestio est.
Hominem autem ita formatum tulit Deus, ut Scriptura docet, et posuit in Paradiso voluptatis.
Hic determinat locum qui homini creato est assignatus, scilicet Paradisum, et dividitur in duas partes: in prima
describit Paradisum; in secunda ligna Paradisi, ibi: in hoc autem Paradiso erant ligna diversi generis.
Hic duo quaeruntur. Primo de creatione ejus ex parte animae. Secundo de formatione ejus ex parte corporis.
Circa primum quaeruntur tria: 1 utrum anima humana sit de essentia divina; 2 si non, utrum sit de aliqua materia
creata; 3 utrum anima extra corpus creata sit.
|a1 Articulus 1: Utrum anima humana sit de essentia divina.
AG1
Ad primum sic proceditur. Videtur quod anima sit de essentia divina, per id quod habetur genes. 2, 7: inspiravit
in faciem ejus spiraculum vitae. Sed illud quod inspirat aliquid, flatum de se emittit. Ergo anima est de essentia
Dei.
AG2
Praeterea, dicitur Act. 17, 28: nos enim genus Dei sumus. Hoc autem non convenit homini nisi secundum
animam, qua ab aliis sensibilibus secernitur. Ergo videtur quod anima sit de substantia naturae divinae.
AG3
Praeterea, cum naturalis operatio consequatur naturam, oportet ea quae in operatione conveniunt, in natura vel
essentia convenire. Sed anima rationalis convenit in operatione intellectus cum Deo, ut Philosophus in 10 ethic.
Dicit. Ergo communicat cum ipso in essentia.
AG4

544

