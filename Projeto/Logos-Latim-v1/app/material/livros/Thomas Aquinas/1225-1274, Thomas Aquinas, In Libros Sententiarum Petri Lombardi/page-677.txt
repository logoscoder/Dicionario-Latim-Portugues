naturam trahunt. Et ideo potest dici culpa naturae, cum aliquis in natura illa subsistens, per voluntatem defectum
istum in totam naturam causaverit.
RA2
Et per hoc etiam patet responsio ad secundum.
RA3
Ad tertium dicendum, quod peccatum originale non traducitur per traductionem sui subjecti, quod est anima
rationalis, sed per traductionem seminis: quia ex quo anima patris per peccatum infecta fuit, sequitur etiam
inordinatio in corpore, subtracto illo ordine quem natura instituta prius acceperat: et ita etiam ex semine illo
generatur corpus tali ordine destitutum; unde et anima quae tali corpori infunditur, deordinationem culpae
contrahit ex hoc ipso quod hujusmodi corporis forma efficitur; cum oporteat perfectionem perfectibili
proportionatam esse: sicut propter aliquam corruptionem seminis contingit non tantum defectus in corpore prolis
ex illo semine generatae, ut lepra, podagra, vel aliqua hujusmodi infirmitas; sed etiam defectus in anima, ut patet
in his qui a nativitate naturaliter sunt stolidi.
RA4
Ad quartum dicendum, quod licet semen non habeat in se infectionem culpae in actu, habet tamen in virtute;
sicut etiam patet quod ex semine leprosi generatur filius leprosus, quamvis in ipso semine non sit lepra in actu:
est enim in semine virtus aliqua deficiens, per cujus defectum contingit defectus leprae in prole. Similiter etiam
ex hoc ipso quod in semine est talis dispositio, quae privatur illa impassibilitate et ordinabilitate ad animam,
quam in primo statu corpus humanum habebat, sequitur quod in prole, quae est susceptiva originalis peccati,
efficiatur originale peccatum in actu.
RA5
Ad quintum dicendum, quod anima non inficitur per infectionem corporis, quasi corpore agente in animam; sed
per quamdam collimitationem unius ad alterum: quia forma recipitur in materia secundum conditionem ipsius
materiae, cum omne quod est in altero, sit in eo per modum recipientis: et ideo ex hoc ipso quod corpus illa
virtute privatur qua perfecte erat subjicibile animae, sequitur etiam quod anima illa virtute careat qua perfecte
corpus subditum regat: et talis defectus originalis justitiae, culpa est naturae, prout consideratur consequens ex
voluntate alicujus habentis naturam, ex quo natura traducta est.
RA6
Ad sextum dicendum, quod injustum esset quod filius pro peccato patris poenam sentiret, nisi etiam peccatum
patris in filium transiret, ut jam filius non pro peccato patris, sed pro peccato proprio, quod originaliter trahit,
puniatur.
|a3 Articulus 3: Utrum originale peccatum sit concupiscentia.
AG1
Ad tertium sic proceditur. Videtur quod originale peccatum non sit concupiscentia, ut in littera dicitur. Nihil
enim est causa sui ipsius. Sed peccatum originale est causa concupiscentiae, ut patet ex verbis apostoli Rom. 8,
8: peccatum occasione accepta per mandatum operatum est in me omnem concupiscentiam. Ergo peccatum
originale non est concupiscentia.
AG2
Praeterea, nihil naturalium potest dici peccatum vel malum. Sed concupiscibilis vis in homine est virtus
naturalis. Ergo ipsa non potest dici peccatum originale. Sed ipsa est per quam homo habilis est ad
concupiscendum. Ergo concupiscentia qua sumus habiles ad concupiscendum, non est peccatum originale, ut in
littera dicitur.
AG3
Praeterea, sicut per motum concupiscibilis perturbatur judicium rationis, ita et per motum irascibilis. Sed
peccatum originale consistit in deordinatione ipsius animae, secundum quod inferiora superioribus non obediunt.
Ergo non solum concupiscentia, sed simili ratione iracundia peccatum dici debet originale.
AG4
Praeterea, defectus qui ex origine trahitur, rationem culpae non habet, ut dictum est, nisi secundum quod ex
voluntate habentis naturam consequitur.
Sed multi defectus corporales ex voluntate illa consequuntur, ut necessitas moriendi, et hujusmodi. Ergo non
solum concupiscentia, sed quodlibet istorum debet dici peccatum originale.
AG5
Praeterea, inter alia quae homo per peccatum amisit, etiam scientia illa privatus est qua in primo statu pollebat.
Sed defectus scientiae ignorantia dicitur. Ergo ignorantia originale peccatum dici debet, et non solum
concupiscentia.
SC1
Sed contra est quod dicitur in Glossa Rom. 6: non regnet peccatum in vestro mortali corpore, idest fomes peccati.
Fomes autem peccati concupiscentia est. Ergo peccatum videtur ipsa concupiscentia esse.
SC2
677

