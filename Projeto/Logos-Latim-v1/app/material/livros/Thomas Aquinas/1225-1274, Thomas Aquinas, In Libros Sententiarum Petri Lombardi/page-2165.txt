Praeterea, 2 Petri 2, 21, dicitur: melius erat eis viam veritatis non cognoscere quam post agnitam retroire ab eo
quod traditum est illis sancto mandato. Sed illi qui viam veritatis non cognoscunt, aeternaliter puniuntur. Ergo et
christiani qui ab agnita retrocesserunt.
CO
Ad tertiam quaestionem dicendum, quod quidam fuerunt, ut dicit Augustinus in lib.
Praedicto, qui non omnibus hominibus promiserunt absolutionem a poena aeterna, sed solis christianis; et in hoc
rursum diversificati sunt.
Quidam enim dixerunt, quod quicumque sacramenta fidei perceperunt, ab aeterna poena erunt immunes. Sed hoc
est contrarium veritati; quia quidam sacramenta fidei recipiunt, et fidem non habent, sine qua impossibile est
placere Deo.
Hebr. 11.
Et ideo alii dixerunt, quod solum illi ab aeterna poena erunt immunes qui sacramenta fidei sunt consecuti, et
fidem catholicam tenuerunt. Sed contra hoc esse videtur quod aliquando aliqui catholicam fidem tenent, et postea
ab ea resiliunt, qui non minori poena sunt digni, sed majori; quia 2 Petr. 2, 21: melius erat viam veritatis non
agnoscere quam post agnitam retroire. Planum est etiam plus peccare haeresiarchas, qui de fide catholica
recedentes novas haereses fingunt, quam illos qui a principio aliquam haeresim sunt secuti.
Et ideo alii dixerunt, quod illi soli sunt a poena aeterna immunes qui in fide catholica finaliter perseverant,
quantumcumque aliis criminibus involvantur.
Sed hoc manifeste contrariatur Scripturae; quia Jacob. 2, 20, dicitur: fides sine operibus mortua est; et Matth. 7,
21 dicitur: non omnis qui dicit mihi, Domine Domine, intrabit in regnum caelorum; et in multis aliis locis
Scriptura peccantibus aeternas poenas comminatur. Unde non omnes finaliter in fide persistentes a poena aeterna
erunt immunes, nisi ab aliis criminibus inveniantur finaliter absoluti.
RA1
Ad primum ergo dicendum, quod Dominus ibi loquitur de fide formata quae per dilectionem operatur, in qua
quicumque decesserit, salvus erit.
Sed huic non solum opponitur infidelitatis error, sed quodlibet peccatum mortale.
RA2
Ad secundum dicendum, quod verbum Domini est intelligendum non de illis qui tantum sacramentaliter edunt,
qui indigne quandoque sumentes, judicium sibi manducant et bibunt, ut dicitur 1 Cor. 11; sed de manducantibus
spiritualiter, qui ei per caritatem incorporantur; quam incorporationem facit sacramentalis comestio, si quis digne
accedat. Unde quantum est ex virtute sacramenti, ad vitam aeternam perducit; quamvis aliquis se possit tali
fructu privare per peccata, etiam postquam digne sumpserit.
RA3
Ad tertium dicendum, quod fundamentum in verbis apostoli intelligitur fides formata; supra quam qui peccata
venialia aedificaverit, detrimentum patietur, quia pro eis punietur a Deo; ipse tamen salvus erit finaliter, quasi
per ignem vel temporalis tribulationis, vel purgatoriae poenae, quae erit post mortem.
Articulus 3D
AG1
Ulterius. Videtur quod illi omnes qui opera misericordiae faciunt, non punientur aeternaliter: sed soli illi qui
opera misericordiae negligunt. Jac. 2, 13: judicium sine misericordia fiet ei qui non fecit misericordiam; et
Matth. 5, 7: beati misericordes, quoniam ipsi misericordiam consequentur.
AG2
Praeterea, Matth. 25, ponitur disceptatio Domini cum electis et reprobis. Sed disceptatio non est nisi de operibus
misericordiae. Ergo solum pro operibus misericordiae omissis aliqui aeternaliter punientur; et sic idem quod
prius.
AG3
Praeterea, Matth. 6, 12, dicitur: dimitte nobis debita nostra, sicut et nos dimittimus debitoribus nostris; et
sequitur: si enim dimiseritis hominibus peccata eorum, dimittet et vobis pater vester caelestis delicta vestra. Ergo
videtur quod misericordes, qui aliis peccato dimittunt, ipsi veniam peccatorum consequantur; et sic non
aeternaliter punientur.
AG4
Praeterea, 1 Tim. 4, super illud: pietas ad omnia valet, dicit Glossa Ambrosii: omnis summa disciplinae
christianae in misericordia et pietate est: quam aliquis sequens, si lubricum carnis patiatur, sine dubio vapulabit,
non tamen peribit; si quis autem solum exercitium corporis habuerit, perennes poenas patietur. Ergo illi qui
insistunt operibus misericordiae, qui peccatis carnalibus detinentur, non in aeternum punientur; et sic idem quod
prius.
SC1

2165

