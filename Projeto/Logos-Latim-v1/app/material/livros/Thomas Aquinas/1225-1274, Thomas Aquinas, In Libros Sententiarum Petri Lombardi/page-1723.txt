et secundum hunc modum illa qualitas consummata est etiam formalis effectus formae substantialis, secundum
quod forma substantialis est causa accidentalium; et ideo cum isti motus, qui sunt in ipsa justificatione impii, sint
quasi dispositio ultima ad gratiae susceptionem suo modo, praecedunt quidem in via causae materialis, sed
sequuntur in via causae formalis; et ideo nihil prohibet eos esse formatos, quia hoc ad rationem et perfectionem
esse formalis pertinet; sicut qualitates quae introducuntur simul cum forma substantiali, quodammodo formantur
per formam substantialem: et sicut qualitas praedicta ante sui consummationem et formae introductionem non
erat formata, sed informis; ita etiam est de motu liberi arbitrii, si tamen continuatus in fine perficiatur per gratiae
infusionem. Nec est inconveniens: quia etsi sit aliquo modo idem secundum genus naturae, non tamen est idem
secundum genus moris.
Contingit enim unum motum secundum genus naturae esse virtutis et vitii secundum genus moris, sicut patet de
illo qui eundo ad ecclesiam mutat intentionem de malo in bonum.
RA
Et per hoc patet responsio ad objecta.
Articulus 4C
AG1
In peccatum praecedat motum liberi arbitrii in Deum. Quia motus liberi arbitrii in peccatum maxime videtur ad
timorem pertinere. Sed timor praecedit caritatem, ut Augustinus dicit.
Ergo et motus liberi arbitrii in peccatum praecedit motum liberi arbitrii in Deum, qui est caritatis.
AG2
Praeterea, motus liberi arbitrii in peccatum est quasi removens prohibens. Sed non sequitur motus ad terminum
debitum nisi remoto prohibente, sicut patet in motu locali. Ergo motus liberi arbitrii in peccatum praecedit
motum liberi arbitrii in Deum quasi in finem debitum.
AG3
Sed contra, motus liberi arbitrii in Deum est motus fidei; motus autem liberi arbitrii in peccatum est motus
poenitentiae. Sed fides praecedit poenitentiae virtutem, sicut supra dictum est. Ergo videtur quod motus liberi
arbitrii in Deum sit prior quam motus liberi arbitrii in peccatum.
CO
Ad tertiam quaestionem dicendum, quod motus liberi arbitrii in Deum, ut ex dictis patet, directe respondet
gratiae infusioni; motus autem liberi arbitrii in peccatum directe respondet remissioni culpae; unde eadem ratio
est de ordine istorum ad invicem, et de ordine remissionis culpae ad infusionem gratiae.
RA1
Ad primum ergo dicendum, quod Augustinus loquitur de timore servili, cujus actus non est motus liberi arbitrii
qui est simul cum justificatione: quia timor servilis non est simul cum gratia, qua iste motus informatur; et ideo
ratio non est ad propositum.
RA2
Ad secundum dicendum, quod ratio illa procedit, quod sit prior in via causae materialis, ad quam reducitur
remotio impedimenti.
RA3
Ad tertium dicendum, quod ordo qui attenditur inter virtutes, est secundum quod eliciunt actus suos, quod per
modum causae formalis faciunt; et ideo ratio illa procedit secundum viam causae formalis.
|a5 Articulus 5: Utrum justificatio impii sit miraculosa.
Articulus 5A
AG1
Ad quintum sic proceditur. Videtur quod justificatio impii sit miraculosa. Quia, sicut dicit Augustinus, majus est
de impio facere pium quam creare caelum et terram.
Sed creatio caeli et terrae est miraculosa. Ergo et justificatio impii.
AG2
Praeterea, quanto est major resistentia, tanto difficilior actio. Sed in creatione non est aliqua resistentia: quia
quod non est, non potest resistere; in justificatione autem impii est contrarietas resistens, scilicet impietas inventa
in eo. Ergo est difficilior; et sic idem quod prius.
AG3
Praeterea, omnis actio divina, quae fit praeter ordinem illius rei in quam operatur, est actio miraculosa; sicut
praeter ordinem cadaveris est quod ad vitam reparetur; et ideo resuscitatio mortui divina virtute facta, est
miraculosa. Sed quod voluntas ad aliquid trahatur, contra ordinem ipsius est, inquantum est libera. Cum ergo in
justificatione impii trahatur a Deo ad bonum, videtur quod justificatio sit miraculosa.
SC1

1723

