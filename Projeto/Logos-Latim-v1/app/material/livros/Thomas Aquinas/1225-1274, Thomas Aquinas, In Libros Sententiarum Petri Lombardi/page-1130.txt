videbitur: sed unusquisque, cui incumbit officium instruendi alios de fide, qui dicuntur majores, tenetur tantum
scire de ista explicatione, quantum pertinet ad suum officium. Sed ad hanc explicationem minores, quibus
officium docendi non incumbit, non tenentur.
RA1
Ad primum ergo dicendum, quod non condemnantur simplices pro haereticis, quia nesciunt articulos: sed quia
pertinaciter defendunt ea quae sunt contraria articulis; quod non facerent, nisi per haeresim fidem corruptam
haberent.
RA2
Ad secundum dicendum, quod hoc ipso quod aliquis docendi officium assumit, obligatur ad sciendum ea quae
docere debet.
RA3
Ad tertium dicendum, quod majores non dicuntur qui magis sciunt, sed quibus incumbit officium docendi fidem;
qui quandoque peccatis exigentibus minus sciunt, quibus dicitur Oseae 4, 6: quia scientiam repulisti, repellam te
et ego, ne sacerdotio fungaris mihi. Nec tamen ex scientia quae ab eis exigitur, aliquod incommodum reportant,
quia habere scientiam eis est honorificum.
Articulus 1D
AG1
Ulterius. Videtur quod minores non habeant fidem implicitam in fide majorum. Sicut enim est fides implicita et
explicita, ita et scientia. Sed scientiam habet quis implicitam, non in aliquo sciente, sed in universali rei scibilis.
Ergo nec fidem habet unus implicitam in fide alterius.
AG2
Praeterea, illud in quo implicatur cognitio alicujus habentis cognitionem implicitam, est regula suae cognitionis.
Sed regula nostrae fidei non est cognitio humana, quae potest decipi, sed cognitio divina, quae falli non potest.
Ergo videtur quod homo non debeat habere fidem implicitam in fide alterius hominis, sed in cognitione Dei.
AG3
Praeterea, nullus peccat si se conformet suae regulae. Sed majores sunt praelati vel etiam doctores.
Si ergo simplices debent habere implicitam fidem in fide majorum, non peccaret aliquis simplex dicens aliquid
contra fidem, si ab aliquo Magistro vel praelato praedicaretur: quod falsum videtur.
AG4
Alicujus, oportet esse notum; sicut qui habet scientiam alicujus particularis implicitam in universalibus
principiis, oportet quod illa principia cognoscat.
Ergo homo non debet habere implicitam fidem in cognitione alterius hominis.
SC1
Sed contra, omnis addiscens habet fidem implicitam in cognitione docentis; quia, secundum Philosophum,
oportet credere addiscentem. Sed majores positi sunt ad docendum fidem minoribus. Ergo minores debent habere
fidem implicitam in cognitione majorum.
SC2
Praeterea, hoc patet per auctoritatem inductam in littera.
CO
Ad quartam quaestionem dicendum, quod illi quibus incumbit officium docendi fidem, sunt medii inter Deum et
homines; unde respectu Dei sunt homines, et respectu hominum sunt dii, inquantum divinae cognitionis
participes sunt per scientiam Scripturarum, vel per revelationem, ut dicitur joan. 10, 35: illos dixit deos ad quos
sermo Dei factus est. Et ideo oportet quod minores, qui ab eis de fide doceri debent, habeant fidem implicitam in
fide illorum, non inquantum homines sunt, sed inquantum sunt participatione dii.
RA1
Ad primum ergo dicendum, quod determinata cognitio principiorum demonstrationis ex sensu acquiritur; unde
ad eorum determinationem doctrina non indigemus: et in his principiis homo habet a principio implicitam
scientiam omnium quae sequuntur; habet nihilominus scientiam implicitam in cognitione alterius scientis,
inquantum oportet eum per doctrinam scientiam accipere: quia oportet addiscentem credere. Et ideo non est
simile de scientia et fide: quia non sunt nobis innata aliqua principia naturalia ad quae possint reduci articuli
fidei; sed tota determinatio fidei est in nobis per doctrinam; et ideo oportet in cognitione hominis habere fidem
implicitam.
RA2
Ad secundum dicendum, quod sicut in moventibus invenitur primum movens, quod est movens non motum; et
secundum movens, quod est movens et motum, post quod est id quod est motum tantum; ita etiam est in
regulantibus, quod est aliquid quod est regulans et nullo modo regulatum; et haec est ratio primae regulae, et tale
est Deus: est et regulans regulatum, et talis regula humanae fidei est homo divinus: sicut etiam Philosophus dicit
in 3 ethic., quod virtuosus est mensura omnium humanorum actuum; regulatum autem tantum sunt ipsi minores.
RA3
1130

