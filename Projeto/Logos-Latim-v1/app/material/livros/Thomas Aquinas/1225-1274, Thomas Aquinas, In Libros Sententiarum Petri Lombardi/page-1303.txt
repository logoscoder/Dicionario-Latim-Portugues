Ad secundum dicendum, quod diversae virtutes exequentes circa unum genus materiae distinguuntur penes
diversas partes materiae, non penes actus agentis. Et ideo ab unitate actus poterit inveniri unus modus altior, qui
competit uni dono.
Sed virtutes dirigentes pertinent ad diversos actus ex parte agentis; et ideo requiruntur diversi modi et diversa
dona elevantia ad modos digniores.
RA3
Ad tertium dicendum, quod judicium, quod est synesis, et praecipere applicanda ad opus, quod est prudentiae,
totum pertinet ad unam viam, scilicet judicativam; et ideo eis non respondet nisi unum donum. Sed eubuliae
quae pertinet ad aliam viam, respondet aliud donum.
Articulus 4C
AG1
Ulterius. Videtur quod actus consilii non erit in patria. Consilium enim, secundum Gregorium, contra
praecipitationem mentem munit; et Damascenus dicit 2 Lib., quod consilium dubitantis est. Sed in patria non erit
praecipitatio neque dubitatio. Ergo neque consilium.
AG2
Praeterea, consilium inquisitionem et discursum importat, ut patet per Philosophum in 3 ethic..
Sed in patria, secundum Augustinum, non erunt volubiles cogitationes, sed utemur deiformi intellectu ad
similitudinem Angelorum. Ergo in patria non erit consilii actus.
AG3
Praeterea, eadem ratione esset ibi actus scientiae; nec est dare in quo unus actus ab alio ibi differat, quia ibi
inventio non erit. Ergo non erit ibi actus consilii.
SC1
Sed contra, directivum nobilius est executivo.
Sed in patria erit aliquis actus timoris, fortitudinis et pietatis, quae sunt exequentia in vita activa. Ergo multo
fortius erit ibi actus scientiae et consilii quae sunt dirigentia.
SC2
Praeterea, sancti in patria erunt Deo similes.
Sed in Deo est consilium, Isai. 25, 1: consilium tuum verum fiat, secundum aliam litteram. Ergo et in sanctis erit
consilii actus.
CO
Ad tertiam quaestionem dicendum, quod, sicut dictum est de donis exequentibus in vita activa, quod remanebunt
eorum actus circa mensuram ex qua erat modus supra hominem in eorum actibus, non autem circa propriam
materiam, quia fortitudo nullam difficultatem sustinebit, ut dictum est; ita in scientia et consilio: quia in patria
non remanebunt eorum actus, nec contingentia operabilia dubia, in quibus nunc judicant et inveniunt; unde non
oportet quod sit ibi dubitatio neque etiam discursus. Sed remanebunt in hoc quod convertent se ad illum a quo
erat certitudo in eorum judicio et inventione supra humanum modum, et erit actus scientiae circa ipsum
secundum quod est regula ad judicandum; actus vero consilii erit circa ipsum, secundum quod est illuminans ad
inveniendum.
RA
Et secundum hoc patet solutio ab objecta.
EX
Quo fides saluberrima gignitur. Hoc intelligendum est quantum ad distinctionem articulorum, sive quantum ad
exhortationem ad fidem, secundum quod fides ex auditu est, non quantum ad habitum fidei qui est ex infusione.
Abstinere vero a malis est in medio pravae nationis prudenter versari. Hoc est timoris sicut exequentis, scientiae
sicut dirigentis.
Quae naturaliter sunt in natura hominis, quantum ad seminaria scientiae, non autem quantum ad habitum
completum. Intellectus autem similiter a natura est.

|+d36.q1 Distinctio 36, Quaestio 1
|a0 Prologus
Postquam determinavit Magister de virtutibus et donis, hic determinat de connexione eorum.
Dividitur autem haec pars in duas: in prima determinat de connexione virtutum; in secunda de connexione
praeceptorum, quibus actus virtutum imperantur, ibi: cum autem duo sint praecepta caritatis, in quibus... Tota lex
pendet et prophetae, advertendum est quomodo hoc fit. Prima dividitur in duas: in prima probat virtutes esse
connexas; in secunda probat eas esse aequales, ibi: utrum vero pariter quis omnes possideat virtutes, an aliae
magis, aliae minus in aliquo fuerint, quaestio est.
1303

