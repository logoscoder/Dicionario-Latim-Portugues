Directe autem opponitur ei jurare falsum; quia hoc est quod confirmari non potest, unde vana est juratio.
Unde non oportet quod jurare sine causa semper sit mortale peccatum, sicut jurare falsum.
Articulus 5B
AG1
Ulterius. Videtur quod non liceat juramentum recipere vel exigere. Nam super illud Roman. 1, 9: testis est mihi
Deus, dicit Glossa: tu non facis malum qui bene uteris juratione, ut alteri suadeas quod utile est; sed a malo est,
supple illius qui recipit juramentum. Ergo recipiens juramentum peccat.
AG2
Praeterea, ille qui exigit ab aliquo juramentum, vel scit eum jurare verum, vel scit eum jurare falsum, vel nescit
an falsum an verum juret.
Si scit eum jurare verum, videtur peccare, quia pro nihilo facit eum jurare. Si scit eum juraturum falsum,
homicida illius est, ut in littera dicitur. Si autem nesciat alterutrum, de hoc dicit Augustinus super illud Rom. 1:
testis est mihi Deus: non audeo dicere hoc non esse peccatum, sed humana tentatio est. Ergo exigere juramentum
quolibet modo peccatum est.
AG3
Praeterea, Rom. 1, dicitur, quod qui consentiunt male facientibus, digni sunt morte. Sed qui jurat per idola,
peccat mortaliter: qui autem ab eo juramentum recipit, videtur ei consentire.
Ergo ad minus recipiens tale juramentum, peccat.
SC1
Sed contra est quod legitur Gen. 31, de Jacob, qui recepit juramentum Laban, qui scilicet per deos suos juravit:
nec est dicendum quod peccaverit.
SC2
Praeterea, sine quo non potest ordo judiciarius observari, non videtur esse peccatum. Sed ordo judiciarius in
multis casibus sine receptione juramenti observari non posset. Ergo recipere juramentum non est peccatum.
CO
Ad secundam quaestionem dicendum, quod sicut jurare non semper malum est, sed quandoque est licitum,
quando pro necessitate aliqua et cum cautela juratur; ita etiam juramentum recipere vel exigere ex causa
necessaria, et aliis debitis circumstantiis observatis, potest esse sine peccato.
RA1
Ad primum ergo dicendum, quod non intelligitur ibi malum culpae, sed malum poenae, quod est ex ignorantia
illius qui juramentum recipit: si enim sciret an esset verum hoc pro quo juratur, juramento opus non esset.
RA2
Ad secundum dicendum, quod quando aliquis scit vel probabiliter credit quod aliquis pejerabit, non licet ei
juramentum exigere, nisi forte sit in loco judicii: quia juramentum in judiciis non tantum exhibetur propter
judicem, sed propter alios; unde non est in potestate ejus juramentum remittere, quod secundum ordinem juris
exhibendum esset. Similiter si sciat eum juraturum verum, potest licite juramentum exigere non pro se, sed pro
aliis qui hoc nesciunt. Si autem dubitet, dubitatio ex tanta suspicione procedere potest, quod cum peccato erit. Et
ideo Augustinus non audet dicere quod sit sine peccato; non tamen dicit quod semper sit peccatum.
RA3
Ad tertium dicendum, quod ille qui jurat per idola, peccat quidem quantum ad formam juramenti, sed non
quantum ad assertionem veri, vel promissionem alicujus quod redundat in bonum commune; et quantum ad hoc
potest ei consentiri sine peccato, sed non quantum ad primum; et ideo juramento ejus uti possumus quandoque
sine peccato.
EX
Nunc de perjurio videamus. Videtur quod tractatum istum ponere debuerit in expositione secundi praecepti. Sed
dicendum, quod perjurium ad sui cognitionem praesupponit e perjurio tractavit.
Infirmis ergo illud prohibuit. Propter duo pericula.
Primo ne aliquod numen creaturis inesse crederent. Secundo ne tali juramento se obligari non credentes, fidem
frangerent.
Qui vero per evangelium, majus quiddam fecisse videtur. Hoc ideo contingit, quia in solemni juratione, ubi
major deliberatio adhibetur, tali forma in jurando utimur.
Sancta synodus decrevit etc.. Ratio institutionis fuit, quia ad juramentum requiritur summa cautela, quae exigit
sobrietatem. Excipiuntur tamen casus illi in quibus mora protraheret periculum, sicut est pro pace facienda.

|+d40.q1 Distinctio 40, Quaestio 1
|a0 Prologus

1338

