Praeterea, joan. 11, 42: ego autem sciebam quia semper me audis.
CO
Ad quartam quaestionem dicendum, quod omnis oratio quam Christus obtulit hac intentione, ut ipsam
impetraret, fuit exaudita. Sed cum aliquis impetrare non intendat quod absolute non vult; haec sola oratio Christi
exaudita fuit quae erat de eo quod Christus absolute voluit. Hoc autem dicitur aliquis simpliciter et absolute velle
in quo ultimus ejus consensus stat. Ultimus autem consensus est secundum supremam partem appetitus in
homine. Appetitus autem rationis est supra appetitum sensus, et in appetitu rationis est supremum quod in finem
tendit, vel in aliquid conjunctum fini. Et ideo hoc solum Christus absolute voluit quod secundum rationem voluit
ut finem, et ut in ordine ad finem; et omnis talis sua oratio fuit exaudita.
Quod autem secundum sensualitatem voluit, absolute non voluit; et ideo ratio non hoc, orando proposuit ut
impetraret. Nec tamen fuit simulatio, quia appetitum sensualitatis exprimebat ratione jam dicta: similiter quod
volebat ratio ut natura, si in eo non sicut in fine quiescebat, non simpliciter volebat, ut prius dictum est; et ideo
etiam haec non hoc proposuit orando ut impetraret; et propter hoc hujusmodi orationes non fuerunt exauditae.
RA1
Ad primum ergo dicendum, quod hoc dixit Christus in persona ecclesiae, ut dicit Glossa. Vel loquitur de oratione
exprimente voluntatem sensualitatis, aut velleitatem rationis ut naturam.
RA2
Ad secundum dicendum, quod voluntas rationis ut natura, est de eo quod habet in se bonitatem, non considerato
ordine ejus ad aliud; unde voluntas talis in Christo fuit de salute omnium hominum, sicut voluntas fuit in Deo;
sed secundum hanc simpliciter et absolute non dicitur aliquis velle. Hanc autem voluntatem Hugo de sancto
victore dicit voluntatem pietatis. Sed voluntas ut ratio, est de eo quod habet bonitatem etiam in ordine ad aliud; et
secundum hanc voluntatem non volebat Christus omnes salvari, sicut nec Deus voluntate consequente; et
secundum hanc dicitur aliquis simpliciter et absolute velle; et ideo oratio Christi quae fuit secundum hanc
voluntatem, fuit exaudita; non autem quae fuit secundum primam; et ideo dicit Hieronymus, quod Christus
exauditus est pro praedestinatis, non autem pro non praedestinatis.
RA3
Et similiter dicendum est ad tertium.
RA4
Ad quartum dicendum, quod in illa oratione ratio expressit motum sensualitatis, et non suum; unde illud quod
orabat, non simpliciter voluit.
|a4 Articulus 4: Utrum Christus, secundum quod homo, dubitaverit.
AG1
Ad quartum sic proceditur. Videtur quod Christus, secundum quod homo, dubitavit, per hoc quod dicit
Ambrosius in littera, quod ut homo dubitabat.
AG2
Praeterea, quicumque nescit omnia, potest dubitare. Sed Christus secundum aliquam scientiam nescivit omnia, ut
supra, distinct. 14, quaest. 1, art. 3, dictum est. Ergo secundum illam potuit dubitare.
AG3
Praeterea, ubicumque est timor, ibi est dubitatio. Sed in Christo fuit verus timor, ut supra dictum est, dist. 15, qu.
2, art. 2. Ergo in Christo fuit dubitatio.
AG4
Si dicatur, quod dubitabat secundum sensualitatem et non secundum rationem; contra. Sensualitas sequitur
apprehensionem sensitivae partis.
Sed futurum periculum, de quo erat passio, non praesciebat sensus. Ergo sensualitas de ipso non dubitabat, sed
ratio.
AG5
Si dicatur, quod sensualitas dubitabat ex apprehensione rationis vel ex scientia deitatis; contra.
Christus, non praescivit magis tunc sibi futuram passionem quam a principio. Sed a principio sensualitas in ipso
non trepidabat. Ergo nec tunc.
SC1
Sed contra, dubitare est ignorantis. Sed in Christo non fuit ignorantia, sicut supra dictum est.
Ergo nec dubitatio.
SC2
Praeterea, dubitatio ligat rationem ne possit procedere, sicut dicitur in 3 metaph.. Sed in Christo non fuit ratio
ligata. Ergo non fuit in ipso dubitatio rationis.
SC3
Praeterea, ubi est summa securitas, ibi non est aliqua dubitatio. Sed in Christo fuit summa securitas.
Psal. 26, 3: si consistant adversum me castra, non timebit cor meum. Ergo in ipso non fuit dubitatio.
CO
1028

