Praeterea, luci convenit maxime activum esse; unde luci attribuitur diffusivum esse. Sed actio convenit verius
spiritualibus quam corporalibus.
Ergo et lux.
AG5
Praeterea, actus proprius lucis est manifestare.
Sed manifestatio magis proprie est in spiritualibus, ubi est nobilior cognitio. Ergo videtur quod et lux verius in
eis inveniatur.
SC1
Sed contra est quod dicit Ambrosius, qui inter ea quae transumptive de Deo dicuntur, ponit splendorem qui
contingit ex multiplicatione luminis.
Ergo videtur quod lux in spiritualibus non nisi metaphorice inveniatur.
SC2
Praeterea, dionysius dicit, quod Deus dicitur lumen ex hoc quod similitudo ejus maxime resultat in radio solari
quantum ad causalitatem. Sed omne nomen quod dicitur de Deo per similitudinem a creatura corporali sumptam,
convenit sibi metaphorice. Ergo etc..
CO
Respondeo dicendum, quod in hoc videtur esse quaedam diversitas inter sanctos. Augustinus enim videtur velle,
quod lux in spiritualibus verius inveniatur quam in corporalibus. Sed Ambrosius et dionysius videntur velle,
quod in spiritualibus non nisi metaphorice inveniatur. Et hoc quidem videtur magis verum; quia nihil per se
sensibile spiritualibus convenit nisi metaphorice, quia quamvis aliquid commune possit inveniri analogice in
spiritualibus et corporalibus, non tamen aliquid per se sensibile, ut patet in ente, et calore; ens enim non est per
se sensibile, quod utrique commune est; calor autem quod per se sensibile est, in spiritualibus proprie non
invenitur. Unde cum lux sit qualitas per se visibilis, et species quaedam determinata in sensibilibus; non potest
dici in spiritualibus nisi vel aequivoce vel metaphorice.
Sciendum tamen, quod transferuntur corporalia in spiritualia per quamdam similitudinem, quae quidem est
similitudo proportionabilitatis; et hanc similitudinem oportet reducere in aliquam communitatem univocationis,
vel analogiae; et sic est in proposito: dicitur enim lux in spiritualibus illud quod ita se habet ad manifestationem
intellectivam sicut se habet lux corporalis ad manifestationem sensitivam. Manifestatio autem verius est in
spiritualibus; et quantum ad hoc, verum est dictum Augustini, quod lux verius est in spiritualibus quam in
corporalibus, non secundum propriam rationem lucis, sed secundum rationem manifestationis, prout dicitur in
canonica joannis, quod omne quod manifestatur, lumen est; per quem modum omne quod manifestum est,
clarum dicitur, et omne occultum obscurum.
RA1
Ad primum ergo dicendum, quod Deus dicitur lux vera quantum ad veritatem ejus a quo sumitur similitudo, et
non quantum ad veram naturam lucis; per quem etiam modum dicitur vitis vera, joan. 15.
RA2
Ad secundum dicendum, quod Augustinus attendit quantum ad rationem manifestationis, magis quam ad nomen
lucis. Vel dicendum, quod ea quae ibi dicit, ut ipse ibidem, cap. 28, protestatur, non asserendo, sed inquirendo
dicit.
RA3
Ad tertium dicendum, quod, secundum dionysium, Scriptura divina proponit nobis spiritualia sub similitudine
rerum corporalium; et ideo non decuit ut creationem Angelorum expresse describeret; sed dedit eam intelligere
ex productione corporalis lucis.
RA4
Ad quartum dicendum, quod ad propriam naturam lucis non pertinet quaelibet actio, sed talis quae est in
corporalibus; et similiter non quaelibet manifestatio, sed quae est ad sensum visus.
RA5
Unde patet responsio ad quintum.
|a3 Articulus 3: Utrum lux sit accidens.
AG1
Ad tertium sic proceditur. Videtur quod lux non sit accidens. Primo per auctoritatem Augustini, qui dicit in Lib.
3 de Lib. Arbitr., quod lux in corporibus tenet primum locum; et multa hujusmodi in libris suis dicit. Sed nullum
corpus est accidens.
Ergo etc..
AG2
Praeterea, quaecumque conjunguntur et separantur ab invicem, manentia eadem numero, non sunt accidentia,
quia accidens de subjecto in subjectum non transit, nec duo accidentia ejusdem speciei distincta, in eodem
subjecto esse possunt.
Sed duorum luminarium lumina conjunguntur et separantur ab invicem, ut dicit dionysius.
513

