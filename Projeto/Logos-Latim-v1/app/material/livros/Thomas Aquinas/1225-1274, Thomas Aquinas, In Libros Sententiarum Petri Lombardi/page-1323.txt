Uno modo quantum ad formam quae aestimatur esse in idolo, et non est in eo, scilicet forma deitatis. Alio modo
quantum ad effectum, quia scilicet ad peccatum inducit, quod nihil est.
Non assumes nomen Dei tui in vanum. Assumere est ad aliquid sumere. Sumitur autem nomen Dei ad alicujus
veritatis confirmationem per modum juramenti. Si ergo sumatur ad confirmandum aliquod falsum, quod in se
nullo modo confirmabile est, tunc in vanum assumitur, et pro nihilo juratur: quia vanum est quod est ad finem
aliquem quem non inducit, ut dicitur in 2 physic..
Nomine igitur moechiae, omnis illicitus concubitus, illorumque membrorum non legitimus usus prohibitus debet
intelligi. Cum peccatum contra naturam sit gravius quam moechia, videtur quod illud potius prohiberi debuerit,
quasi primo tramite relinquendum. Et dicendum, quod quia legislator hominibus legem dabat, ideo in primis
legis mandatis non debebat nisi peccata humana prohibere; peccatum autem contra naturam non est humanum,
sed bestiale, secundum Philosophum in 7 ethic..
Ut si in hieme credimus decem modios, in messe quindecim recipiamus. Hoc est intelligendum, si plus valeant in
messe quindecim modii secundum commune forum quam in hieme decem; alias si fiat commensuratio dati et
accepti ad valorem pecuniae, non erit usura, sed aequalis commutatio.

|+d38.q1 Distinctio 38, Quaestio 1
|a0 Prologus
Distinctis quinque praeceptis secundae tabulae et expositis, hic Magister determinat de quibusdam quae
praecepto quinto contrariantur, scilicet de mendacio, et perjurio. Dividitur autem haec pars in duas: in prima
determinat de mendacio; in secunda de perjurio, 39 dist.: nunc de perjurio videamus.
Prima pars in duas: primo distinguit diversos modos mendacii; in secunda definit mendacium, ibi: hic videndum
est quid sit mendacium.
Prima in duas: in prima parte ponit quamdam divisionem mendacii, per quam scitur quod mendacium sit
mortale, et quod veniale peccatum; in secunda ponit quamdam aliam, per quam scitur quod mendacium sit alio
gravius, ibi: sciendum est, octo esse genera mendacii. Circa primum duo facit: primo distinguit tres mendacii
modos; secundo ex dictis manifestat quoddam quod dubium esse poterat, ibi: de mendacio autem obstetricum et
Raab quod fuit veniale Augustinus tradit.
Hic videndum est quid sit mendacium. Hic definit mendacium; et circa hoc tria facit: primo ostendit quid sit
mendacium; secundo ostendit quod omne mendacium est peccatum, ibi: quod vero mendacium omne sit
peccatum, Augustinus insinuat. Tertio solvit quoddam quod videbatur contrarium, ibi: solet quaeri de Jacob.
Circa primum tria facit: primo ostendit quid sit mendacium; secundo quid sit mentiri, ibi: mentiri vero est loqui
contra hoc quod animo sentit quis. Tertio solvit quamdam quaestionem, ibi: hic solet quaeri, si Judaeus dicat
Christum esse Deum, cum non ita sentiat animo, utrum loquatur mendacium.
Quod vero mendacium sit peccatum, Augustinus insinuat. Circa hoc duo facit: primo ostendit in omni mendacio
esse peccati periculum; secundo ostendit de errore, qui est mendacii effectus, quod quandoque potest esse cum
peccato; quandoque sine peccato, ibi: illud etiam sciendum est...
Quod in quibusdam rebus magno malo, in quibusdam parvo, in quibusdam nullo fallimur.
Hic quaeruntur quinque: 1 quid sit mendacium; 2 de divisione quam ponit; 3 utrum omne mendacium sit
peccatum; 4 utrum omne mendacium sit peccatum mortale; 5 de ordine mendaciorum in gravitate peccati.
|a1 Articulus 1: Utrum definitio mendacii in littera sit conveniens.
AG1
Ad primum sic proceditur. Videtur quod inconvenienter definiatur mendacium in littera. Qui enim verum
loquitur quod falsum esse credit, mentitur, sicut dicit Augustinus in Lib. De mendacio.
Sed ibi non est falsa vocis significatio.
Ergo male mendacium definitur esse falsa vocis significatio.
AG2
Praeterea, mendacium opponitur veritati. Virtus autem veritatis non solum in dictis, sed etiam in factis consistit,
secundum Philosophum in 4 ethic.. Ergo non omne mendacium est falsa vocis significatio.
AG3
Praeterea, sicut in 2 Lib., distinct. 38, qu. 1, art. 3, dictum est, intentio respicit finem ultimum.
Sed a fine ultimo non recipit aliquid speciem, sed a proximo, quod est objectum cujus est voluntas. Cum ergo in
definitione non debeant poni nisi specificantia definitum, videtur quod inconvenienter ponatur in definitione
mendacii intentio fallendi.
AG4
Praeterea, id quod est commune bene et male factis, non debet poni in definitione alicujus mali, maxime quasi
completivum definitionis. Sed intentio mala potest communiter inveniri et in his quae sunt bona ex genere, et in
1323

