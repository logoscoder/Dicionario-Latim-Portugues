primam terminationem, quae est principii et finis totius durationis, ponitur, interminabilis vitae; et per hoc
dividitur aeternum ab his quae generantur et corrumpuntur. Ad excludendum autem secundam terminationem,
scilicet partium durationis, additur, tota simul: per hoc enim excluditur successio partium, pro qua unaquaeque
pars finita est et transit: et per hoc dividitur aeternum a motu et tempore, etiam si semper fuissent et futura
essent, sicut quidam posuerunt.
Ad excludendum tertiam terminationem, quae est ex parte recipientis, additur, perfecta: illud enim in quo non est
esse absolutum, sed terminatum per recipiens, non habet esse perfectum sed illud solum quod est suum esse: et
per hoc dividitur esse aeternum ab esse rerum immobilium creatarum, quae habent esse participatum, sicut
spirituales creaturae.
RA1
Ad primum ergo dicendum, quod simplicia, et praecipue divina, nullo modo melius manifestantur quam per
remotionem, ut dicit dionysius.
Cujus ratio est, quia ipsorum esse intellectus perfecte non potest comprehendere; et ideo ex negationibus eorum
quae ab ipso removentur, manuducitur intellectus ad ea aliqualiter cognoscenda. Unde et punctus negatione
definitur.
Et praeterea in ratione aeternitatis est quaedam negatio, inquantum aeternitas est unitas, et unitas est indivisio, et
hujusmodi non possunt sine negatione definiri.
RA2
Ad secundum dicendum, quod vivere hic large sumitur ad omne esse secundum etiam quod Augustinus dicit,
quod quaelibet mutatio creaturae, aliqua mors ejus est. Vel dicendum, quod quia in illo qui solus habet
aeternitatem, esse et vivere sunt omnino idem; ideo ratione actus, in quo est aeternitas, posuit aeternitatem
mensuram vitae.
RA3
Ad tertium dicendum, quod vivere et esse dicuntur per modum actus; et quia cuilibet actui respondet mensura
sua, ideo oportet ut divino esse et vitae divinae intelligatur adjacere aeternitas, quasi mensura; quamvis realiter
non sit aliud a divino esse; et quia vivere magis habet rationem actus quam esse, ideo forte definit aeternitatem
per vitam potius quam per esse.
RA4
Ad quartum dicendum, quod in successivis est duplex imperfectio: una ratione divisionis, alia ratione
successionis, quia una pars non est cum alia parte; unde non habent esse nisi secundum aliquid sui. Ut autem
excludatur omnis imperfectio a divino esse, oportet ipsum intelligere sine aliqua divisione partium perfectum, et
hoc dicit nomen tota: non enim dicit rationem partium. Item oportet ipsum intelligere sine successione, et hoc
importatur per adverbium simul.
RA5
Ad quintum dicendum, quod imperfectio esse potest considerari dupliciter. Vel quantum ad durationem; et sic
dicitur esse imperfectum cui deest aliquid de spatio durationis debitae; sicut dicimus vitam hominis qui moritur
in pueritia, imperfectam vitam; et talis imperfectio tollitur per ly tota. Est etiam quaedam imperfectio quantum
ad modum habendi, sicut omnis creatura habet imperfectum esse; et talis imperfectio tollitur per ly perfecta unde
non superfluit.
RA6
Ad sextum dicendum, quod duratio dicit quamdam distensionem ex ratione nominis: et quia in divino esse non
debet intelligi aliqua talis distensio, ideo boetius non posuit durationem, sed possessionem, metaphorice loquens
ad significandum quietem divini esse; illud enim dicimus possidere, quod quiete et plene habemus; et sic Deus
possidere vitam suam dicitur, quia nulla inquietudine molestatur.
|a2 Articulus 2: Utrum aeternitas tantum Deo conveniat.
AG1
Ad secundum sic proceditur. Videtur quod aeternitas non tantum Deo conveniat. Aeternitas enim non est nobilior
quam bonitas. Sed bonitas communicatur cum creaturis, ita quod a bono Deo creatura sit bona. Ergo videtur
quod similiter aeternitas, ut alia ab ipso sint aeterna.
AG2
Praeterea, Dan. 12, 3: qui ad justitiam erudiunt multos, fulgebunt quasi stellae in perpetuas aeternitates. Sed
plures aeternitates non sunt unius aeterni. Ergo videtur quod sint plura aeterna, et non tantum Deus.
AG3
Praeterea, in Psal. 75, 5: illuminans tu mirabiliter a montibus aeternis. Sed montes sunt creaturae.
Ergo etiam creaturae sunt aeternae.
AG4
Similiter etiam ignis inferni dicitur aeternus, Matth. 25, 41: ite maledicti in ignem aeternum.
Ergo etc..
AG5
72

