parte recipientis prius sit expulsio contrarii quam introductio formae, tamen ex parte causae agentis est prius
introductio formae: quia non expellitur contrarium nisi introducendo formam; et ideo nisi circumcisio aliquo
modo gratiam conferret, nullo modo culpam tolleret.
Et ideo alii dicunt, quod circumcisio conferebat gratiam quantum ad effectus privativos, qui scilicet sunt auferre
culpam, sed non quantum ad effectus positivos. Sed hoc nihil est: quia effectus ultimus gratiae positivus, est
facere dignum vita aeterna; quod fiebat per circumcisionem, sicut et modo fit per baptismum.
Et ideo alii dicunt probabilius ut videtur, quod dabat gratiam quantum ad effectus privativos culpae et reatus, et
quantum ad quosdam effectus positivos, sicut ordinare animam et facere dignum vita aeterna; non tamen
quantum ad omnes quos habet gratia baptismalis; quia illa sufficit ad totaliter concupiscentiam reprimendam, et
meritorie agendum, ad quod gratia in circumcisione data sufficere non valebat; et secundum hoc intelligitur
Glossa inducta.
RA1
Ad primum ergo dicendum, quod sicut in sacramento altaris est aliquid ex VI sacramenti, aliquid autem ex
naturali concomitantia, ut infra dicetur, dist. 10, quaest. 1, art. 2, quaestiunc. 1, ita circumcisio principaliter
ordinata erat ad ablationem culpae, sed ex consequenti ad collationem gratiae.
RA2
Ad secundum dicendum, quod in baptismo amplior gratia datur, ut dictum est.
RA3
Ad tertium dicendum, quod gratia circumcisionis non sufficienter reprimebat concupiscentiam, sicut facit gratia
novi testamenti; et ideo ratio non sequitur.
|a5 Articulus 5: Utrum circumcisio cessare debuerit.
Articulus 5A
AG1
Ad quintum sic proceditur. Videtur quod circumcisio cessare non debuerit. Gen. 17, dicitur, quod circumcisio
datur in foedus aeternum. Sed aeternum est quod nullo fine clauditur. Ergo circumcisio cessare non debuit.
AG2
Praeterea, illud quod cum lege non incipit, cum lege cessare non debet. Sed circumcisio ante legem incepit: non
enim est ex lege, sed ex patribus, ut dicitur joan. 7. Ergo cum lege cessare non debuit.
AG3
Praeterea, figuralia quae significant id quod semper faciendum est, non debet cessare, sicut de thurificatione,
quae significat devotionem, patet.
Sed circumcisio cordis, cujus laus ex Deo est, ut dicitur Rom. 2, semper facienda est; et hanc significat exterior
circumcisio. Ergo cessare non debuit.
SC1
Sed contra, Gal. 5, 2: si circumcidimini, Christus vobis nihil proderit.
SC2
Praeterea, veniente perfecto frustra imperfectum remaneret ad idem ordinatum. Sed baptismus perfectius facit
hoc ad quod circumcisio ordinata erat, quam circumcisio faceret. Ergo veniente baptismo circumcisio cessare
debuit.
CO
Respondeo dicendum ad primam quaestionem, quod cum venit quod perfectum est, evacuari debet quod ex parte
est, si ad idem ordinetur: quia gratia non facit per duo quod per unum potest facere, sicut nec natura. Circumcisio
autem imperfecta erat respectu baptismi tripliciter.
Primo quantum ad significationem: quia non ita significabat expresse emundationem totius hominis ab
immunditia totius culpae originalis, sicut ablutio baptismalis. Secundo quantum ad efficaciam: quia non tam
abundans gratia ad operandum et reprimendum fomitem in circumcisione dabatur sicut in baptismo. Tertio
quantum ad utilitatem: quia non erat ejus utilitas ita communis sicut baptismi, cum haberet determinatum
populum, determinatum sexum, et determinatum tempus, quod in baptismo non accidit; et ideo adveniente
tempore plenitudinis debuit cessare, baptismo substituto.
RA1
Ad primum ergo dicendum, quod aeternum hic accipitur pro saeculo; quod habet quidem finem, sed non est
determinatus nobis. Vel etiam dicendum, quod circumcisio corporalis potuit esse in foedus aeternum quantum ad
suum significatum, et quantum ad id quod ei succedit; sicut etiam fides potest dici semper manere ratione
visionis, quae ei succedit in patria.
RA2
Ad secundum dicendum, quod quamvis cum lege non inceperit circumcisio, tamen propter legem incepit quasi
legis praeparatorium; et ideo cessante lege cessare debuit.
RA3
1372

