particulam, virtus, ibi: accipitur autem fides tribus modis; quantum vero ad hanc particulam, qua creduntur, ibi:
aliud est credere in Deum: tertio manifestantur quaedam quae possunt esse dubia ex praedictis, quae duo sunt;
primum ibi: si vero quaeritur; secundum ibi: cumque diversis modis dicatur fides, sciendum est tamen unam esse
fidem.
Notandum quoque est. Hic ponit aliam definitionem fidei; et circa hoc tria facit; primo venatur definitionem;
secundo definit, ibi: ait enim apostolus; tertio movet quamdam quaestionem circa praedictam definitionem, ibi:
si vero quaeritur.
Hic est triplex quaestio: prima de virtutibus in generali; secunda de fide communiter; tertia de formatione et
informitate fidei.
Circa primum quaeruntur quinque; 1 de necessitate habituum; 2 quomodo habitus qui sunt in nobis
cognoscamus; 3 utrum virtutes sint habitus: 4 de divisione virtutum in intellectuales, morales, et theologicas; 5
de numero virtutum theologicarum.
|a1 Articulus 1: Utrum indigeamus habitibus in operationibus humanis.
AG1
Ad primum sic proceditur. Videtur quod habitibus non indigeamus in operibus humanis.
Potentiae enim rationales, quae sunt hominis inquantum homo, sunt nobiliores potentiis naturalibus.
Sed potentiae naturales non indigent habitibus ad suos actus producendos. Ergo nec potentiae rationales
humanae.
AG2
Praeterea, potentiae per se ordinantur ad actum proprium, et non per accidens. Sed habitus sunt accidentia. Ergo
non ordinantur ad suos actus proprios mediantibus habitibus.
AG3
Praeterea, nihil est tam facile quam id quod in sola voluntate consistit. Sed actus morales ad minus in sola
voluntate consistunt. Cum igitur habitus ponat facilitatem operationis, videtur quod saltem ad dictos actus
habitibus non indigeamus.
AG4
Praeterea, difficultas cooperatur ad meritum.
Sed habitus tollit difficultatem. Ergo ad actus illos quibus meremur, non sunt dandi nobis habitus.
AG5
Praeterea, scientia quae est habitus, nihil aliud videtur esse quam generatio specierum intelligibilium.
Sed species non sunt in parte affectiva, sed in intellectiva tantum. Ergo ad minus in parte affectiva habitibus non
indigemus.
SC1
Sed contra, Augustinus dicit in libro de bono conjugali: habitus est quo quis agit cum tempus affuerit; et
Commentator dicit in 3 de anima, quod habitus est quo quis agit cum voluerit: et quasi in idem redit. Sed hoc
valde necessarium est homini. Ergo indigemus habitibus.
SC2
Praeterea, ad hoc quod bonum opus operemur, oportet quod in ipso opere delectemur, quia nullus est justus, qui
non gaudeat justa operatione, ut dicit Philosophus 1 ethic.. Sed delectationem in opere facit habitus: quia signum
oportet accipere habitus fientem in opere delectationem, ut dicitur 2 ethic.. Ergo habitibus indigemus.
SC3
Praeterea, bonitas hominis in bonis operationibus consistit: unde ex eis laudatur. Sed impossibile est semper
agere, ut dicitur in Lib. De somn.
Et vigil., nec sufficit ad laudem quod actus sit tantum in potentia: quia quod est in potentia bonum, non est
bonum simpliciter, sed secundum quid. Ergo indigemus habitibus.
SC4
Praeterea, oportet quandoque ex impraemeditato bene agere. Sed hoc non contingit nisi in eo qui habet habitum,
sicut de forti dicit Philosophus in 3 ethicor.. Ergo indigemus habitibus.
CO
Respondeo dicendum, quod in omnibus quae habent regulam et mensuram, eorum bonitas et rectitudo consistit
in conformitate ad suam regulam vel mensuram; malitia autem, secundum quod ab ea discordant. Prima autem
mensura et regula omnium est divina sapientia; unde bonitas et rectitudo sive virtus uniuscujusque consistit
secundum quod attingit ad hoc quod ex sapientia divina ordinatur, ut dicit Anselmus; et similiter est etiam de
aliis secundis regulis, quod in conformitate ad ipsas bonitas et rectitudo regulatorum consistit. Sunt autem
quaedam potentiae limitatae ad determinatas actiones vel passiones; et secundum quod illas implent, regulae
suae conformantur, quia per divinam sapientiam ad talia sunt ordinatae. Et quia naturae inclinatio semper est ad
unum, ideo tales potentiae ex ipsa natura potentiae rectitudinem sufficienter habere possunt et bonitatem; malitia
autem in eis contingit ex defectu potentiae. Potentiae vero altiores et universaliores, cujusmodi sunt potentiae
rationales, non sunt limitatae ad aliquid unum vel objectum vel modum operandi: quia secundum diversa et
1087

