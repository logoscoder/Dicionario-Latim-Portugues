RA2
Ad secundum dicendum, quod merita vel demerita poterunt aliis ostendi in suis effectibus, ut ex dictis patet, vel
etiam in seipsis per divinam virtutem, quamvis ad hoc virtus intellectus creati non sufficiat.
RA3
Ad tertium dicendum, quod publicatio peccatorum ad ignominiam peccantis est effectus negligentiae quae
committitur in omissione confessionis; sed quod peccata sanctorum revelantur, non poterit eis esse in
erubescentiam vel verecundiam, sicut nec mariae Magdalenae est in confusionem quod peccata sua in ecclesia
publice recitantur; quia verecundia est timor ingloriationis, ut dicit Damascenus, qui in beatis esse non poterit.
Sed talis publicatio erit eis ad magnam gloriam propter poenitentiam quam fecerunt, sicut et confessor approbat
eum qui magna scelera fortiter confitetur. Dicuntur autem peccata esse deleta, quia Deus non videt ea ad
puniendum.
RA4
Ad quartum dicendum, quod ex hoc quod peccator aliorum peccata inspiciet, in nullo sua confusio minuetur; sed
magis augebitur, in alieno vituperio suum vituperium magis perpendens.
Quod enim ex tali causa confusio minuatur, contingit ex hoc quod verecundia respicit aestimationem hominum,
quae ex consuetudine redditur levior; sed tunc confusio respicit aestimationem Dei, quae est secundum veritatem
de quolibet peccato, sive sit unius tantum, sive multorum.
Articulus 5C
AG1
Ulterius. Videtur quod non omnia merita et demerita propria et aliena ab aliquo uno intuitu videantur. Ea enim
quae singillatim considerantur, non videntur uno intuitu. Sed damnati singillatim considerabunt sua peccata, et ea
plangent; unde dicitur Sap. 5, 8: quid nobis profuit superbia? etc..
Ergo non omnia videbunt uno intuitu.
AG2
Praeterea, Philosophus dicit in 2 top., quod non contingit simul plura intelligere. Sed merita et demerita propria
et aliena non videbuntur nisi intellectu. Ergo non poterunt omnia simul videri.
AG3
Praeterea, intellectus damnatorum hominum non erit post resurrectionem elevatior quam nunc sit bonorum
Angelorum quantum ad naturalem cognitionem qua cognoscunt res per species innatas.
Sed tali cognitione naturali non vident plura simul, ut in 2 Lib., dist. 3, dictum est. Ergo nec tunc damnati
poterunt omnia facta sua simul videre.
SC1
Sed contra, super illud job 8: induetur confusione, dicit Glossa: viso judice, omnia mala ante oculos mentis
versant. Sed judicem subito videbunt. Ergo similiter mala quae commiserunt; et eadem ratione omnia alia.
SC2
Praeterea, Augustinus, 20 de CIV. Dei, habet pro inconvenienti quod legatur aliquis liber materialis in judicio, in
quo facta singulorum sunt scripta, eo quod nullus valeat aestimare illius libri magnitudinem, vel quanto tempore
legi posset. Sed similiter non posset aestimari tempus quantum oporteret ponere ad considerandum omnia merita
et demerita sua et aliena ab aliquo homine, si successive diversa videant. Ergo oportet ponere quod omnia simul
videat unusquisque.
CO
Ad tertiam quaestionem dicendum, quod circa hoc est duplex opinio. Quidam enim dicunt, quod omnia merita
vel demerita simul aliquis videbit, sua et aliena, in instanti; quod quidem de beatis facile credi potest, quia omnia
in uno videbunt, et sic non est inconveniens quod simul plura videant; sed in damnatis, quorum intellectus non
est elevatus ut possit Deum videre, et in eo omnia alia, est magis difficile.
Et ideo alii dicunt, quod mali simul omnia videbunt in genere sua peccata; et hoc sufficit ad accusationem illam
quae debet esse in judicio, vel absolutionem; non autem videbunt simul omnia descendendo ad singularia. Sed
hoc etiam non videtur consonum dictis Augustini, 20 de CIV. Dei, qui dicit, quod omnia mentis intuitu
enumerabuntur; quod autem in genere cognoscitur, non enumeratur.
Unde potest eligi media via, quod singula considerabunt, non tamen in instanti, sed in tempore brevissimo,
divina virtute ad hoc adjuvante; et hoc est quod Augustinus dicit ibidem, quod mira celeritate enumerabuntur.
Nec hoc est impossibile; quia in quolibet parvo tempore sunt infinita instantia in potentia.
RA
Et per hoc patet responsio ad utramque partem.
EX
In jussu, et in voce Archangeli, et in tuba Dei descendet de caelo. Potest per haec tria idem significari, ut illa vox
dicatur jussus quantum ad virtutem, quia ei corpora mortuorum obedient; vox Archangeli, idest Christi, qui est
princeps Angelorum, quantum ad dignitatem proferentis; tuba quantum ad evidentiam. Vel jussus refertur ad

2068

