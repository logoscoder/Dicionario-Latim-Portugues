Ad secundum dicendum, quod illa ratio procedit de idoneitate quantum ad congruitatem.
Articulus 2E
AG1
Ulterius. Videtur quod character unius ordinis praesupponat de necessitate characterem alterius.
Quia major est convenientia ordinis ad ordinem quam ordinis ad aliud sacramentum. Sed character ordinis
praesupponit characterem alterius sacramenti, scilicet baptismi. Ergo multo fortius character unius ordinis
praesupponit characterem alterius.
AG2
Praeterea, ordines sunt quidam gradus. Sed nullus potest pervenire ad posteriorem gradum nisi prius priorem
conscenderit. Ergo nullus potest accipere characterem ordinis sequentis nisi primum accipiat ordinem
praecedentem.
SC1
Sed contra, si omittatur aliquid in sacramento quod sit de necessitate sacramenti, oportet quod sacramentum
iteretur. Sed si aliquis accipiat sequentem ordinem praetermisso primo, non reordinatur; sed confertur sibi quod
deerat, secundum statuta canonum. Ergo praecedens ordo non est de necessitate sequentis.
CO
Ad quintam quaestionem dicendum, quod non est de idoneitate superiorum ordinum quod aliquis minores
ordines prius habeat: quia potestates sunt distinctae; et una, quantum est de sui ratione, non requirit aliam in
eodem subjecto: et ideo etiam in primitiva ecclesia aliqui ordinabantur in presbyteros qui prius inferiores ordines
non susceperant; et tamen poterant omnia quae inferiores ordines possunt: quia inferior potestas comprehenditur
in superiori virtute, sicut sensus in intellectu, et ducatus in regno. Sed postea per constitutionem ecclesiae
determinatum est quod ad majorem se non ingerat qui prius in minoribus officiis se non humiliavit. Et inde est
quod qui ordinantur per saltum, secundum canones non reordinantur; sed id quod omissum fuerat de
praecedentibus ordinibus, eis confertur.
RA1
Ad primum ergo dicendum, quod magis conveniunt ordines ad invicem secundum similitudinem speciei quam
ordo cum baptismo; sed secundum proportionem potentiae ad actum magis convenit baptismus cum ordine quam
ordo cum ordine; quia per baptismum acquirit homo potentiam passivam recipiendi ordines; non autem per
ordinem inferiorem datur potentia passiva recipiendi majores ordines.
RA2
Ad secundum dicendum, quod ordines non sunt gradus qui occurrant in actione una, vel in uno motu, ut oporteat
ad ultimum per primum devenire; sed sunt sicut gradus in diversis rebus constituti, sicut est gradus inter
hominem et Angelum: nec oportet quod ille qui fit Angelus, prius fuerit homo. Similiter etiam est gradus inter
caput et omnia membra corporis; nec oportet quod illud quod est caput, prius fuerit pes; et similiter est in
proposito.
|a3 Articulus 3: Utrum in suscipientibus ordines requiratur bonitas vitae.
Articulus 3A
AG1
Ad tertium sic proceditur. Videtur quod in suscipientibus ordines non requiratur bonitas vitae.
Quia per ordinem aliquis ordinatur ad dispensationem sacramentorum. Sed sacramenta possunt dispensari a
bonis et a malis. Ergo non requiritur bona vita.
AG2
Praeterea, non est majus ministerium quod Deo in sacramentis exhibetur quam quod ipsi corporaliter adhibetur.
Sed a ministerio ejus corporali non repulit Dominus mulierem peccatricem et infamem, ut patet Luc. 7. Ergo nec
a ministerio ejus in sacramentis tales sunt amovendi.
AG3
Praeterea, per omnem gratiam datur aliquod remedium contra peccatum. Sed illis qui habent peccatum, non
debet aliquod remedium denegari quod eis valere possit. Cum ergo in sacramento ordinis gratia conferatur,
videtur quod debeat etiam peccatoribus hoc sacramentum dari.
SC1
Sed contra, Levit. 21, 21: homo de semine Aaron qui habuerit maculam, non offerat panes coram Domino, nec
accedat ad ministerium ejus.
Sed per maculam, ut dicit Glossa, omne vitium intelligitur. Ergo ille qui est aliquo vitio irretitus, non debet ad
ministerium ordinis adhiberi.
SC2
Praeterea, Hieronymus dicit, quod non solum episcopi et presbyteri et diaconi debent magnopere providere ut
cunctum populum cui praesident, sermone et conversatione praecedant; verum etiam inferiores gradus, et omnes
1861

