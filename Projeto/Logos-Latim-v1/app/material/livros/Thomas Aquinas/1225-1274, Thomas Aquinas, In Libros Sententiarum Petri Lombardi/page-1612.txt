Praeterea, ille qui nunquam fuit infirmus corporaliter, dicitur sanabilis. Ergo et similiter qui nunquam fuit
infirmus spiritualiter. Sed sicut sanatio in actu a vulnere peccati non est nisi per actum poenitentiae, ita nec
sanabilitas nisi per habitum. Ergo ille qui nunquam habuit infirmitatem peccati, habet habitum poenitentiae.
CO
Ad secundam quaestionem dicendum, quod habitus medius est inter potentiam et actum.
Et quia remoto priori, removetur posterius, non autem e converso; ideo remota potentia ad actum, removetur
habitus, non autem remoto actu. Et quia subtractio materiae tollit actum, propter hoc quod actus non potest esse
sine materia in quam transit; ideo habitus alicujus virtutis competit alicui cui non suppetit materia, propter hoc
quod suppetere potest, et ita in actum exire; sicut pauper homo potest habere habitum magnificentiae, sed non
actum, quia non habet magnitudinem divitiarum, quae sunt materia magnificentiae, sed potest habere: et ideo
cum innocentes in statu innocentiae non habeant peccata commissa, quae sunt materia poenitentiae, sed possint
habere; actus poenitentiae in eis esse non potest; sed habitus potest; et hoc, si gratiam habeant, cum qua omnes
virtutes infunduntur.
RA1
Ad primum ergo dicendum, quod quamvis non commiserint, possunt tamen committere; et ideo eis habitum
poenitentiae habere competit. Sed tamen habitus iste nunquam in actum exire potest, nisi forte respectu
venialium peccatorum, quia peccata mortalia tollunt ipsum. Nec tamen est frustra, quia est perfectio potentiae
naturalis.
RA2
Ad secundum dicendum, quod quamvis non sit eis debita poena in actu, tamen in eis est possibile esse aliquid
pro quo eis poena debeatur.
RA3
Ad tertium dicendum, quod remanente potentia ad peccandum, adhuc haberet locum vindicativa justitia
secundum habitum, quamvis non secundum actum, si peccata actu non essent.
Articulus 3C
AG1
Ulterius. Videtur quod sancti homines qui sunt in gloria, non habeant poenitentiam. Quia, sicut dicit Gregorius in
moralibus, beati peccatorum recordantur, sicut nos sani sine dolore dolorum memoramur. Sed poenitentia est
dolor cordis, ut dictum est. Ergo sancti in patria non habent poenitentiam.
AG2
Praeterea, sancti in patria sunt Christo conformes.
Sed in Christo non fuit poenitentia, nec fides, quae est principium poenitentiae. Ergo nec in sanctis in patria erit
poenitentia.
AG3
Praeterea, frustra est habitus qui ad actum non reducitur. Sed sancti in patria non poenitebunt actu; quia sic esset
eis aliquid contra votum. Ergo non erit in eis habitus poenitentiae.
AG4
Sed contra, poenitentia est pars justitiae.
Sed justitia est immortalis et perpetua, et in patria remanebit. Ergo et poenitentia.
AG5
Praeterea, in vitis patrum legitur a quodam patre dictum, quod etiam Abraham poenitebit de hoc quod non plura
bona fecit. Sed magis debet aliquis poenitere de malo commisso quam de bono omisso, ad quod non tenebatur;
quia de tali bono loquitur. Ergo erit ibi poenitentia de malis commissis.
CO
Ad tertiam quaestionem dicendum, quod virtutes cardinales in patria remanebunt; sed secundum actus quos
habent in fine suo, ut in 3 Lib., dist. 33, qu. 1, art. 4, in corp., dictum est; et ideo cum poenitentia virtus, sit pars
justitiae, quae est habitus cardinalis, quicumque habet habitum poenitentiae in hac vita, habebit in futura; sed non
habebit eumdem actum quem nunc habet, sed alium, scilicet gratias agere Deo pro misericordia relaxante
peccata.
RA1
Ad primum ergo dicendum, quod illa auctoritas probat quod non habent eumdem actum quem hic habet
poenitentia; et hoc concedimus.
RA2
Ad secundum dicendum, quod Christus non potuit peccare, ut in 3 Lib., dist. 12, qu. 2, art. 1, dictum est, et ideo
materia hujus virtutis non competit sibi nec actu nec potentia; et propter hoc non est simile de ipso et de aliis.
RA3
Ad tertium dicendum, quod poenitere, proprie loquendo, prout dicit actum poenitentiae qui nunc est, non erit in
patria; nec tamen habitus frustra erit, quia alium actum habebit.
RA4
1612

