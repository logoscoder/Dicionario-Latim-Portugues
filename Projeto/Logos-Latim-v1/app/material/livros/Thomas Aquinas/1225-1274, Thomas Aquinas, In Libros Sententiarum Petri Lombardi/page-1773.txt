SC1
Sed contra, ligatus corporaliter non potest alium ligare. Sed vinculum spirituale est fortius quam corporale. Ergo
excommunicatus non potest excommunicare, cum excommunicatio sit vinculum spirituale.
CO
Ad tertiam quaestionem dicendum, quod usus jurisdictionis est in comparatione ad alium hominem; et ideo, cum
omnis excommunicatus a communione fidelium separetur, quilibet excommunicatus usu jurisdictionis privatur.
Et quia excommunicatio est jurisdictionis privatio, ideo excommunicatus excommunicare non potest; et eadem
ratio est de suspenso a jurisdictione. Si enim sit suspensus ab ordine tantum, tunc non potest ea quae sunt ordinis,
sed potest ea quae sunt jurisdictionis; et e converso, si sit suspensus a jurisdictione, et non ab ordine; si autem ab
utroque, tunc neutrum potest.
RA1
Amittat jurisdictionem, amittit tamen jurisdictionis usum.
RA2
Ad secundum dicendum, quod conficere sequitur potestatem characteris qui indelebilis est; et ideo homo, ex quo
characterem ordinis habet, semper potest conficere, licet non semper ei liceat.
Secus autem est de excommunicatione quae jurisdictionem sequitur, quae auferri potest et ligari.
|a3 Articulus 3: Utrum aliquis possit seipsum, vel aequalem, vel superiorem, excommunicare.
Articulus 3A
AG1
Ad tertium sic proceditur. Videtur quod aliquis possit seipsum, vel aequalem vel superiorem, excommunicare.
Quia Angelus Dei major erat Paulo.
Matth. 11, 2: qui minor est in regno caelorum, major est illo, quo nemo inter natos mulierum major. Sed Paulus
excommunicavit Angelum de caelo, ut patet Gal. 1. Ergo homo potest superiorem excommunicare.
AG2
Praeterea, sacerdos aliquando excommunicat in generali pro furto, vel pro aliquo hujusmodi.
Sed potest contingere quod ipsemet fecit, vel superior, vel aequalis. Ergo aliquis potest se, vel aequalem vel
superiorem, excommunicare.
AG3
Praeterea, aliquis potest superiorem absolvere in foro poenitentiali, vel aequalem, sicut cum episcopi suis
subditis confitentur, et cum unus sacerdos alteri venialia confitetur. Ergo videtur quod etiam excommunicare
aliquis superiorem vel aequalem possit.
SC1
Sed contra, excommunicatio est actus jurisdictionis.
Sed aliquis non habet in se jurisdictionem, quia in eadem causa non potest quis esse reus et judex; nec iterum in
superiorem aut aequalem.
Ergo non potest aliquis superiorem vel aequalem, aut se, excommunicare.
CO
Respondeo dicendum ad primam quaestionem, quod cum per jurisdictionem aliquis constituatur in gradu
superioritatis respectu ejus in quem habet jurisdictionem, quia est judex ejus; ideo nullus habet in seipsum, vel
superiorem vel aequalem jurisdictionem, et per consequens nullus potest seipsum excommunicare, vel
superiorem vel aequalem.
RA1
Ad primum ergo dicendum, quod apostolus loquitur sub hypothesi, idest si poneretur Angelus peccare; sic enim
non esset apostolo superior, sed inferior. Nec est inconveniens quod in conditionalibus quarum antecedentia
impossibilia sunt, et consequentia impossibilia sint.
RA2
Ad secundum dicendum, quod in tali casu nullus excommunicatur; quia par in parem nullum habet imperium.
RA3
Ad tertium dicendum, quod absolutio et ligatio in foro confessionis est quo ad Deum tantum, apud quem aliquis
alio inferior redditur pro peccato. Sed excommunicatio est in judicio exteriori, in quo aliquis non amittit
superioritatem ex hoc ipso quod peccat. Unde non est similis ratio de utroque foro.
Et tamen in foro confessionis aliquis non potest seipsum absolvere, nec superiorem nec aequalem, de mortali,
nisi ex commissione sibi facta; de venialibus autem potest, quia venialia ex quibuslibet sacramentis gratiam
conferentibus remittuntur; unde remissio venialium sequitur potestatem ordinis.
Articulus 3B
AG1

1773

