Fecit autem Deus in nobis naturam, et perfectiones naturae, et defectus poenales, et etiam quosdam naturales,
sicut indigentiam cibi, quam etiam homo in statu innocentiae habuisset: et ideo hos defectus simul cum natura in
sua persona suscepit: haec enim in sua persona suscipere, est ipsa Deo repraesentare ad placandum ipsum nobis.
RA1
Ad primum ergo dicendum, quod desiderium sanctorum patrum fuit ut veniret in fortitudine spirituali, scilicet
gratiae et scientiae et virtutis, quae per hos defectus quos Christus assumpsit non impeditur.
RA2
Ad secundum dicendum, quod quamvis culpa non praecesserit in ipso, tamen praecessit in natura humana, quam
Deo reconciliare venerat; et ideo inquantum consideratur ut gerens vicem totius naturae in satisfaciendo pro ipsa,
quidquid in natura humana ad defectum pertinens, rationem justae poenae habet, etiam in ipso habuit.
RA3
Ad tertium dicendum, quod infirmitas curatur optime per curationem suae causae, et per consequens per
contraria causae. Causa autem horum defectuum in nobis est culpa; et ideo per contraria culpae hos defectus
curare debuit, scilicet per gratiam et virtutes.
RA4
Ad quartum dicendum, quod venerat vincere fortem per justitiam, satisfaciendo; et ideo oportuit quod haberet
defectus, secundum quod satisfaceret.
Et praeterea per fortitudinem oppositam istis defectibus non vincitur diabolus, sed per fortitudinem virtutis et
gratiae.
RA5
Ad quintum dicendum, quod culpa non solum repugnat Deo, quia in ipsum non cadit, sed etiam quia ab ipso
separat: quia est perversitas voluntatis, secundum quam anima nata est Deo conjungi: sed infirmitas quamvis in
Deum non cadat, tamen a Deo non separat; et ideo non est similis ratio.
RA6
Ad sextum dicendum, quod Christus non venerat manifestare se secundum humanam naturam, sed secundum
divinam; unde dixit: ergo non quaero gloriam meam, sed ejus qui me misit. Gloriam autem Dei magis clarificavit
per assumptam infirmitatem, inquantum inventum est quod id quod est infirmius Dei, est potentius hominibus; 1
corinth. 1.
|a2 Articulus 2: Utrum omnes defectus praeter peccatum accipere debuit.
AG1
Ad secundum sic proceditur. Videtur, quod Christus debuit omnes defectus praeter peccatum assumere. Heb. 2,
17, dicitur, quod debuit per omnia fratribus assimilari ut misericors fieret. Sed misericordia respicit omnem
miseriam. Ergo debuit omnes nostros defectus assumere.
AG2
Praeterea, sicut dicit Damascenus, quod est inassumptibile, est incurabile. Sed ipse venerat omnes nostros
defectus curare, ergo debuit omnes suscipere.
AG3
Praeterea, in susceptione nostrorum defectuum manifestatur Christi humilitas. Sed ipse humiliatus est
quantumcumque humiliari potuit; ut dicit bernardus. Ergo ipse debuit omnes nostros defectus suscipere.
AG4
Praeterea, omnes defectus aequaliter dedecent Dei majestatem. Si ergo aliquos suscepit, eadem ratione omnes
suscipere debuit.
AG5
Praeterea, ipse curavit naturam nostram per gratiam et infirmitatem quam accepit. Sed ipse accepit omnem
gratiam. Ergo omnem defectum suscipere debuit.
SC1
Sed contra, Christus, qui totam humanam naturam curare venerat, debuit integram habere. Sed quidam defectus
sunt qui integritati naturae repugnant, sicut caecitas, et defectus membrorum. Ergo non omnes defectus debuit
habere.
SC2
Praeterea, Christus debuit esse perfectus in gratia.
Sed quidam defectus sunt qui perfectioni gratiae repugnant, sicut ignorantia, et difficultas ad bonum.
Ergo non omnes defectus habere debuit.
SC3
Praeterea, contraria nata non sunt fieri in eodem.
Sed quaedam infirmitates sunt sibi contrariae ex contrariis causis causatae. Ergo non potuit omnes nostras
infirmitates habere.
CO

999

