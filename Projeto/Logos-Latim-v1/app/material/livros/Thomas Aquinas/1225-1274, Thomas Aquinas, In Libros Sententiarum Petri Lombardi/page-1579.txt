Ad secundum dicendum, quod in baptismo datur primum esse spirituale; et ideo effectus ejus non impeditur nisi
per propositum peccati mortalis committendi, quod directe vitae spirituali opponitur.
Sed in hoc sacramento fit conjunctio ad finem, quae debet esse per debitam operationem; et ideo defectus talis
operationis impedit effectum hujus sacramenti.
RA3
Ad tertium dicendum, quod quamvis peccatum veniale non faciat fictum simpliciter, facit tamen fictum quo ad
aliquid. Nec tamen dicendum quod omne peccatum veniale impediat effectum hujus sacramenti, sed solum illud
quod tollit actualem devotionem quae exigitur in hoc sacramento.
|a2 Articulus 2: Utrum virtute hujus sacramenti venialia peccata dimittantur.
Articulus 2A
AG1
Ad secundum sic proceditur. Videtur quod virtute hujus sacramenti venialia peccata non dimittantur.
Qua enim ratione dimittitur unum, et aliud. Sed omnia non dimittuntur; quia sic aliquis esset frequenter absque
omni veniali peccato; quod est contra illud quod dicitur 1 joan. 1, 8: si dixerimus quod peccatum non habemus,
nosipsos seducimus.
Ergo non delet aliquod peccatum veniale.
AG2
Praeterea, peccatum non deletur nisi per id quod habet oppositionem ad ipsum. Sed veniale peccatum non habet
oppositionem ad gratiam, quam hoc sacramentum confert. Ergo virtute hujus sacramenti venialia non
dimittuntur.
AG3
Praeterea, baptismus, quia dimittit omnia peccata mortalia et venialia, non requirit luctum exteriorem. Si ergo in
hoc sacramento venialia peccata dimittantur, non requiritur quod post sumptionem hujus sacramenti aliquis
faceret poenitentiam de peccatis venialibus; quod falsum est.
SC1
Sed contra, innocentius dicit, quod hoc sacramentum venialia delet, et cavet mortalia.
SC2
Praeterea, ut ex verbis Ambrosii in littera positis accipi potest, hoc sacramentum datur in remedium quotidianae
infirmitatis. Sed quotidiana peccata dicuntur venialia. Ergo hoc sacramentum tollit venialia.
CO
Respondeo dicendum ad primam quaestionem, quod virtute hujus sacramenti fit quaedam transformatio hominis
ad Christum per amorem, ut dictum est, et hoc est proprius ejus effectus. Et quia ex fervore caritatis peccata
venialia dimittuntur, propter hoc quod dicto fervori contrariantur, ideo ex consequenti, virtute hujus sacramenti,
venialia delentur.
RA1
Ad primum ergo dicendum, quod tantus potest esse devotionis fervor, quod omnia venialia peccata deleat. Neque
est inconveniens quod aliqua hora homo sit absque omni peccato veniali; quamvis hoc diu durare non possit
propter difficultatem vitandi peccata venialia. Nec tamen oportet quod semper omnia peccata venialia deleat, sed
secundum mensuram devotionis: quia non est proximus effectus ejus deletio venialium, sed ex consequenti, ut ex
dictis patet.
RA2
Ad secundum dicendum, quod in hoc sacramento non solum confertur gratia habitualis, sed excitatur fervor
actualis devotionis; et ideo gratiae hujus sacramenti non solum mortalia, sed etiam venialia opponuntur.
RA3
Ad tertium dicendum, quod baptismus habet pro principali effectu delere peccatum; et ideo quando non
impeditur, delet omnia; sed non est ita in hoc sacramento; et ideo ratio non sequitur.
Articulus 2B
AG1
Ulterius. Videtur quod etiam virtute hujus sacramenti dimittantur mortalia. Dicitur enim in collecta illa:
purificent nos, quaesumus Domine, sacramenta quae sumpsimus; et mox: praesta ut hoc tuum sacramentum sit
ablutio scelerum. Sed scelera dicuntur mortalia peccata. Ergo delet peccata mortalia.
AG2
Praeterea, hoc sacramentum expressius passionem Christi repraesentat quam baptismus. Sed baptismus virtute
passionis in eo operantis delet peccata mortalia. Ergo et hoc sacramentum.
AG3
Praeterea, minima gratia sufficit ad delendum omnia mortalia. Sed hoc sacramentum gratiam confert. Ergo
mortalia delet.
1579

