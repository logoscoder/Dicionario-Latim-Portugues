Ad primum ergo dicendum, quod vinculum ordinis solvit vinculum matrimonii ratione redditionis debiti, ex qua
parte habet repugnantiam ad matrimonium ex parte ejus qui ordinem suscipit; quia non potest petere debitum,
nec uxor tenetur ei reddere. Sed tamen non solvit ex parte alterius; quia ipse uxori tenetur debitum reddere, si
non possit eam inducere ad continentiam.
RA2
Ad secundum dicendum, quod si uxor sciat, et de ejus consensu vir ordinem sacrum susceperit, tenetur
continentiam perpetuam vovere; non tamen tenetur religionem intrare, si sibi non timeat de periculo castitatis,
propter hoc quod vir ejus solemne votum emisit; secus autem si emisisset votum simplex. Si autem sine ejus
consensu susceperit, non tenetur; quia ex hoc nullum sibi praejudicium generatur.
RA3
Ad tertium dicendum, quod sicut probabilius videtur (quamvis quidam contrarium dixerint), etiam Graeci non
debent accedere ad sacros ordines sine consensu uxorum, quia ad minus tempore ministerii sui fraudarentur
debiti redditione; quo fraudari non possunt secundum ordinem juris, si eis contradicentibus aut ignorantibus viri
ordines susceperint.
RA4
Ad quartum dicendum, quod, sicut dicitur, eo ipso quod mulier consentit apud Graecos quod vir suus ordinem
suscipiat, obligat se ad hoc quod ipsa in perpetuum alteri non nubat; quia significatio matrimonii non servaretur,
quae in matrimonio sacerdotis praecipue exigitur. Si autem sine consensu ejus ordinatur, non videtur ad hoc
teneri.
RA5
Ad quintum dicendum, quod matrimonium habet pro causa nostrum consensum; non autem ordo, sed habet
causam sacramentalem determinatam a Deo; et ideo matrimonium potest impediri ex ordine praecedente, quod
non sit verum matrimonium; non autem ordo ex matrimonio, quod non sit verus ordo; quia sacramentorum virtus
est immutabilis; sed actus humani possunt impediri.

|+d37.q2 Distinctio 37, Quaestio 2
|a0 Prologus
Deinde quaeritur de uxoricidio; et circa hoc quaeruntur duo: 1 utrum in aliquo casu liceat uxorem occidere; 2
utrum uxoricidium impediat matrimonium.
|a1 Articulus 1: Utrum liceat viro uxorem interficere in actu adulterii deprehensam.
AG1
Ad primum sic proceditur. Videtur quod liceat viro uxorem interficere in actu adulterii deprehensam.
Lex enim divina praecipit adulteras lapidari. Sed ille qui legem divinam exequitur, non peccat. Ergo nec
occidens propriam uxorem, si sit adultera.
AG2
Praeterea, illud quod licet legi, licet ei cui lex hoc committit. Sed legi licet interficere adulteram, aut quamlibet
personam ream mortis. Cum ergo lex commiserit viro interfectionem uxoris in actu adulterii deprehensae,
videtur quod ei liceat.
AG3
Praeterea, vir habet majorem potestatem super uxorem adulteram quam super eum qui cum ipsa adulterium
commisit. Sed si vir percutiat clericum quem cum propria uxore invenit, non est excommunicatus. Ergo videtur
quod etiam liceat interficere propriam uxorem in adulterio deprehensam.
AG4
Praeterea, viri est uxorem suam corrigere.
Sed correctio fit per inflictionem justae poenae.
Cum ergo justa poena adulterii sit mors, quia est capitale crimen; videtur quod liceat viro uxorem adulteram
occidere.
SC1
Sed contra, in littera dicitur, quod ecclesia Dei, quae nunquam constringitur legibus mundanis, gladium non
habet nisi spiritualem. Ergo videtur quod ei qui vult esse de ecclesia, non sit licitus usus legis illius quae
uxoricidium permittit.
SC2
Praeterea, vir et uxor ad paria judicantur. Sed uxori non licet interficere virum in adulterio deprehensum.
Ergo nec viro uxorem.
CO

1987

