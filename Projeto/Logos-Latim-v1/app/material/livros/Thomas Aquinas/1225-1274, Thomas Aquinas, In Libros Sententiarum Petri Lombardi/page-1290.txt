quo ad aliquem consistit principaliter in hoc in quo ille magis exercitatur; sicut quidam magis insistunt operibus
justitiae, quidam vero operibus temperantiae, et sic de aliis.
RA2
Ad secundum dicendum, quod Philosophus ibi accipit philosophiam stricte pro sapientia de divinis, quae speciali
nomine philosophia prima dicitur.
RA3
Ad tertium dicendum, quod quamvis illa consideret interdum contemplativus, non tamen in his principaliter
consistit contemplativa vita.
|a3 Articulus 3: Utrum vita activa consistat tantum in his quae sunt ad alterum.
Articulus 3A
AG1
Ad tertium sic proceditur. Videtur quod activa vita non consistat principaliter in his quae ad alterum sunt. Vita
enim activa ordinatur ad contemplativam, inquantum disponit hominem ad contemplationis actum. Sed per
virtutes quae ordinant hominem in seipso, maxime disponitur homo ad contemplationem, sicut per castitatem, ut
dicit Commentator in 7 physic..
Ergo vita activa praecipue consistit in his quae sunt hominis ad seipsum.
AG2
Praeterea, vita contemplativa principaliter consistit in contemplatione ejus quod maxime diligitur.
Ergo et vita activa similiter. Sed homo magis debet seipsum diligere quam alios in his quae virtutis sunt, ut
supra, dist. 29, qu. 1, art. 5, dictum est. Ergo et vita activa magis consistit in hoc quod homo seipsum ordinet
quam aliis intendat.
AG3
Praeterea, in his praecipue videtur consistere activa vita in quibus a contemplativa dividitur.
Sed in his quae ad alium sunt etiam contemplativa communicat: quia ad eamdem vitam pertinere videtur
contemplari et contemplata docere.
In passionibus autem propriis moderandis non communicat activa vita cum contemplativa. Ergo activa vita
praecipue consistit in his quae sunt ad seipsum.
SC1
Sed contra, Isidorus in Lib. Differentiarum: activa vita est quae in operibus justitiae et proximi utilitate versatur.
Sed utrumque istorum ad alterum pertinere videtur. Ergo in his quae ad alterum sunt, praecipue vita activa
consistit.
SC2
Praeterea, vita activa fecunda dicitur; unde per Liam significatur. Sed fecunditas ista non consistit nisi in
operationibus quae fiunt ad alios. Ergo vita activa in his praecipue consistit.
CO
Respondeo dicendum ad primam quaestionem, quod activa vita consistit in omnibus agibilibus, sive sint ad
seipsum, sive ad alium; sed principaliter consistit in his quae ad alium sunt; quia bonum multorum, secundum
Philosophum in principio ethic., est divinius quam bonum unius; unde et justitia quae ad alterum est, a
Philosopho in 5 ethic., dicitur esse pulcherrima virtutum. Sicut autem vita contemplativa consistit principaliter in
optimo contemplabili, ita vita activa in optimo agibili.
RA1
Ad primum igitur dicendum, quod per ea quae ad seipsum sunt homo disponit se tantum ad contemplativam;
licet per ea quae ad alium comparantur, homo et se et alios disponat, ubi divinius est.
RA2
Ad secundum dicendum, quod in hoc ipso quod homo aliorum saluti et regimini studet, se plus diligit, et sibi
meliorem partem reservat: quia divinius est et sibi et aliis causam bonae operationis esse, quam sibi tantum, sicut
dicit Philosophus in 10 ethic..
RA3
Ad tertium dicendum, quod doctrina est duplex.
Quaedam quae ad cognitionem veritatis tantum ordinatur; et haec quamvis ad alterum sit, limites tamen vitae
contemplativae non exit. Est autem quaedam doctrina quae ordinatur ad persuadendum bonos mores, quae
praedicatio dicitur; et haec ad vitam activam pertinet. Unde Gregorius: qui ad laborem praedicationis se dirigit,
minus videt, et amplius parit: et sic significatur per Liam, quae erat fecunda, et lippis oculis.
Vel dicendum, quod doctrina potest dupliciter considerari.
Uno modo secundum quod est ad exercitium cognitionis, et profectum ipsius docentis; et sic ad vitam
contemplativam pertinet. Alio modo secundum quod intenditur bonum alterius. Sic autem ea quae cognitionis
sunt etiam speculativae, exercentur per modum dispositionis rerum temporalium (inter quae proximus

1290

