mortales aegritudines incurrere; unde etiam Galenus dicit quod summa medicina est abstinentia. Inveniuntur
etiam ad sensum, abstinentes ut frequenter diutius vivere; et ideo praedicta subtractio non potest dici mortis
occasio, cum se habeat ad utrumque, scilicet ad prolongandum et breviandum vitam. Subtractio autem ejus quod
non est necessarium, nec hoc nec illo modo est de necessitate virtutis temperantiae.
RA4
Ad quartum dicendum, quod quamvis homo post statum peccati magis infirmetur quantum ad passibilitatem
corporis, ex qua fames causatur, cui per alimentum subvenitur; tamen ex altera parte est gravior infirmitas et
periculosior, cui jejunium subvenit; scilicet concupiscentiae morbus, qui in statu innocentiae non erat; et ideo ad
hunc morbum extirpandum magis intendere oportet, sicut etiam medici periculosiori morbo sollicitius
subveniunt.
Articulus 1C
AG1
Ulterius. Videtur quod jejunium non sit actus temperantiae. Quia canon dicit de consecr., dist. 5: jejunium
quadragesimale est decima totius anni. Sed dare decimam est actus justitiae. Ergo et jejunare; non igitur
temperantiae.
AG2
Praeterea, ad fortitudinem pertinet molestias perferre. Sed hoc accidit in jejunio. Ergo jejunium est actus
fortitudinis; non ergo temperantiae.
AG3
Praeterea, prudentiae pars est cautela, ut in 3 Lib., dist. 33, qu. 3, art. 1, quaestiunc. 3, dictum est. Sed jejunium
ad cautelam peccatorum carnis inductum est. Ergo est actus prudentiae.
SC1
Sed contra, materia propria temperantiae sunt delectabilia tactus, ut dicitur in 3 ethic..
Sed circa hujusmodi est jejunium, quia est circa cibos. Ergo jejunium est actus temperantiae.
SC2
Praeterea, abstinentia est species temperantiae.
Sed jejunium est abstinentia. Ergo est temperantiae actus.
CO
Ad tertiam quaestionem dicendum, quod quamvis aliquis actus a pluribus virtutibus possit procedere, sicut ab
imperantibus ipsum vel dirigentibus ad eum, vel quocumque modo ad ipsum juvantibus; tamen illius virtutis
proprie actus dicitur quae elicit ipsum, a qua scilicet procedit formaliter quasi in similitudinem speciei, sicut
calefactio a calore. Sed tam virtutes quam actus virtutum penes objecta distinguuntur; et ideo actus ab illa virtute
elicitur quae secum convenit in propria ratione objecti. Et quia jejunium in objecto cum temperantia convenit
quantum ad illam temperantiae partem quae abstinentia dicitur; ideo ejus actus proprie jejunium est, quamvis ab
aliis virtutibus procedere per dictos modos etiam possit.
RA1
Ad primum ergo dicendum, quod actus justitiae est reddere debitum. Non autem est debitum facere decimam de
tempore, sed de rebus possessis aliquo modo. Dicitur autem jejunium decima totius anni per quamdam
adaptationem; et ideo non oportet quod sit actus justitiae.
RA2
Ad secundum dicendum, quod fortitudinis est perferre molestias ab exteriori illatas: hoc autem non est in jejunio.
RA3
Ad tertium dicendum, quod in omnibus virtutibus moralibus actus dirigitur prudentia, ut in 3 Lib., dist. 38,
quaest. 2, art. 5, dictum est; et sic actus aliarum virtutum sunt etiam prudentiae.
Articulus 1D
AG1
Ulterius. Videtur quod jejunium non cadat in praecepto. Nam super illud psalm. 44: omnis gloria ejus filiae regis
ab intus, dicit Glossa Augustini, quod gloria ecclesiae in interioribus virtutibus consistit, sicut fides, spes, caritas.
Sed omne praeceptum ecclesiae ad gloriam ecclesiae ordinatur.
Ergo de jejunio exteriori non potest esse praeceptum.
AG2
Praeterea, ea quae sunt supererogationis, ad consilium pertinent, ad quod nullus obligatur nisi ex voto. Sed
jejunium est hujusmodi. Ergo non obligatur ad ipsum aliquis ex praecepto.
AG3
Praeterea, quicumque transgreditur praeceptum, peccat mortaliter. Si ergo jejunium institutum ab ecclesia cadit
sub praecepto, tunc si aliquis unum diem tantum frangeret Quadragesimae, mortaliter peccaret; quod videtur
grave dicere.
CO1
1659

