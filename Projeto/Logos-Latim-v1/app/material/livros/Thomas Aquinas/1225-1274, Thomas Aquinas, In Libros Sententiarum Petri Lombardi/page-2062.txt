Augustinum; ita ezechiel diversa quae in resurrectione futura sunt expressit, quamvis omnia simul futura sint in
instanti.
RA2
Ad secundum dicendum, quod quamvis illae operationes sint consequentes invicem natura, sunt tamen simul
tempore: quia vel sunt in eodem instanti, vel una est in instanti ad quod alia terminatur.
RA3
Ad tertium dicendum, quod idem videtur esse de sono illo et de formis sacramentorum; scilicet quod in ultimo
instanti prolationis effectum suum habebunt.
RA4
Ad quartum dicendum, quod congregatio cinerum, quae sine motu locali esse non potest, fiet ministerio
Angelorum; et ideo erit in tempore, sed imperceptibili, propter facilitatem operandi quae competit Angelis.
Articulus 3D
AG1
Ulterius. Videtur quod resurrectio non erit noctis tempore. Quia resurrectio non erit donec atteratur caelum, ut
dicitur job 14. Sed cessante motu caeli, quod dicitur ejus attritio, non erit tempus, neque dies neque nox. Ergo
resurrectio non erit in nocte.
AG2
Praeterea, finis uniuscujusque rei debet esse perfectissimus. Sed tunc erit finis temporis; unde in Apoc. Dicitur
quod tempus amplius non erit. Ergo tunc debet esse tempus in sui optima dispositione; et ita debet esse dies.
AG3
Praeterea, qualitas temporis debet respondere his quae geruntur in tempore. Unde joan. 14, fit mentio de nocte,
quando Judas exivit a consortio lucis. Sed tunc erit perfecta manifestatio omnium quae nunc latent; quia cum
venerit Dominus, illuminabit abscondita tenebrarum, et manifestabit consilia cordium, ut dicitur 1 corinth. 4, 5.
Ergo debet esse in die.
SC1
Sed contra, resurrectio Christi est exemplar nostrae resurrectionis. Sed resurrectio Christi fuit in nocte, ut
Gregorius dicit in homil. Paschali.
Ergo et nostra resurrectio nocturno tempore erit.
SC2
Praeterea, adventus Domini comparatur adventui furis in domum, ut patet Lucae 12. Sed fur in tempore noctis in
domum venit. Ergo in tempore nocturno veniet. Sed veniente ipso fiet resurrectio, ut dictum est. Ergo resurrectio
fiet tempore nocturno.
CO
Ad quartam quaestionem dicendum, quod determinata hora temporis qua fiet resurrectio, pro certo sciri non
potest, ut patet in littera; tamen satis probabiliter dicitur a quibusdam, quod resurrectio erit quasi in crepusculo,
sole existente in oriente, et luna in occidente: quia in tali dispositione sol et luna creduntur creata, ut sic eorum
circulatio compleatur penitus per reditum ad eumdem punctum; unde de Christo dicitur quod resurrexit tali hora.
RA1
Ad primum ergo dicendum, quod quando resurrectio erit, non erit tempus, sed finis temporis: quia in eodem
instanti in quo cessabit motus caeli, erit resurrectio mortuorum; et tamen erit situs siderum secundum
dispositionem qua se habet nunc in aliqua determinata hora; et secundum hoc dicitur resurrectio futura tali vel
tali hora.
RA2
Ad secundum dicendum, quod optima dispositio temporis dicitur esse in meridie propter illuminationem solis.
Sed tunc civitas Dei non egebit sole neque luna; quia claritas Dei illuminabit eam, ut dicitur Apoc. 21; et ideo
quantum ad hoc non refert utrum in die vel in nocte resurrectio fiat.
RA3
Ad tertium dicendum, quod tempori illi congruit manifestatio quantum ad ea quae tunc gerentur, et occultatio
quantum ad determinationem ipsius temporis; et ideo utrumque congrue fieri potest, ut scilicet resurrectio sit in
die, vel in nocte.
|a4 Articulus 4: Utrum mors erit terminus a quo resurrectionis in omnibus.
Articulus 4A
AG1
Ad quartum sic proceditur. Videtur quod mors non erit terminus a quo resurrectionis in omnibus.
Quia quidam non morientur, sed immortalitate supervestientur: dicitur enim in symbolo, quod ipse venturus est
judicare vivos et mortuos.

2062

