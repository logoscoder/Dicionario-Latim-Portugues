Sed fides generat caritatem, sicut dicitur Matth. 1, in Glossa. Cum ergo fides evacuetur, et caritas evacuabitur.
AG3
Praeterea, sicut fides est aenigmatica, ita et caritas; quia caritas movet affectum in id quod non per speciem
videtur. Sed fides quae est aenigmatica, evacuabitur. Ergo et caritas.
AG4
Praeterea, motus cessat cum perventum fuerit ad terminum. Sed caritas est quidam motus mentis in Deum. Ergo
cum ad terminum pervenietur, caritas cessabit.
AG5
Praeterea, ea quae sunt unius rationis, unum in alterum potest proficere, si differant secundum perfectum et
imperfectum. Sed caritas viae quamvis possit crescere, nunquam tamen potest pervenire ad modum caritatis
patriae. Ergo caritas viae et patriae non sunt unius speciei; et ita videtur quod caritas evacuetur.
SC1
Sed contra, 1 corinth. 13, 8: caritas nunquam excidit.
SC2
Praeterea, praesentia amati non tollit amorem, sed auget. Caritas autem est amor Dei. Ergo quando Deum
praesentem videbimus, non tolletur caritas, sed magis augebitur.
CO
Respondeo dicendum, quod amor secundum rationem suae speciei non importat aliquid imperfectionis, sed
magis perfectionem, inquantum importat terminationem affectus, et quamdam informationem in re amata; unde
gloria adveniens nihil de his quae ad speciem caritatis pertinent, tollet; et ideo caritas non destruetur.
RA1
Ad primum ergo dicendum, quod illa imperfectio est accidentalis caritati; et ideo ea remota, nihilominus caritas
eadem numero remanebit.
RA2
Ad secundum dicendum, quod fides est causa caritatis ratione cognitionis; cognitio autem manebit, ut dictum est,
art. Praeced. Quaestiunc. 2.
RA3
Ad tertium dicendum, quod aenigma est essentiale fidei, quia pertinet ad rationem proprii objecti; sed est
accidentale caritati; et ideo non est similis ratio.
RA4
Ad quartum dicendum, quod amare non dicit motum qui sit actus imperfecti, sed qui est actus perfecti, sicut
sentire et intelligere, ut dicit Philosophus in 3 de anima; et ideo ratio non sequitur.
RA5
Ad quintum dicendum, quod hoc quod caritas viae manens in via, non potest pervenire ad perfectionem caritatis
patriae, est propter statum viatoris, et non quantum ad id quod est de ratione caritatis, inquantum viator non
possidet perfecte quod amat.
|a3 Articulus 3: Utrum ordo dilectionis, qui modo est, fuerit in Christo, vel in sanctis qui sunt in patria.
Articulus 3A
AG1
Ad tertium sic proceditur. Videtur quod ordo dilectionis qui modo est, non fuerit in Christo, nec in sanctis qui
sunt in patria, quantum ad dilectionem inimicorum. Quia inimici sanctorum, ad minus post diem judicii non
erunt nisi Daemones et damnati. Sed ad illos non est habenda caritas, ut supra, dist. 28, art. 5, dictum est. Ergo
non diligent inimicos.
AG2
Praeterea, in eis erit summa conformitas voluntatum ad Deum. Sed Deus inimicos sanctorum non diligit, sed
odit. Ergo nec Christus et beati suos inimicos diligent.
AG3
Praeterea, quicumque diligit aliquem ex caritate, vult ei bonum vitae aeternae. Sed hoc Christus non voluit
inimicis, nec beati: quia si vellent, etiam fieret. Ergo non diligunt inimicos ex caritate.
SC1
Sed contra, diligere inimicum ad perfectionem caritatis pertinet. Sed in Christo et in beatis est perfectissima et
amplissima caritas. Ergo ipsi inimicos diligunt.
SC2
Praeterea, Christus ex caritate dilexit illos pro quibus mortuus est; joan. 15, 13: majorem hac dilectionem nemo
habet ut animam suam ponat quis pro amicis suis. Sed mortuus est pro inimicis; Rom. 5. Ergo dilexit inimicos; et
eadem ratione beati.
CO

1211

