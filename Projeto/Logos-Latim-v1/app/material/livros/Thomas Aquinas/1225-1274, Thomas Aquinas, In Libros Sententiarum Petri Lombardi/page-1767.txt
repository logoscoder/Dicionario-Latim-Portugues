Ad quartum dicendum, quod quidam dicunt, quod in prima absolutione tantum dimittitur VI clavium, quantum
dimitti potest; sed tamen valet iterata confessio tum propter instructionem, tum propter majorem certitudinem,
tum propter intercessionem confessoris, tum propter verecundiae meritum.
Sed hoc non videtur verum: quia etsi haec esset ratio confessionem iterandi, non tamen esset ratio iterandi
absolutionem, praecipue in eo qui non habet aliquam causam dubitationis de praecedenti absolutione (ita enim
poterit dubitare post secundam absolutionem, sicut post primam): sicut videmus quod sacramentum extremae
unctionis non iteratur super eumdem morbum, eo quod totum quod per sacramentum fieri potuit, semel factum
est. Et praeterea in secunda confessione non requireretur quod haberet claves ille cui fit confessio, si nihil ibi vis
clavium operatur. Et ideo dicunt, quod etiam in secunda absolutione VI clavium de poena remittitur, quia in
secunda absolutione gratiae confertur augmentum; et quanto major gratia recipitur, minus de impuritate peccati
praecedentis manet; et ideo minor poena purgans debetur. Unde etiam in prima absolutione alicui plus et minus
de poena dimittitur VI clavium, secundum quod plus se ad gratiam disponit; et potest esse tanta dispositio, quod
etiam ex VI contritionis tota poena tollatur, ut praedictum est, dist. 17, quaest. 3, art. 3 quaestiunc. 2, in corp..
Unde etiam non est inconveniens, si per frequentem confessionem etiam tota poena tollatur, ut peccatum omnino
remaneat impunitum, pro quo poena Christi satisfecit.
Articulus 3C
AG1
Ulterius. Videtur quod sacerdos per potestatem clavium ligare non possit. Virtutes enim sacramentales
ordinantur contra peccatum ut medicina.
Sed ligare non est medicina peccati, sed magis aggravatio morbi, ut videtur. Ergo sacerdos per vim clavium,
quae est vis sacramentalis, non potest ligare.
AG2
Praeterea, sicut absolvere vel aperire est amovere obstaculum, ita ligare est obstaculum ponere.
Sed obstaculum regni peccatum est, quod nobis ex alio imponi non potest, quia non nisi voluntate peccatur. Ergo
sacerdos ligare non potest.
AG3
Praeterea, claves ex passione Christi efficaciam habent. Sed ligare non est effectus passionis.
Ergo ex clavium potestate non potest sacerdos ligare.
SC1
Sed contra est quod dicitur Matth. 16, 19: quodcumque ligaveris super terram, erit ligatum et in caelis.
SC2
Praeterea, potestates rationales sunt ad opposita.
Sed potestas clavium est potestas rationalis, cum habeat discretionem adjunctam. Ergo habet se ad opposita.
Ergo si potest solvere, potest et ligare.
CO
Ad tertiam quaestionem dicendum, quod operatio sacerdotis in usu clavium est conformis Dei operationi, cujus
minister est. Deus autem habet operationem et in culpam et in poenam; sed in culpam ad solvendum quidem
directe, ad ligandum autem indirecte, inquantum obdurare dicitur dum gratiam non largitur; sed in poenam habet
operationem directe quantum ad utrumque, quia et poenam parcit, et poenam infligit. Similiter ergo sacerdos, etsi
in absolvendo ex VI clavium habeat aliquam operationem ordinatam ad culpae dimissionem modo jam dicto,
non tamen in ligando aliquam operationem habet in culpam; nisi ligare dicatur inquantum non absolvit, sed
ligatos ostendit. Sed in poenam habet potestatem et ligandi et solvendi; solvit enim a poena quam dimittit, sed
ligat ad poenam quae remanet. Sed ad hanc ligare dupliciter dicitur. Uno modo considerando ipsam quantitatem
poenae in communi; et sic non ligat nisi inquantum non solvit, sed ligatum ostendit. Alio modo, considerando
poenam hanc vel illam determinate; et sic ligat ad poenam, imponendo eam.
RA1
Ad primum ergo dicendum, quod illud residuum poenae ad quod obligat, est medicina purgans peccati
impuritatem.
RA2
Ad secundum dicendum, quod obstaculum regni non solum peccatum est, sed etiam poena; quam qualiter
sacerdos imponat, dictum est.
RA3
Ad tertium dicendum, quod etiam passio Christi obligat nos ad poenam aliquam, per quam ei conformemur.
Articulus 3D
AG1
Ulterius. Videtur quod possit ligare et solvere secundum proprium arbitrium. Hieronymus enim dicit: mensuram
temporis in agendo poenitentiam non satis aperte praefigunt canones pro unoquoque crimine, ut de singulis

1767

