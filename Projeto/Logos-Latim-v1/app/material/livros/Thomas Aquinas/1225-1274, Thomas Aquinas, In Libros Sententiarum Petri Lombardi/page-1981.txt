inclinat ut ex peccato poenam reportet; et sic servitus in poenam peccati introducta est. Nec est inconveniens
aliquid naturale per hoc quod est contra naturam hoc modo impediri; sic enim matrimonium impeditur per
impotentiam coeundi, quae est contra naturam modo praedicto.
RA3
Ad tertium dicendum, quod jus naturale dictat quod poena sit pro culpa infligenda, et quod nullus sine culpa
puniri debeat; sed determinare poenam secundum conditionem personae et culpae, est juris positivi; et ideo
servitus, quae est quaedam poena determinata, est de jure positivo, et a naturali proficiscitur, sicut determinatum
ab indeterminato; et eodem jure positivo determinante est factum quod servitus ignorata matrimonium impediat,
ne aliquis sine culpa puniatur: est enim quaedam poena uxoris quod habeat virum servum, et e converso.
RA4
Ad quartum dicendum, quod aliqua impedimenta sunt quae faciunt matrimonium illicitum. Et quia voluntas
nostra non facit aliquid esse illicitum vel licitum, sed lex cui voluntas subdi debet; ideo ignorantia talis
impedimenti quae voluntarium tollit, vel scientia, nihil facit ad hoc quod matrimonium teneat: et tale
impedimentum est affinitas, vel votum, et cetera hujusmodi. Quaedam autem impedimenta sunt quae faciunt
matrimonium inefficax ad solutionem debiti; et quia in voluntate nostra consistit debitum nobis relaxare, ideo
talia impedimenta, si sint cognita, matrimonium non tollunt, sed solum quando ignorantia voluntarium excludit;
et tale impedimentum est servitus, et impotentia coeundi. Et quia etiam de se habent aliquam rationem
impedimenti, ideo ponuntur specialia impedimenta praeter errorem. Non autem personae variatio ponitur
speciale impedimentum praeter errorem: quia persona altera subintroducta non habet rationem impedimenti, nisi
ex intentione contrahentis.
RA5
Ad quintum dicendum, quod libertas non impedit matrimonii actum; unde libertas ignorata non impedit
matrimonium.
RA6
Ad sextum dicendum, quod lepra non impedit matrimonium quantum ad primum actum suum, eo quod leprosi
debitum reddere possunt libere, quamvis aliqua gravamina matrimonio inferant quantum ad secundos effectus; et
ideo non impedit matrimonium sicut servitus.
|a2 Articulus 2: Utrum servus matrimonium contrahere possit sine consensu Domini.
AG1
Ad secundum sic proceditur. Videtur quod servus matrimonium contrahere non possit sine consensu Domini.
Nullus enim potest dare alicui quod est alterius, sine consensu ipsius. Sed servus est res Domini. Ergo non potest
contrahendo matrimonium dare potestatem corporis sui uxori sine consensu Domini.
AG2
Praeterea, servus tenetur Domino suo obedire.
Sed Dominus potest ei praecipere quod in matrimonium non consentiat. Ergo sine consensu ejus matrimonium
non potest contrahere.
AG3
Praeterea, post contractum matrimonium servus tenetur reddere debitum uxori praecepto juris divini. Sed eo
tempore quo uxor debitum petit, potest Dominus aliquod servitium servo imponere, quod facere non poterit, si
carnali copulae vacare velit. Ergo si sine consensu Domini posset servus contrahere matrimonium, privaretur
Dominus servitio sibi debito sine culpa; quod esse non debet.
AG4
Praeterea, Dominus potest vendere servum in extraneas regiones, quo uxor sua non poterit eum sequi vel propter
infirmitatem corporis, vel propter periculum fidei imminens; puta si vendatur infidelibus, vel etiam Domino
uxoris non permittente, si sit ancilla; et sic matrimonium dissolvetur; quod est inconveniens. Ergo non potest
servus sine consensu Domini matrimonium contrahere.
AG5
Praeterea, favorabilior est obligatio qua homo se divinis obsequiis mancipat, quam illa qua homo se uxori
subjicit. Sed servus sine consensu Domini non potest religionem intrare, vel ad clericatum promoveri. Ergo
multo minus potest sine ejus consensu matrimonio jungi.
SC1
Sed contra, Gal. 3, 28: in Christo Jesu non est servus neque liber. Ergo ad matrimonium contrahendum in fide
Christi Jesu eadem est libertas liberis et servis.
SC2
Praeterea, servitus est de jure positivo. Sed matrimonium de jure divino et naturali. Cum ergo jus positivum non
praejudicet juri naturali aut divino, videtur quod servus absque Domini consensu matrimonium contrahere possit.
CO
Respondeo dicendum, quod cum jus positivum, ut dictum est, progrediatur a jure naturali; ideo servitus, quae est
de jure positivo, non potest praejudicare his quae sunt de lege naturali.
1981

