Ad tertiam quaestionem dicendum, quod ad effectum hujus sacramenti percipiendum plurimum valet devotio
suscipientis, et personale meritum conferentium, et generale totius ecclesiae: quod patet ex hoc quod per modum
deprecationis forma hujus sacramenti confertur; et ideo illis qui non possunt recognoscere, et cum devotione
suscipere, hoc sacramentum dari non debet; et praecipue furiosis et amentibus, qui possunt irreverentiam
sacramento per aliquam immunditiam facere: nisi haberent lucida intervalla, in quibus sacramenta
recognoscerent, et sic eis conferri in statu illo possent.
RA1
Ad primum ergo dicendum, quod quamvis in periculo mortis tales quandoque sint, tamen remedium per
devotionem propriam non potest eis applicari; et ideo non debet eis conferri.
RA2
Ad secundum dicendum, quod baptismus non requirit motum liberi arbitrii, quia datur contra originale
principaliter, quod non curatur in nobis ex nostro libero arbitrio; sed in hoc sacramento requiritur motus liberi
arbitrii; et ideo non est simile. Et praeterea baptismus est sacramentum necessitatis, non autem extrema unctio.
Articulus 2D
AG1
Ulterius. Videtur quod debeat dari pueris.
Quia eisdem infirmitatibus quandoque laborant pueri et adulti. Sed eidem morbo debet adhiberi idem remedium.
Ergo sicut adultis, ita et pueris debet hoc sacramentum conferri.
AG2
Praeterea, hoc sacramentum datur ad purgandum reliquias peccati, ut praedictum est, tam originalis quam
actualis. Sed in pueris sunt reliquiae originalis peccati. Ergo eis debet hoc sacramentum dari.
SC1
Sed contra est quod nulli debet dari sacramentum cui non competit forma sacramenti. Sed forma hujus
sacramenti non competit pueris, qui non peccaverunt per visum et auditum, ut in forma exprimitur. Ergo eis non
debet dari hoc sacramentum.
CO
Ad quartam quaestionem dicendum, quod hoc sacramentum exigit actualem devotionem in suscipiente, sicut et
eucharistia; unde sicut eucharistia non debet dari pueris, ita nec hoc sacramentum.
RA1
Ad primum ergo dicendum, quod non datur contra reliquias originalis peccati, nisi secundum quod sunt actualia
peccata quodammodo confortatae; unde principaliter contra actualia peccata datur, ut ex ipsa forma patet, quae
non sunt in pueris.
RA2
Ad secundum dicendum, quod infirmitates in pueris non sunt ex peccato actuali causatae, sicut in adultis; et
contra illas praecipue infirmitates hoc sacramentum datur quae sunt ex peccato causatae, quasi peccati reliquiae.
|a3 Articulus 3: Utrum hoc sacramento totum corpus inungi debeat.
Articulus 3A
AG1
Ad tertium sic proceditur. Videtur quod hoc sacramento totum corpus inungi debeat. Quia, secundum
Augustinum, anima tota est in toto corpore.
Sed praecipue datur hoc sacramentum ad sanandum animam. Ergo in toto corpore debet inunctio fieri.
AG2
Praeterea, ubi est morbus, ibi debet apponi medicina. Sed morbus est universalis in toto corpore, sicut febris.
Ergo totum corpus inungi debet.
AG3
Praeterea, in baptismo totum corpus immergitur.
Ergo et hic totum deberet inungi.
SC1
Sed contra est universalis ecclesiae ritus, secundum quem non inungitur infirmus nisi in determinatis partibus
corporis.
CO
Respondeo dicendum ad primam quaestionem, quod hoc sacramentum per modum curationis exhibetur. Curatio
autem corporalis non oportet quod fiat per medicinam toti corpori appositam, sed illis partibus ubi est radix
morbi; et ideo unctio etiam sacramentalis debet fieri in illis partibus tantum in quibus est radix spiritualis
infirmitatis.
RA1

1851

