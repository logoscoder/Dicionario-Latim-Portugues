Tamen attendenda est quantitas scandali, et boni quod contingit ex consilio servato; et secundum hoc aliquando
consilia sunt praetermittenda propter scandalum pusillorum, vel scandalum contemnendum propter consilia.
RA1
Ad primum ergo dicendum, quod ad veritatem vitae pertinent non solum illa quae sunt de necessitate salutis, sed
etiam ea quae sunt de perfectione salutis; unde quamvis omissis consiliis salvetur aliquo modo veritas vitae, non
tamen perfectio veritatis vitae; unde verbum Hieronymi magis referendum est ad indifferentia ex genere suo
quam ad consilia.
RA2
Ad secundum dicendum, quod in eo qui religionem vult intrare, distinguendum est. Quia aut sibi timet de
periculo salutis imminente, si in saeculo remaneat; et tunc debet omnibus modis obviare periculo vitae, scandalo
non obstante. Si autem non immineat, et voto non obligatur, debet pro vitando justo scandalo parentum, quibus
subvenire tenetur, ad tempus suspendere propositum perfectionis, ut praeceptum impleat pro suo tempore de
honorandis parentibus, et postmodum consilium tempore magis idoneo. Si autem scandalum propinquorum vel
aliorum sit irrationabile, jam accedit ad scandalum Pharisaeorum; unde tunc propter scandalum non debet
praetermittere bonum propositum.
Sed si voto obligatus sit, jam de consilio factum est praeceptum; et ideo nullo modo propter scandalum dimittere
debet; quia hoc esset praejudicium veritatis vitae.
RA3
Ad tertium dicendum, quod opera misericordiae, sicut et consilia, sunt ad tempus suspendenda propter
scandalum pusillorum, nisi in illo casu in quo cadunt sub praecepto, sive sint eleemosynae spirituales, sive
corporales; quia tunc non possunt omitti salva veritate vitae.
RA4
Ad quartum dicendum, quod illa definitio datur de scandalo activo; quo remoto, etiam propter passivum
interdum est opus bonum dimittendum, vel etiam suspendendum.
RA5
Ad quintum dicendum, quod Hieronymus loquitur de scandalo propinquorum irrationabili.
Articulus 4C
AG1
Ulterius. Videtur quod res temporales sint dimittendae propter scandalum. Apostolo enim debebantur temporalia,
qui spiritualia seminabat. Sed apostolus non usus est hac potestate, ne offendiculum daret evangelio Christi, ut
patet 1 corinth. 9. Ergo et nos pro scandalo vitando temporalia debemus abjicere.
AG2
Praeterea, aliquis tenetur dare rem suam existenti ultima in necessitate ad mortem temporalem evitandam. Sed
magis debemus obviare morti spirituali proximi quam corporali. Ergo potius debemus rem temporalem dimittere
quam dimittamus eum in mortem spiritualem cadere per scandalum.
AG3
Praeterea, inter omnia temporalia cibus maxime necessarius est corpori. Sed cibus dimittendus est propter
scandalum; dicitur enim 1 corinth. 13, 13: si esca scandalizat fratrem meum, non manducabo carnes in aeternum.
Ergo multo fortius alia temporalia sunt propter scandalum dimittenda.
AG4
Praeterea, 1 corinth. 6, 7, dicit apostolus: jam delictum est in vobis quod judicia habetis inter vos. Quare non
magis injuriam accipitis? hoc autem non dicit nisi propter scandalum quod inde sequebatur. Ergo propter
scandalum homo debet dimittere temporalia, ne ea in judicio repetat.
AG5
Praeterea, decimae computantur inter spiritualia temporalibus annexa. Sed ecclesia non exigit decimas, ut
scandalum vitet. Ergo multo fortius alia temporalia sunt propter scandalum dimittenda.
AG6
Praeterea, in ordine caritatis debemus bonum spirituale proximi bono nostro temporali praeponere, sicut etiam
animam ejus corpori nostro.
Ergo potius debemus dimittere bona nostra temporalia quam proximi in spiritualibus detrimenta patiantur per
scandalum.
AG7
Praeterea, homo potest dimittere temporalia vel non dimittere salva triplici veritate. Ergo, secundum
Hieronymum, debent propter scandalum temporalia dimitti.
SC1
Sed contra, beatus thomas cantuariensis repetivit res ecclesiae cum scandalo regis. Ergo et nobis licet repetere
bona temporalia cum scandalo aliorum.
SC2

2011

