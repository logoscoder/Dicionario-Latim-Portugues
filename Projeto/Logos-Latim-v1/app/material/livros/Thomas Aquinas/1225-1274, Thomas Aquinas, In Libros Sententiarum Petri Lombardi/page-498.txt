simplici conceptione intellectus, habent rationem intelligibilis tantum: secundum autem quod ordinantur ab
intelligente ut manifestandae alteri, habent rationem verbi, quod dicitur verbum cordis; secundum autem quod
aptantur et quodammodo ordinantur signis exterius apparentibus, si quidem sunt signa ad visum, dicuntur nutus;
si vero ad auditum, dicitur proprie locutio vocalis: hi enim duo sensus disciplinabiles sunt. Similiter in Angelis
interior conceptus mentis libero arbitrio subjacens ab alio videri non potest.
Quando ergo speciem conceptam ordinat ut manifestandam alteri, dicitur verbum cordis; quando vero coordinat
eam alicui eorum quae unus Angelus in alio naturaliter videre potest, illud naturaliter cognoscibile fit signum
expressivum interioris conceptus; et talis expressio vocatur locutio, non quidem vocalis, sed intellectualibus
signis expressa; et virtus exprimendi dicitur lingua eorum.
RA1
Ad primum ergo dicendum, quod basilius intendit ab anima separata excludere indigentiam vocalis locutionis:
non autem spiritualis, qualis dicta est in Angelis esse; et sic etiam exponendae sunt multae auctoritates similes
quae ad hoc induci possunt.
RA2
Ad secundum dicendum, quod illud naturaliter notum in uno Angelo ab alio, est quasi signum latentis interius
cogitationis, non sensibile, sed intellectuale.
RA3
Ad tertium dicendum, quod Angeli non debent cogitari ut distantes secundum situm, sicut dicimus duo corpora
vel duo puncta: quia quod facit in corporalibus situs, hoc facit in spiritualibus ordo, ut dicit Augustinus. Unde
non exigitur aliquod medium per quod deferatur locutio unius ad alterum; sed sufficit ad hoc solus ordo
intentionis unius ad manifestandum alteri. Vel dicendum, quod omnes continuantur in radiatione divini luminis,
vel naturalis vel superadditi, ut supra dictum est: quod non fit unum numero in omnibus, sed ab uno principio, et
in unum finem, et ordinate in diversis acceptum. Unde per illud lumen unus alterius locutionem cognoscit, sicut
et essentialia ejus.
RA4
Ad quartum dicendum, quod Angelus, praecipue beatus, semper est in actuali consideratione sui ipsius, et per
consequens eorum quae ad ipsum pertinent, quorum omnium ipse est ratio cognoscendi.
Nihil enim prohibet plura intelligi simul, quae una ratione cognoscuntur. Quam cito autem unus Angelus ordinat
locutionem suam ad alterum, efficitur locutio ejus de pertinentibus ad illum, et ita ab eo cognoscitur; et inde
patet quomodo unus Angelus plures sibi loquentes audire potest, et unus sanctus plures eum invocantes.
RA5
Ad quintum dicendum, quod inferior Angelus potest loqui superiori, non illuminare eum: quia loquens non
influit aliquid in audientem, sed solummodo proponit sibi ut cognoscibile.
|a4 Articulus 4: Utrum Angeli didicerint mysterium incarnationis per homines.
AG1
Ad quartum sic proceditur. Videtur quod Angeli per homines mysterium incarnationis didicerint.
Primo per hoc quod habetur Ephes. 3, 9: ut innotescat principatibus et potestatibus in caelestibus per ecclesiam
multiformis sapientia Dei.
AG2
Praeterea, superioris est illuminare et instruere inferiores. Sed quidam homines quibusdam Angelis superiores
sunt: quod probatur ex hoc quod dicitur 1 corinth. 6, 3: nonne Angelos judicabimus? comparatione melioris facti,
secundum Glossam.
Ergo Angeli per homines illuminari possunt et instrui.
AG3
Praeterea, illi qui immediate a Deo recipiunt cognitionem, alios instruunt. Sed apostoli immediate de mysteriis
ecclesiae a Dei filio instructi sunt.
Ergo videtur quod de hoc etiam Angelos instruere possint.
AG4
Praeterea, Paulus dicitur ad tertium caelum raptus 2 corinth. 2. Et exponit quaedam Glossa tertium caelum,
tertiam Angelorum hierarchiam.
Sed illi qui sunt in tertia hierarchia ascendendo, idest in summa, illuminant inferiores Angelos. Ergo videtur
quod Paulus inferiores Angelos illuminare potuerit.
AG5
Praeterea, Angeli cognitionem aliquorum accipiunt et per illuminationem et per locutionem.
Sed loqui etiam possunt inferiores superioribus.
Ergo videtur quod Angeli ab hominibus, etsi sint inferiores, cognitionem accipere possint.
SC1
Sed contra est quod dionysius dicit, quod Angeli de nativitate Christi primo edocti sunt, et per eos ad homines
devenit.
498

