conveniens pluribus suppositis quodammodo, secundum quod distinguuntur, ut supra dictum est, in corp. Art.. Et
ideo etiam in nomine verbali oportet quod actus pluraliter significetur.
RA3
Ad tertium dicendum, quod principium non nominat aliquem actum, sed tantum relationem; et quia pater et filius
referuntur una relatione ad spiritum sanctum, ideo dicuntur unum principium spiritus sancti, sed non unus
spirator.
EX
Misit Deus spiritum filii sui in corda nostra.
Haec probatio non videtur sufficiens: quia Graeci confitentur spiritum sanctum esse filii, sed non a filio.
Sed dicendum, quod cum oporteat genitivum in aliqua habitudine construi, non potest alia inveniri nisi habitudo
originis, quia sola talis relatio personas distinguit; et ideo oportet concedere, quod spiritus sanctus a filio oriatur.
Quem ego mittam vobis a patre. Videtur etiam haec probatio insufficiens: quia hic loquitur de temporali
processione spiritus sancti, quam Graeci a filio esse concedunt, non autem aeternam. Sed dicendum, quod cum
temporalis processio includat aeternam, ut infra dicetur, dist. 15, qu. 4, art. 5, oportet quod a quo procedit
temporaliter, etiam ab aeterno procedat.
Qui aliud docuerit, vel aliter praedicaverit, idest contrarium. Haec Magister bene exponit, aliud pro contrario
sumens: quod enim non est contrarium sacrae Scripturae, veritas ejus est, secundum Anselmum, nec potest esse
quod omnia credenda explicite in illo symbolo contineantur in quo de descensu ad inferos nulla mentio sit.
Processio autem spiritus sancti continetur ibi implicite, inquantum ibi continetur distinctio personarum, quae
aliter esse non posset, ut dictum est.
Sed quaerunt Graeci quomodo fuerunt Latini ausi hoc addere. Ad quod dicendum, quod necessitas fuit, sicut
eorum error ostendit, et auctoritas Romanae ecclesiae synodum congregandi, in qua exprimeretur aliquid quod
implicite in articulis fidei continebatur.

|+d12.q1 Distinctio 12, Quaestio 1
|a0 Prologus
Ostenso quod spiritus sanctus procedit a patre et filio, hic inquirit utrum sit aliquis ordo respectu istius
processionis inter patrem et filium, et dividitur in tres partes: in prima excludit ordinem temporis; in secunda
ordinem dignitatis vel potestatis, ibi: nunc tractandum est quod secundo quaerebatur; in tertia astruit ordinem
naturae, ibi: Augustinus tamen in 15 Lib. De trinit.
Dicit, quod spiritus sanctus principaliter procedit de patre. In primo tria facit: primo movet quaestionem; secundo
ponit objectionem haeretici, ibi: quod nititur haereticus ostendere; tertio ponit solutionem ibi: his, et hujusmodi
quaestionibus magis laboriosis quam fructuosis respondet Augustinus.
Nunc tractandum est quod secundo quaerebatur.
Hic excludit ordinem dignitatis vel potestatis; ostendens quod spiritus sanctus non plenius procedit a patre quam
a filio: et primo movet quaestionem; secundo ponit solutionem, ibi: ad quod dicimus etc..
Augustinus tamen in 15 Lib. De Trinit. Dicit, quod spiritus sanctus principaliter procedit de patre.
Hic astruit ordinem naturae, et dividitur in quatuor partes, secundum quatuor quae ostendunt auctoritatem
spirationis in patre. Primo per hoc quod dicitur spiritus sanctus a patre principaliter procedere. Secundo ex hoc
quod dicitur proprie procedere de ipso, ibi: ex eodem sensu etiam dicitur procedere proprie de patre. Tertio per
hoc quod dicitur spiritus sanctus esse a patre per filium, ibi: forte etiam juxta hanc intelligentiam dicitur spiritus
sanctus mitti per filium, et a patre esse per filium. Quarto per hoc quod in processione spiritus sancti aliquando
solus pater nominatur, ibi: inde est etiam quod veritas ostendens patrem esse auctorem processionis qua procedit
spiritus sanctus a filio, dixit in evangelio.
Ad intellectum hujus partis tria quaeruntur: 1 utrum generatio filii praecedat aliquo modo processionem spiritus
sancti; 2 utrum spiritus sanctus prius vel plenius procedat a patre quam a filio; 3 utrum procedat a patre mediante
filio.
|a1 Articulus 1: Utrum generatio sit prior processione.
AG1
Ad primum sic proceditur. Videtur quod generatio praecedat processionem. Principium enim processionis, ad
minus naturaliter, est prius processione.
Principium autem processionis spiritus sancti est filius, qui est terminus generationis; ut supra dictum est, dist. 5,
qu. 2, art. 1. Ergo generatio praecedit processionem.
AG2

104

