Respondeo dicendum, quod ea quae sunt supra facultatem humanam et naturae, a solo Deo requirenda sunt; et
ideo sicut graviter peccat qui illud quod est Dei, creaturae impendit per idolatriae cultum; ita graviter peccant qui
ea quae a Deo expetenda sunt, auxilio Daemonum implorant: et hujusmodi est vaticinatio de futuro; unde dicitur
Isai. 8, 19: numquid non populus a Deo suo requiret? et similiter etiam in aliis operibus magicis; in quibus
complementum operis ex virtute Daemonum expectatur: in his enim omnibus est apostasia a fide per pactum
initum cum Daemone, vel verbotenus, si invocatio intersit, vel facto aliquo, etiam si sacrificia desint: non enim
potest homo duobus dominis servire, ut dicitur Matth. 6.
RA1
Ad primum ergo dicendum, quod Paulus et quidam alii sancti leguntur aliqua per Daemones fecisse, non pacto
cum eis inito, sed sicut virtutem divinam in eis exercentes; sicut et iam potestatum caelestium officium dicitur
Daemones arcere.
RA2
Ad secundum dicendum, quod peccatores, quamdiu in hac vita vivunt, possunt fieri membra Christi,
quantumcumque videantur in malitia obstinati; et ideo ex caritate diligendi sunt, et ab eis beneficia recipi possunt
et impendi, dummodo contra caritatem non sint: sed postquam a corpore in damnationem decedunt, idem est
judicium de eis et de Daemonibus.
RA3
Ad tertium dicendum, quod non est credendum aliquibus virtutibus corporalibus Daemones subjacere; et ideo
non coguntur invocationibus et factis quibusdam maleficis, nisi inquantum per hoc cum eis foedus initur,
secundum quod dicitur Isai. 28, 15: percussimus foedus cum morte, et cum inferno fecimus pactum.
RA4
Ad quartum dicendum, quod nulla utilitas esse potest pro qua aliquid faciendum sit quod in Dei vergat injuriam:
quod contingit quando illud quod ipsius est, non ab ipso quaeritur, sed cum ejus adversario foedus initur.
EX
Boni vero arbitrium multo liberius habent post confirmationem quam ante. Sed contra, liberum arbitrium est
quod cogi non potest. Sed negationes non recipiunt magis et minus. Ergo nec liberum arbitrium.
Ad quod dicendum, quod quamvis negatio, secundum illud quod est, magis vel minus non recipiat; tamen dicitur
intendi et remitti, quatenus habet causam in subjecto; sicut qui caret substantia oculi, magis dicitur caecus quam
ille cujus visus dicitur ab humore aliquo impeditus ad pupillam confluente: et ideo dici potest libertas arbitrii
major et minor, secundum modum naturae in qua est.
Occulta quaedam semina in corporeis hujus mundi elementis latent. Per haec semina intelliguntur virtutes activae
existentes in rebus ex virtute caelesti, et ex qualitatibus activis et passivis: quia semen in 2 phys., computatur
inter causas activas.

|+d8.q1 Distinctio 8, Quaestio 1
|a0 Prologus
Hic determinat Magister de Angelis bonis et malis, quantum ad corporum assumptionem; et dividitur in partes
duas: in prima determinat de eis quantum ad assumptionem corporum; secundo quantum ad impressionem in
nos, ibi: illud etiam consideratione dignum videtur, utrum Daemones...
Hominum substantialiter intrent corpora. Prima dividitur in partes duas: in prima determinat de apparitione
Angelorum in corporalibus formis, utrum sit per corpus assumptum, vel naturaliter unitum; in secunda
determinat de apparitione divina, ibi: nec dubitandum est, Deum in corporalibus formis apparuisse hominibus.
Ubi duo facit: primo dicit, Deum apparuisse in corporalibus formis; secundo ostendit Deum nunquam in sua
essentia visibiliter apparuisse, ibi: ceterum haec velut nimis profunda atque obscura, linquentes, illud
indubitanter teneamus, quod Deus in specie essentiae suae nunquam mortalibus apparuit. Circa primum duo
facit: primo ostendit, Deum in visibilibus formis apparuisse; secundo inquirit dictae apparitionis modum, ibi: sed
ubi Deus hominibus in corporalibus imaginibus apparuisse asserit, perplexam quaestionem proponit.
Hic sex quaeruntur: 1 utrum Angeli habeant corpora naturaliter unita; 2 si non habeant, utrum assumant; 3 si sic,
qualiter sibi corpora assumant; 4 quas operationes per ea exerceant; 5 qualiter in nos imprimere possint; 6
quomodo Deus in formis corporalibus appareat.
|a1 Articulus 1: Utrum Angeli habeant corpora unita.
AG1
Ad primum sic proceditur. Videtur quod Angeli corpora unita habeant. Augustinus enim in Lib. De CIV. Dei,
inducit verba Apuleji definientis Daemones sic: Daemones sunt genere animalia, animo passiva, mente
rationalia, corpore aerea, tempore aeterna: nec hanc definitionem improbat.
Ergo videtur quod habeant corpora aerea naturaliter unita.
463

