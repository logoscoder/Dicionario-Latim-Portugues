Sed contra, Act. 10, 40: dedit eum notum fieri non omni populo, sed nobis, qui manducavimus et bibimus cum
eo, postquam resurrexit a mortuis; et per hoc testificatus est Petrus resurrectionem. Ergo et hoc argumentum
debuit exhibere suae resurrectionis.
SC2
Praeterea, veritas incarnationis probatur per id quod est infimum in partibus hominis, scilicet per carnem; unde
dictum est joan. 1, 14: verbum caro factum est. Ergo etiam veritas naturae humanae debuit probari in Christo per
id quod est infimum in operibus animae. Hae autem sunt operationes vegetabilis animae; quarum prima in
animalibus est comestio. Ergo per hoc veritatem resurrectionis probare debuit.
CO
Ad quartam quaestionem dicendum, quod per comestionem ostendit veram remansisse naturam humanam ex illis
vitae operibus quae infima sunt, ut prius dictum est.
RA1
Ad primum igitur dicendum, quod magis difficile erat ad credendum veritas resurrectionis quam gloria
resurgentis resurrectione supposita; et ideo maxime facta sunt argumenta ad probandum veritatem naturae
humanae quae manet in statu gloriae quantum ad omnes potentias et membra, ut sit natura integra, quamvis non
remaneant omnes usus potentiarum et membrorum, quia non inest necessitas.
Et ideo ista comestio non fuit necessitatis, sicut est in animali vita, sed magis fuit potestatis, idest naturalis
potentiae ostensiva.
RA2
Ad secundum dicendum quod fuit ibi comestio quantum ad divisionem cibi, et quantum ad trajectionem in
ventrem, non autem quantum ad conversionem in humores. Cibus autem ille, ut dicit Augustinus, in spiritualem
naturam conversus est, idest in vaporem resolutus, sicut aqua per radium solis.
RA3
Ad tertium dicendum, quod in Angelis non est comestio ad ostendendum potentiam naturalem nutritivam, quia
eam non habent, sicut Christus eam habuit; et ideo non est simile. Et quamvis unum istorum argumentorum ex se
non sufficeret, tamen omnia simul certitudinem faciebant; et ideo etiam argumenta multiplicata sunt.
EX
Nemo tollit eam a me. Contra. Ergo Christus non fuit per violentiam crucifigentium occisus.
Dicendum, quod illi quantum in eis erat, violentiam intulerunt; quamvis Christo violentia inferri non potuit ex
parte personae, sed solum ex parte corporis humani.
Item, homo in illo mutatus est, ut melior fieret quam erat. Contra. Naturae manserunt utrinque in unitate.
Dicendum, quod humana natura in Christo per hoc quod est assumpta in unitatem divinae personae, non est
mutata a sua naturali conditione; sed accepit ampliorem perfectionem, secundum quam facta est melior.

|+d22.q1 Distinctio 22, Quaestio 1
|a0 Prologus
Postquam determinavit Magister de his quae pertinent ad mortem Christi, scilicet secundum quam rationem
dicatur mortuus, hic determinat ea quae consequuntur ad mortem Christi. Dividitur autem in duas partes: in
prima determinat de morte Christi per comparationem ad ejus humanitatem absolute; secundo per
comparationem ad locum; ibi: hic quaeritur si Christus in morte alicubi erat homo.
Circa primum tria facit: primo movet quaestionem, utrum Christus in triduo fuerit homo; secundo ponit aliorum
opinionem, ibi: quod non videtur quibusdam; tertio ponit opinionem suam, ibi: quibus respondemus.
Hic quaeritur, si Christus in morte alicubi erat homo. Hic inquirit de morte per comparationem ad locum in quo
erat; et duo facit: primo ostendit quod erat secundum humanitatem in sepulcro et in inferno, et secundum
divinitatem ubique. Secundo inquirit, utrum de illo homine possit praedicari esse ubique, ibi: solet etiam quaeri,
si congruenter dici possit filius hominis... Ubique esse. Circa primum duo facit: primo ostendit quod Christus
erat in diversis locis secundum diversa; secundo inquirit, utrum fuerit in illis locis totus, ibi: et utique totus
eodem tempore erat in inferno, in caelo totus, ubique totus.
Hic est triplex quaestio. Prima de morte Christi per comparationem ad ejus humanitatem. Secunda de descensu
ad inferos. Tertia de ascensione ejus in caelum.
Circa primum quaeruntur duo: 1 utrum Christus in illo triduo mortis fuerit homo; 2 utrum fuerit ubique homo
tunc, vel etiam ante, vel nunc.
|a1 Articulus 1: Utrum Christus in triduo quo jacuit in sepulcro, potuerit dici homo.
AG1

1072

