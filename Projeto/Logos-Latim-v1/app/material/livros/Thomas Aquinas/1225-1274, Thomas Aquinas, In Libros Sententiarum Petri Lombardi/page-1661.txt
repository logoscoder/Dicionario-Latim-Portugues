Sed jejunium habet magis rationem poenae quam eleemosyna. Cum ergo eleemosyna sit satisfactoria, ut ex dictis
patet, et jejunium debet esse satisfactorium.
SC2
Praeterea, satisfacere est peccatorum causas excidere. Sed jejunio aliquis abscindit peccatorum causas; quia
maxime jejunio reprimitur caro, quae ad peccata incitat. Ergo etc..
CO
Ad quintam quaestionem dicendum, quod jejunium actus satisfactorius est: quia et pro libidine peccati praeteriti
subtractionem delectationis recompensat, afflictionem etiam addens; et futura peccata impedit, concupiscentiam
debilitans.
RA1
Ad primum ergo dicendum, quod jejunium quamvis elicitive sit actus temperantiae, tamen a justitia imperari
potest, et sic erit satisfactorium; sicut etiam adulterium intemperantiam admixtam injustitiae habet.
RA2
Ad secundum dicendum, quod praeceptum legis naturae non est nisi de eo quod est necessarium ad salutem; et
ideo quod sub tali praecepto cadit, non est satisfactorium, sed ad satisfactionem exigitur; et sic est de
eleemosyna, secundum quod cadit sub praecepto. Sed praeceptum ecclesiae potest ad idem ordinari ad quod
ordinatur satisfactio; et ideo jejunium quod sub praecepto ecclesiae cadit, satisfactorium esse potest.
RA3
Ad tertium dicendum, quod neque corpus peccat neque anima, proprie loquendo, sed homo; et ideo ipse qui
peccat, punitur, sive sit poena corporalis, sive spiritualis. Tamen etiam poena corporalis in animam redundat,
quae ipsam sentit, sicut et per corpus delectatione illicita fruebatur in peccato.
RA4
Ad quartum dicendum, quod superabundantia cibi non habet poenam, et est inordinata; et ideo non potest esse
satisfactoria, sicut jejunium.
RA5
Ad quintum dicendum, quod intelligitur ad modicum valere corporalis exercitatio in comparatione ad pietatem:
vel quia ad unum tantum valet, scilicet ad concupiscentiam domandam.
|a2 Articulus 2: Utrum ad jejunium ab ecclesia institutum omnes teneantur absque dispensatione.
Articulus 2A
AG1
Ad secundum sic proceditur. Videtur quod ad jejunium ab ecclesia institutum omnes teneantur absque
dispensatione. Praecepta enim ecclesiae obligant sicut praecepta Dei; unde apostolis dicitur Luc. 10, 16: qui vos
audit, me audit. Sed ad praecepta Dei omnes tenentur absque dispensatione.
Ergo et ad praecepta ecclesiae.
AG2
Praeterea, illud quod utiliter statutum est, non potest sine nocumento relaxari. Sed non sine utilitate statutum est
ecclesiae jejunium. Ergo non potest per dispensationem sine nocumento relaxari.
AG3
Praeterea, secundum bernardum in Lib. De dispensatione et praecepto, in praecepto superioris non potest inferior
dispensare.
Sed quaelibet singularis persona est inferior quam ecclesia, quae jejunium sub praecepto statuit, nisi forte ille qui
est caput totius ecclesiae, vel loco capitis, scilicet Papa. Ergo nullus alius potest in jejunio dispensare nisi Papa.
SC1
Sed contra, innocentius III in quadam decretali, loquens de materia ista, dicit, quod non subjacet legi necessitas.
Ergo necessitate imminente potest aliquis sine peccato jejunium ab ecclesia institutum praetermittere per
dispensationem.
SC2
Praeterea, praecepta legis naturalis non possunt per aliquod statutum immutari. Sed praeceptum legis naturalis
est ut homo ad necessitatem cibum sumat. Ergo si necessitas exposceret, posset jejunii abstinentiam non servare.
CO
Respondeo dicendum ad primam quaestionem, quod per praecepta juris positivi, ut dictum est, removentur aliqua
quae non sunt de se mala et semper; unde in aliquo casu possunt esse bona et necessaria quae talibus prohibentur
praeceptis; et ideo non fuit intentio legislatoris ut semper observaretur praeceptum suum, nisi in illis casibus in
quibus bonum virtutis potest conservari.
Et ideo dicendum ad primam quaestionem de jure naturali et positivo, quod jus positivum a jure naturali
procedere dicitur, inquantum per jus positivum modus observandi jus naturale determinatur; quia intentio
cujuslibet legislatoris est inducere homines ad virtutes, ut dicitur in 2 ethic., quae pertinent ad jus naturale.
Modus autem observandi ea quae sunt de lege naturali, non potest esse uniformis in omnibus propter diversitates
1661

