Ad primum ergo dicendum, quod Philosophus intelligit de accidente cujus subjectum est substantia, quod ei non
permiscetur; sic autem non est in proposito.
RA2
Ad secundum dicendum, quod in aqua benedicta non fit aliqua mutatio substantialis ipsius aquae, sicut est in hoc
sacramento, sed acquiritur ei virtus aliqua ex benedictione; ideo illa virtus potest pervenire ad aquam additam.
Sed in hoc sacramento vinum convertitur substantialiter in aliud virtute verborum; et ideo non oportet quod
vinum additum substantialiter etiam convertatur in sacramentum; sed potest esse quod convertatur in vinum
virtute accidentium vini quae remanent, ut dictum est.
RA3
Ad tertium dicendum, quod non est inconveniens unam dimensionem secundum unam partem sui esse in hoc
sacramento sine subjecto; quia plures partes dimensionis quamvis sint una dimensio in actu, sunt tamen plures in
potentia.
RA4
Ad quartum patet solutio ex dictis.
RA5
Ad quintum dicendum, quod magnum et parvum consequuntur quantitatem secundum quod ad certam mensuram
determinatur. In sacramento autem altaris non oportet remanere dimensiones easdem secundum terminationem
eamdem; quia sic divisis speciebus non remanerent eaedem dimensiones, nec per consequens idem
sacramentum; sed sufficit ad subsistentiam sacramenti quod remaneant dimensiones eaedem secundum quod
interminatae intelliguntur.
|a3 Articulus 3: Utrum ipsum verum corpus Christi frangatur in sacramento.
Articulus 3A
AG1
Ad tertium sic proceditur. Videtur quod ipsum verum corpus Christi frangatur in sacramento.
Omne enim quod manducatur, masticatur et frangitur. Sed verum corpus Christi manducatur: joan. 6, 57: qui
manducat carnem meam etc..
Ergo et frangitur.
AG2
Praeterea, hoc sacramentum est memoriale dominicae passionis. Sed in passione ipsum corpus Christi est
perforatum clavis et lancea. Ergo in sacramento ipsum corpus Christi frangitur.
AG3
Praeterea, sicut corpus Christi est totum in qualibet parte specierum, ita forma substantialis.
Sed forma substantialis materialis dividitur per accidens per divisionem specierum. Ergo et corpus Christi.
SC1
Sed contra, quod frangitur, non manet integrum.
Sed corpus Christi manet integrum, ut in littera dicitur. Ergo non frangitur.
SC2
Praeterea, omne corpus frangibile est passibile.
Sed corpus Christi est impassibile, cum sit gloriosum.
Ergo non frangitur.
CO
Respondeo dicendum ad primam quaestionem, quod sicut supra dictum est, corpus Christi non comparatur ad
species sub quibus continetur, mediantibus suis dimensionibus; immo dimensiones ejus sunt ibi quasi ex
consequenti; ideo quidquid convenit corpori Christi mediantibus dimensionibus suis, hoc non convenit ei
secundum quod est sub sacramento. Cum ergo divisio quantitativa ei convenire non possit nisi mediante
dimensione propria, constat quod fractione specierum ipsum corpus ejus non dividitur neque frangitur, etiam si
passibile esset, sicut in coena fuit.
RA1
Ad primum ergo dicendum, quod in manducatione sunt multa; et fractio sive masticatio, et trajectio in ventrem
sive nutritio. Primum autem convenit ipsis speciebus tantum; sed secundum et speciebus continentibus et corpori
contento: quia ubi sunt species, est verum corpus Christi. Sed tertium, si loquamur spiritualiter, convenit corpori
Christi, si autem corporaliter, speciebus, ut dictum est. Et ideo manducatio aliquo modo competit corpori Christi,
sed non fractio, sive divisio.
RA2
Ad secundum dicendum, quod quia hoc sacramentum est signum passionis Christi, et non ipsa passio; ideo
oportet quod passio quam significat fractio, non sit in corpore Christi, sed in speciebus, quae sunt signum ejus.
RA3

1574

