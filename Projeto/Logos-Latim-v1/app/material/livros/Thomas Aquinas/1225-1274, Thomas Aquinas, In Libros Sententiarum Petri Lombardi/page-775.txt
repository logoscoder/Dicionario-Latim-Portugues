Diversorum enim specie, diversae sunt regulae et mensurae, ut ex 10 metaph. Patet: quia mensura est homogenea
mensurato. Sed virtutes diversae sunt secundum speciem. Ergo fides non potest dirigere in operationibus
omnium virtutum.
AG2
Praeterea, cujus est ordinare, ejus est etiam dirigere: quia directio est per ordinationem in finem.
Sed ordinatio est rationis. Ergo et dirigere; et ita non indigetur fide ad dirigendum.
AG3
Praeterea, secundum bernardum, prudentia est auriga virtutum. Sed aurigae officium est currum dirigere. Ergo
videtur quod dirigere pertineat ad prudentiam, et non ad fidem.
AG4
Praeterea, opus dicitur esse rectum, secundum quod conformatur legi. Sed assentire legi pertinet ad justitiam;
unde et legalis dicitur a Philosopho in 5 ethic.. Ergo videtur quod lex justitiam dirigat.
AG5
Praeterea, Christus non habuit fidem. Si igitur fides dirigit intentionem, Christus non habuit intentionem rectam:
quod absurdum est.
AG6
Praeterea, secundum tullium, virtus est habitus quidam in modum naturae rationi consentaneus.
Sed quaelibet natura per seipsam tendit in finem suum, sicut ignis per suam levitatem sursum dirigitur, et terra
deorsum. Ergo quaelibet virtus dirigit suum actum in finem.
SC1
Sed contra, illius est dirigere cujus est ostendere quo eundum est. Sed hoc facit fides: quia fides est substantia
sperandarum rerum, Heb. 11.
Ergo fidei est dirigere intentionem.
SC2
Praeterea, a primo est rectitudo in omnibus aliis. Sed fides est prima virtutum. Ergo fidei est intentionem
omnium virtutum dirigere.
CO
Respondeo dicendum, quod rectum dicitur esse cujus medium non exit ab extremis.
Actus autem consideratur inter duo, quae quasi sunt ejus extrema, scilicet principium agens, et finem intentum;
unde in opere vel intentione rectitudo esse dicitur, secundum quod opus ab agente egrediens non praetergreditur
ordinem debiti finis; et ideo illius est dirigere cujus est in finem ordinare.
Sed ordinare in finem contingit dupliciter: vel ostendendo finem, vel inclinando in finem.
Ostendere autem finem, rationis est; sed inclinare in finem est voluntatis: quia amor, in quo actus voluntatis
exprimitur, est quasi quoddam pondus animae, secundum Augustinum.
Sed perfecte finem ostendere non competit rationi nisi secundum quod est per habitum perfecta; similiter non
competit perfecte inclinare in finem voluntati, nisi secundum quod est per habitum perfecta. Finis autem
humanorum actuum potest accipi dupliciter: vel finis proprius et proximus; vel communis et ultimus; et hic est
duplex. Quia vel excedit facultatem naturae, sicut felicitas futura in patria; et in hunc finem ostendendo dirigit
fides, et inclinando dirigit caritas (sicut aliqua forma naturalis inclinat in suum finem), quia ad hunc finem non
sufficit dirigere naturalis potentia neque per se, neque perfecta per habitum naturalem vel acquisitum; et quia ad
hunc finem, cum sit ultimus, sunt omnes alii fines ordinati; ideo fides et caritas dicuntur dirigere intentionem
universaliter in omnibus. In finem autem communem proportionatum humanae facultati dirigit ratio, ostendendo,
perfecta per habitum sapientiae acquisitae, cujus actus est felicitas contemplativa, ut in 10 ethic. Dicitur; vel
perfecta per habitum prudentiae, cujus actus est felicitas civilis: inclinando autem virtus appetitiva, secundum
quod est perfecta habitibus virtutum Moralium.
RA1
Ad primum ergo dicendum, quod diversorum specie non potest esse idem regulans proprium; sed potest idem
esse commune; et sic fides dirigit, inquantum ordinat in finem ultimum.
RA2
Ad secundum dicendum, quod ratio non potest sufficienter dirigere ad hoc quod humanam cognitionem
naturalem excedit; in quod tamen, sicut in finem ultimum, oportet omnes actus nostros ordinari: ideo oportet
quod fides dirigat.
RA3
Ad tertium dicendum, quod prudentia sufficienter dirigit ad finem illum qui est bonum humanum, non autem ad
finem qui est bonum divinum, quale est quod in patria promittitur.
RA4
Ad quartum dicendum, quod lex dirigit sicut ostendens qualis debeat esse actus proportionatus fini ultimo; non
enim quilibet actus cuilibet fini proportionatus est, ut supra dictum est; et ideo directio fidei, quae ostendit finem,
praecedit directionem legis, quae docet actum: et ita etiam praecedit directionem justitiae, quae per modum
inclinationis rectitudinem actus facit, quam lex ostendit.
775

