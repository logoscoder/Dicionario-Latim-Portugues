quantum ad opus distinctionis, 13 dist., ibi: prima autem distinctionis operatio fuit formatio lucis; in tertia
quantum ad opus ornatus, 15 dist., ibi: sequitur: dixit Deus: fiant luminaria in firmamento caeli. Prima in duas: in
prima determinat de opere creationis secundum se; in secunda per comparationem ad alia opera, ibi: nunc
superest ut dispositionem illam qualiter perfecta sit ordine persequamur.
Prima in duas: in prima ponit diversas opiniones de opere creationis; in secunda sequitur propositum secundum
alteram illarum, ibi: secundum hanc itaque traditionem, ordinem atque modum creationis formationisque rerum
inspiciamus. Circa primum duo facit: primo dicit de quo est intentio, et tangit opinionum diversitatem; secundo
explicat eas, ibi: quidam namque sanctorum patrum... Super hoc quasi adversa scripsisse videntur.
Secundum hanc utique traditionem, ordinem atque modum creationis formationisque rerum inspiciamus.
Hic prosequitur opus creationis secundum alteram dictarum opinionum; et circa hoc duo facit: primo manifestat
creationem materiae primo creatae quantum ad nomen quo in Scripturis nominatur; secundo quantum ad ipsius
conditionem, ibi: de qua prius quam tractemus, duo nobis discutienda occurrunt.
Circa primum duo facit: primo manifestat propositum; secundo dubitationem excludit, ibi: attende quod hic dicit
Augustinus, tenebras non esse aliquid.
De qua prius quam tractemus, duo nobis discutienda sunt. Hic ostendit materiae primo creatae conditionem: et
primo quantum ad formam; secundo quantum ad locum, ibi: nunc superest quod secundo proponebatur explicare.
Nunc superest ut dispositionem illam qualiter perfecta sit, ordine prosequamur. Hic determinat de opere
creationis per comparationem ad alia opera; et circa hoc duo facit: primo ponit operis universalitatem; secundo
ponit divinorum operum distinctionem, ibi: quatuor enim modis... Operatur Deus.
Circa partem istam quinque quaeruntur: 1 utrum omnium corporalium sit una materia; 2 utrum omnia corpora
sint simul creata in speciebus suis distincta; 3 si simul distinctionem receperunt, quomodo accipiendi sunt dies
qui in principio Genesis numerantur; 4 si non simul distincta sunt, qualis fuit illa informis materia; 5 de numero
quatuor coaevorum.
|a1 Articulus 1: Utrum omnium corporalium sit eadem materia.
AG1
Ad primum sic proceditur. Videtur quod omnium corporalium sit materia una. Quorumcumque enim est forma
unius rationis, eorum est una materia communis, eo quod proprius actus in propria potentia fit, ut dicit
Philosophus.
Sed forma corporeitatis est unius rationis in omnibus corporibus. Ergo videtur quod una materia sit superiorum
et inferiorum corporum.
AG2
Praeterea, in littera dicitur, quod ex materia informi primo creata omnia corpora, in formas distinctas formata
sunt per opus distinctionis et ornatus. Ergo omnium corporum est una materia.
AG3
Praeterea quorumcumque est resolutio actu vel intellectu in unum et idem sicut in subjectum primum, eorum est
materia una. Sed omnia corpora sunt hujusmodi. Ergo etc.. Probatio mediae.
Illud in quo stat ultima resolutio omnium, est simplex materia sine aliqua forma: quia quamdiu invenitur aliqua
forma in materia, contingit ulterius resolvere. Sed in materia quae est sine omni forma, non est aliqua diversitas:
quia principium distinctionis materiae est ex parte formae. Ergo omnium corporum resolutio stat in uno ultimo.
AG4
Praeterea, Philosophus in 1 phys., unam tantum materiam primam ponit. Cum ergo in illo Lib. De mobili in
communi determinetur, videtur quod omnium corporum mobilium sit una materia.
AG5
Praeterea, secundum Philosophum in 2 met., necesse est imaginari materiam in re mota. Ergo quaecumque
conveniunt in aliquo motu, videntur in materia convenire. Sed loci mutatio communis est superioribus et
inferioribus corporibus.
Ergo et materia.
SC1
Sed contra, quorumcumque non est una potentia, nec una materia: quia sicut forma est actus, ita materia est
potentia. Sed corporum inferiorum et superiorum non est potentia eadem: quia, secundum Philosophum, in
inferioribus est potentia ad esse, sed in superioribus tantum ad ubi. Ergo videtur quod non eorum tantum sit una
materia.
SC2
Praeterea, in quocumque invenitur aliquid, oportet invenire illud a quo nunquam separatur. Sed materia prima
quae est in inferioribus, nunquam separatur a privatione formae: quia quandocumque est sub forma una,
adjungitur sibi privatio formae alterius; privatio autem adjuncta materiae, inducit corruptibilitatem. Ergo videtur
quod materia prima inferiorum corporum non inveniatur in corporibus caelestibus per suam naturam
incorruptibilibus.
CO
502

