stirpe cain descenderunt. Sed quia contrarium a multis dicitur, et quod multis videtur non potest omnino falsum
esse, secundum Philosophum, ideo potest dici, quod per eorum actum completur generatio, inquantum semen
humanum apponere possunt in loco convenienti ad materiam proportionatam, sicut etiam semina aliarum rerum
colligere possunt ad complendum aliquos effectus, ut in praecedenti distinctione dictum est, ut attribuatur id
tantum eis quod est motus localis, non autem ipsa generatio cujus principium non est virtus Daemonis, aut
corporis ab eo sumpti, sed virtus illius cujus semen fuit; unde et genitus non Daemonis sed alicujus hominis
filius est.
RC1
Et sic patet responsio ad primum quod contra objicitur.
RC2
Ad secundum dicendum, quod cum hic Daemones velocissime moveantur propter victoriam virtutis moventis
super rem motam, possunt aliqua ponere ad conservationem seminis, ne calor vitalis evaporet.
RC3
Ad tertium dicendum, quod Daemones possunt scire virtutem seminis decisi ex dispositione ejus a quo decisum
est, et similiter mulierem proportionatam ad seminis illius susceptionem, et etiam constellationem juvantem ad
effectum corporalem, scilicet optimae complexionis in genito: quibus omnibus concurrentibus, possibile est
genitos corpore magnos esse vel fortes.
Articulus 4C
AG1
Item, videtur quod possunt sentire. Assumunt enim corpora habentia diversa organa sensibilia.
Sed hoc frustra esset, nisi per oculos viderent et per aures audirent. Ergo etc..
SC1
Sed contra est quod sentire per organa corporalia est accipientis cognitionem a rebus: quod Angelis non
convenit, ut dictum est. Ergo etc..
CO
Ad id quod tertio quaeritur, dicendum est, quod Angeli nullo modo vident per oculos corporis assumpti, quia
haec est operatio potentiae corporis viventis; unde partes corporis assumpti non sunt organa sensibilia, sed
similitudinem eorum habentia ad ostendendum Angelorum spirituales virtutes; unde dionysius ex omnibus
partibus humani corporis docet proprietates angelicas considerare; unde non frustra assumuntur.
Articulus 4D
AG1
Item, videtur quod possint localiter moveri, per id quod legitur tobiae 6, et deinceps de Angelo qui comitatus est
tobiam per multa terrarum spatia.
SC1
Sed contra est, quia quod conjungitur alicui solum ut motor, si in se sit immobile, non movetur ad motum ejus,
sicut patet in motoribus orbium, secundum Philosophos. Sed Angelus, inquantum in se est, est substantia
spiritualis immobilis.
Ergo videtur quod ad motum corporis, cui sicut motor tantum conjungitur, non moveatur.
CO
Ad id quod quarto quaeritur, dicendum est, quod moventur per accidens, motis corporibus in quibus sunt: quia
definitive sunt in illis corporibus, ita quod non alibi. Deus autem non movetur ad motum alicujus corporis: quia
ita est in uno quod etiam in alio: sicut anima non movetur per accidens ad motum manus sed ad motum totius
corporis. Similiter etiam motor orbis coniungitur orbi secundum Philosophos, et non uni parti tantum; quamvis
virtus ejus primo appareat in parte dextera unde incipit motus, et ideo non movetur per accidens, quia totus orbis
non movetur extra locum suum, nisi hoc modo quod sit in alio loco ratione et non subjecto.
Articulus 4E
AG1
Item, videtur quod loquantur, ex multis Scripturae locis, quae frequenter eos hominibus locutos commemorat.
SC1
Sed contra est, quia in omni locutione exprimuntur quaedam intentiones intellectae. Sed hujusmodi intentiones
non possunt pervenire de intellectu ad vocem, nisi aliquo mediante quod est proportionatum ad hujusmodi
suscipienda, sicut imaginatio humana. Ergo videtur quod per corpus inanimatum assumptum vel per corpus
brutum loqui non possunt.
CO
Ad id quod quinto quaeritur dicendum, quod loqui proprie est per formationem vocum ex percussione aeris
respirati, determinatis organis, ad exprimendum aliquem intellectum; et ideo locutio corporalis Angelis
convenire non potest in corporibus assumptis, secundum completam significationem, cum non habeant vera
468

