majus et minus, ideo oportet quod bonum virtutis intellectualis in medio consistat, ut scilicet dicatur de re hoc
quod est. Si autem excedat vel in plus vel in minus, erit falsum; quod se habet ad virtutes intellectuales, sicut
vitium ad morales; et hoc inquantum intellectus absolute considerat; inquantum vero de uno in aliud discurrit,
accipitur medium non solum secundum commensurationem ad rem, sed secundum commensurationem
conclusionum ad principia, vel eorum quae sunt ad finem in operativis.
RA1
Ad primum igitur dicendum, quod, sicut dicit Philosophus in 10 metaph., mensura intellectus nostri est res; et
ideo secundum quod adaequatur rei, est rectum ipsius. Nihilominus et principia sunt regula conclusionum, et
intelligens est quodammodo regula principiorum.
RA2
Ad secundum dicendum, quod contrarietas passionum accedit ad medium virtutis moralis; unde circa iram, quae
non habet passionem oppositam, est medium virtutis moralis secundum plus et minus in ipsa eadem passione.
RA3
Ad tertium dicendum, quod extrema in virtutibus intellectualibus non accipiuntur secundum magnum et parvum
intelligibile: sed extremum in plus est, quando attribuitur aliquid alicui quod non inest ei; extremum autem in
minus, quando removetur ab eo quod ei inest. Utroque autem modo falsum contingit; verum autem, quando
dicitur inesse quod inest, aut non inesse quod non inest; et haec extrema corrumpunt non substantiam, sed
veritatem intellectus.
Articulus 3D
AG1
Ulterius. Videtur quod etiam theologicae virtutes medium habeant. In moralibus enim virtutibus est medium,
secundum quod earum actus ex ratione recta procedunt. Sed virtutum theologicarum actus non sunt contra
rationem. Ergo sunt in medio.
AG2
Praeterea, spes est medium inter praesumptionem et desperationem. Sed spes est virtus theologica.
Ergo virtutes sunt medium inter vitia.
AG3
Praeterea, fides vadit media inter duas haereses, scilicet Nestorii et eutychis. Sed fides est virtus theologica. Ergo
virtutes theologicae in medio consistunt.
SC1
Sed contra, bernardus dicit, quod modus caritatis est non habere modum. Sed virtutes dicuntur in medio esse,
inquantum sunt modificatae. Ergo caritas non est in medio, et eadem ratione nec aliae duae.
SC2
Praeterea, ubi nunquam contingit aequale reddere, ibi non potest esse superfluum. Sed in illis quae sunt ad
Deum, non contingit aequale reddere, ut etiam Philosophus in 8 ethic. Dicit.
Ergo non contingit superfluum in virtutibus theologicis, quae Deum habent pro objecto, accipere, et ita non sunt
in medio.
CO
Ad quartam quaestionem dicendum, quod medium in omnibus virtutibus quae habent medium, accipitur ex hoc
quod virtus attingit in materia propria illud quod est aequale, et competens mensura. Unde si esset aliqua virtus
quae haberet mensuram ipsam pro materia, non essent ibi extrema nec medium; sed bonum illius virtutis esset
simpliciter attingere mensuram illam, sicut si alicujus virtutis materia esset veritas. Omnium autem prima
mensura est ipse Deus, sicut etiam ipse Philosophus, in 10 metaph., dicit.
Unde virtutes theologicae, quae habent Deum pro objecto, qui est ultimus finis, a quo omnia mensurantur, non
possunt habere rationem medii, cum in materia illa non sit accipere extrema: sicut etiam in his quae conjuncta
sunt malo fini, non potest accipi medium.
RA1
Ad primum ergo dicendum, quod ratio recta non est ad hoc quod in materia illa vitentur extrema, in qua
superfluum esse non potest.
RA2
Ad secundum dicendum, quod fides est virtus theologica, inquantum adhaeret primae veritati; et ex hac parte non
potest in ipsa medium esse (non enim potest nimis Deo adhaerere): sed ex parte illa qua aliquid affirmat vel
negat veritati primae adhaerens, ibi est medium, quia secundum hoc habet similitudinem cum virtutibus
intellectualibus.
RA3
Et similiter dicendum ad tertium, quod spes non habet medium, secundum quod Deo adhaeret, sed ex parte
subjecti.
|a4 Articulus 4: Utrum virtutes morales maneant in patria.
1231

