AG2
Praeterea, quotiescumque aegritudo corporalis iteratur, extrema unctio potest iterari. Sed eucharistia ordinatur
contra aegritudinem peccatorum venialium, quae uno die pluries iterantur.
Ergo una die potest homo pluries communicare.
SC1
Sed contra est quod dicitur de consecr., dist. 1: sufficit sacerdoti semel in die Missam celebrare; quia Christus
semel passus est, et totum mundum redemit. Ergo etiam semel tantum in die debet quis communicare.
CO
Ad quartam quaestionem dicendum, quod homo non debet pluries in una die communicare, ut saltem quantum
ad unam diem repraesentetur unitas dominicae passionis, et ut quantum ad aliquid reverentia sacramento
exhibeatur semel sumendo.
RA1
Ad primum ergo dicendum, quod sacerdos est quasi persona publica, et ideo oportet quod non solum pro se, sed
etiam pro aliis celebret; et ideo necessitate cogente potest pluries celebrare in die.
Sed non est eadem ratio de illis qui non sumunt nisi ratione sui.
RA2
Ad secundum dicendum, quod sunt alia remedia quibus peccatum veniale expiari potest; unde non oportet ut ad
ea expianda homo pluries in die communicet.
|a2 Articulus 2: Utrum liceat omnino a communione cessare.
Articulus 2A
AG1
Ad secundum sic proceditur. Videtur quod liceat omnino a communione cessare. Quia nullus tenetur nisi ad ea
quae sunt necessitatis. Sed hoc sacramentum, ut supra, dist. 9, qu. 1, art. 1, quaest. 2, dictum est, non est
necessitatis. Ergo aliquis potest omnino a sacramenti sumptione cessare.
AG2
Praeterea, quod fit ad reverentiam Dei, non est peccatum. Sed aliquis potest ex reverentia sacramenti omnino
cessare. Ergo si omnino cesset, non est peccatum.
AG3
Praeterea, Augustinus dicit, quod de sumptione hujus sacramenti debet quilibet facere quod pie credit faciendum
esse.
Ergo non peccat, si omnino cesset, et putat hoc esse faciendum.
SC1
Sed contra est quod innocentius dicit: cavendum est ne si nimium hujus sacramenti sumptio differatur, mortis
periculum incurratur. Ergo si omnino cessatur, est mortiferum.
SC2
Praeterea, statutum est ecclesiae, ut saltem semel in anno fideles communicent. Ergo qui omnino cessat, peccat.
CO
Respondeo dicendum ad primam quaestionem, quod nulli licet omnino a communione cessare: quia ecclesia
statuit tempus in quo fideles communicare debeant; unde qui omnino desistunt, efficiuntur rei transgressionis
praecepti. Institutio autem ecclesiae fuit necessaria: quia enim in quotidiana pugna sumus, vita spiritualis in
nobis evanesceret, nisi aliquando cibum vitae sumeremus.
RA1
Ad primum ergo dicendum, quod hoc sacramentum de sui institutione prima, quamvis non sit de necessitate
salutis, tamen ex institutione ecclesiae necessarium efficitur; et sine hoc etiam necessarium esset non simpliciter,
ut sine quo non esset salus, sed ex suppositione finis; si scilicet homo in vita spirituali firmus persistere vellet.
RA2
Ad secundum dicendum, quod reverentia debita Deo in hoc exhibetur quod homo non se nimis divinis ingerat
supra suum modum; sed quod homo omnino se subtrahat, hoc est contemptus, et pusillanimitatis.
RA3
Ad tertium dicendum, quod verbum Augustini referendum est ad hoc quod quotidie sumatur, vel non; non autem
ad hoc quod omnino quis desistat.
Articulus 2B
AG1
Ulterius. Videtur quod ille qui consecrat, possit a communione cessare. Quia ubi est major necessitas, ibi
secundum ordinem debitum caritatis est magis subveniendum. Sed potest contingere quod postquam sacerdos
consecraverit, aliquis infirmetur ad mortem, et instanter petat corpus Christi in ultima necessitate constitutus.
Ergo cum sit hoc sacramentum caritatis, debet sacerdos ipse a communione desistere, et infirmo dare.
1583

