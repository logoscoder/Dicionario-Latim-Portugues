Sed contra est quod dicitur Eccli. 2, 23: secundum magnitudinem ejus, sic et misericordia illius cum eo est. Ergo
et misericordia; non ergo coarctatur per unam poenitentiam, ut postmodum ad se conversis non parcat.
SC2
Praeterea, Matth. 12, dicitur: qui peccat in patrem vel filium, remittetur ei. Sed contingit quod post peractam
poenitentiam aliquis peccet per infirmitatem, quod est in patrem peccare; et per ignorantiam, quod est in filium
peccare. Ergo tale peccatum remittetur; ergo poenitentia potest iterari.
CO
Ad tertiam quaestionem dicendum, quod erroneum est dicere quod poenitentia non possit iterari, et misericordiae
divinae contrarium.
Causa autem quare iteratur, cum baptismus non iteretur, est quadruplex. Prima est, quia poenitentia non imprimit
characterem sicut baptismus: character enim indelebilis est. Secunda, quia baptisma est contra morbum non
iterabilem, scilicet originale peccatum; poenitentia autem contra actuale peccatum, quod iteratur. Tertia causa
est, quia baptismus habet totam efficaciam a passione Christi sine actu nostro; et ideo, quia passio est una
tantum, et baptismus unus; sed poenitentia etiam requirit actum nostrum, ut prius dictum est, et ideo ratione ejus
iterationem suscipit. Quarta, quia baptismus est generatio spiritualis, sed poenitentia est quaedam sanatio
spiritualis: semel autem aliquid generatur, sed pluries curari sive sanari potest, quamdiu in hac vita vivit.
RA1
Et sic patet solutio ad primum.
RA2
Ad secundum dicendum, quod sicut justus Dominus summe justitiam diligit, ita summe peccatum odit; et ita,
quantum ex ipso est, paratus est ipsum destruere semper, dummodo ex parte hominis non remaneat, qui
poenitentiam negligit vel contemnit.
Nec obstat quod quidam ex hoc sumunt occasionem delinquendi: quia ex contrario sumerent occasionem
desperandi, quod esset gravius.
RA3
Ad tertium dicendum, quod quamvis non sit scriptum quod idem infirmus frequentius a Domino sit curatus,
tamen nec etiam factum negatur; et praeterea hoc occulta fide videmus, quod frequenter homines infirmantur, et
divina virtute, quae omnia restaurat, curantur.
|a5 Articulus 5: Utrum debeat aliqua poenitentia publicari vel solemnizari.
Articulus 5A
AG1
Ad quintum sic proceditur. Videtur quod non debeat aliqua poenitentia publicari vel solemnizari.
Quia non licet sacerdoti, etiam metu, peccatum alicujus confiteri, quantumcumque publicum.
Sed per poenitentiam solemnem publicatur peccatum.
Ergo non debet solemnizari.
AG2
Praeterea, judicium debet esse secundum conditionem fori. Sed poenitentia est quoddam judicium quod in foro
occulto agitur. Ergo non debet publicari, sive solemnizari.
AG3
Praeterea, poenitentia omnes defectus revocat ad perfectum, ut Ambrosius dicit.
Sed solemnizatio facit contrarium, quia poenitentem in multis defectibus innectit: non enim laicus potest post
solemnem poenitentiam ad clericatum promoveri, nec clericus ad superiorem ordinem. Ergo poenitentia non est
solemnizanda.
SC1
Sed contra, poenitentia est quoddam sacramentum.
Sed in quolibet sacramento quaedam solemnitas adhibetur. Ergo et in poenitentia adhiberi debet.
SC2
Praeterea, medicina debet respondere morbo.
Sed peccatum quandoque est publicum, quod multos ad exemplum peccandi trahit. Ergo et poenitentia, quae est
medicina ejus, esse debet solemnis et publica, qua multi aedificentur.
CO
Respondeo dicendum ad primam quaestionem, quod aliqua poenitentia debet esse publica et solemnis propter
quatuor. Primo, ut peccatum publicum publicam habeat medicinam. Secundo, quia maxima confusione in hoc
mundo etiam est dignus qui gravissimum scelus commisit.
Tertio, ut sit aliis ad terrorem. Quarto, ut sit ad exemplum poenitendi, ne desperent qui in gravibus peccatis
detinentur.
RA1

1616

