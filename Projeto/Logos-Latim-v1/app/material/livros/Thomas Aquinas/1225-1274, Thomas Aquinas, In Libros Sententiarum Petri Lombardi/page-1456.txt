RA2
Ad secundum dicendum, quod anadochus non instruit ante baptismum de fide, sed conversum jam recipit, ad
instructionem praesentans.
RA3
Ad tertium dicendum, quod quidquid est diaconi, licet etiam sacerdotibus facere; unde per hoc non removetur
quin catechizare sit officium diaconi.
Articulus 2C
AG1
Ulterius. Videtur quod pueri non debeant catechizari. Frustra enim adhibetur instructio ei qui non est
perceptibilis disciplinae. Sed puer non est perceptibilis disciplinae, quia non habet usum liberi arbitrii. Ergo non
debet ei instructio adhiberi.
AG2
Praeterea, in catechismo requiritur confessio fidei, et professio christianae religionis, ut per dionysium patet.
Sed hoc per se puer facere non potest, nec aliquis pro puero: quia nullus potest ex voto alterius obligari. Ergo
videtur quod non debeant pueri catechizari.
AG3
Praeterea, si ipse pro puero confitetur ergo videtur quod ipse patrinus obligetur ad instruendum puerum de his
quae pertinent ad fidem christianam; et ita videtur quod sit valde periculosum puerum de sacro fonte levare, cum
raro aliquis de pueri instructione curam gerat.
SC1
Sed contra est quod ritus baptismi debet in omnibus similiter observari, ut ostendatur unitas baptismi. Si ergo
adulti catechizantur, et similiter pueri catechizari debent.
SC2
Praeterea, ad hoc est generalis ecclesiae consuetudo.
CO
Ad tertiam quaestionem dicendum, quod catechismus est quasi quaedam dispositio ad baptismum. Dispositiones
autem debent proportionari illis ad quae disponunt; unde in adultis, in quibus in baptismo requiritur propria fides
et propria voluntas, requiritur etiam quod ipse per se catechizetur, et per se confiteatur, et christianam religionem
profiteatur. In puero autem cujus baptismus operatur tantum ex fide ecclesiae et merito Christi, fit instructio
mediante alio; unde eadem quibus instruendus est, proponuntur praesente anadocho, cui committitur in his
instruendus; et ipse loco ejus confessionem et professionem facit.
RA1
Ad primum ergo dicendum, quod quamvis non sit tunc actu perceptibilis disciplinae, tamen habet hujusmodi
perceptibilitatem in radice quantum ad potentiam rationis quam habet ex natura, et quantum ad habitum fidei,
quem recipit in baptismo.
RA2
Ad secundum dicendum, quod quamvis puer confiteri non possit per se, vel profiteri, tamen alius vicem ejus
supplet, non quidem suam propriam fidem confitens sed fidem pueri, et quantum ad id quod nunc est, ut sit
sensus: credo, idest, sacramentum fidei praesto sum accipere, in persona pueri loquens, ut Augustinus exponit, et
quantum ad id quod futurum est, ut fit sensus, credo, idest, quando ad perfectam aetatem veniam, fidei
consentiam, ut dionysius exponit; et hoc quidem confiteri potest ex proposito solicitudinis circa ipsum
adhibendae, ut alio modo possit esse sensus, credo, idest, operam dabo ad hoc quod credat; et in hoc ipse puer
obligatur, et anadochus: quia de illis ad quae omnes tenentur, non est inconveniens si unus alium obliget; secus
autem est de consiliis, ad quae non omnes tenentur.
RA3
Ad tertium dicendum, quod non est ibi magnum periculum quantum ad modernum tempus: quia parentes pueri
sunt christiani, et satis probabiliter potest aestimari quod eum in fide nutrient, et etiam ex aliis quibus convivet,
fidem addiscet.
Secus autem erat in primitiva ecclesia, ubi pueri cum infidelibus conversabantur; et ideo diligentior cura
adhibenda erat ab anadocho vel patrino.
Et similiter etiam nunc, si pueri parentes de infidelitate suspecti essent, vel si inter infideles conversaturus forte
puer esset.
|a3 Articulus 3: Utrum exorcismus baptismum praecedere debeat.
Articulus 3A
AG1
Ad tertium sic proceditur. Videtur quod exorcismus in eodem non debeat praecedere baptismum.

1456

