RA5
Ad quintum dicendum, quod poenitentiae est sufferre difficilia voluntarie assumpta; sed patientia est proprie in
sustinendo difficilia ab aliis illata; et ideo non sunt idem.
Articulus 1F
AG1
Ulterius. Videtur quod sit incompetens definitio poenitentiae, quam Gregorius et Ambrosius ponunt: poenitentia
est mala praeterita plangere, et plangenda iterum non committere. Virtutes enim non sunt actus, sed habitus, ut in
2 Lib., dist. 27, dictum est. Sed plangere est actus. Ergo non debet poni ut genus poenitentiae, quod est virtus.
AG2
Praeterea, quod pertinet ad corporalem immutationem non est de essentia virtutis; unde Philosophus dicit in 4
ethic., quod verecundia non est virtus, quia verecundati rubescunt. Sed plangere dicit corporalem immutationem.
Ergo non est de essentia poenitentiae, quae est virtus; et ita non debet poni in definitione ejus.
AG3
Praeterea, stultum est dolere de eo quod non potest non esse. Sed praeteritum non potest non esse. Ergo stultum
est dolere vel plangere de peccatis praeteritis. Sed nullus virtuosus est stultus, ut patet in 4 ethic.. Ergo plangere
praeterita non debet poni in definitione virtutis.
AG4
Praeterea, in definitione non debet poni aliquid quod non pertineat ad rationem definiti. Sed poenitentia
secundum rationem propriam respicit praeteritum. Ergo non debet poni in definitione ejus: plangenda non
committere, quod ad futurum pertinet.
AG5
Praeterea, in Lib. De ecclesiasticis dogmatibus, definitur poenitentia sic: poenitentia vera est poenitenda non
admittere, et admissa deflere.
Ergo videtur quod in praemissa definitione male ordinantur partes definitionis.
AG6
Praeterea, quaeritur de aliis definitionibus, quomodo poenitentiae conveniant, cum unius una debet esse definitio.
CO
Ad sextam quaestionem dicendum, quod poenitentia et vindicativa justitia circa idem aliquo modo sunt, scilicet
circa punitionem offensae; sed differunt in duobus. Primo, quia vindicativa proprie inest in judice poenam
infligente, quam reus quandoque invite sustinet; sed poenitentia est in ipso reo, qui voluntarius poenam sustinet
pro culpa commissa. Secundo, quia vindicativa respicit offensam communiter; sed poenitentiae virtus respicit
offensam Dei; unde oportet quod poenitentia consistat in emendatione offensae voluntarie assumpta, et talis
qualis Deo competit. Sicut autem hominibus, qui vident ea quae foris parent, fit offensae recompensatio per
aliqua exteriora; ita Deo, qui intuetur cor, oportet quod incipiat recompensatio fieri in ipso cordis affectu. Fit
autem bene recompensatio praecedentis offensae exterius in duobus.
Primo in hoc quod aliquis exterius poenam subit pro offensa quam fecit; secundo in hoc quod cavet in futurum
ne similis offensa ab eo fiat; et haec duo oportet quod homo in corde exhibeat per poenitentiam: primo dolorem
cordis pro malis quae fecit; secundo propositum de cetero talia non committendi; et haec duo praedicta definitio
comprehendit, quamvis non in forma definitionis proponatur.
Unde Magister ad formam debitam eam reducens, tria ponit; scilicet genus, in hoc quod dicit quod est virtus;
dolorem de praeteritis, in hoc quod dicit: qua commissa mala plangimus; et propositum de futura emendatione,
in hoc quod dicit: cum emendationis proposito. Alia vero quae dicuntur, ad idem pertinent, ut in expositione
litterae patebit.
RA1
Ad primum ergo dicendum, quod quia habitus per actus cognoscuntur, ideo consuetum est apud auctores ut
habitus per actus definiant, ponentes actus loco habituum; sicut etiam differentiae accidentales interdum in
definitionibus ponuntur pro essentialibus propter earum latentiam, ut dicit Philosophus.
RA2
Ad secundum dicendum, quod illud quod pertinet ad corporalem immutationem, non pertinet ad virtutem quasi
essentialis actus ejus; sed potest pertinere ad virtutem sicut materiale circa quod operatur virtus, quia etiam
passiones corporales sunt materia virtutum; et secundum hoc dicendum, quod ipsius virtutis poenitentiae
sensibilis dolor vel corporalis fletus potest esse quoddam materiale, inquantum haec Deo reddit poenitens quasi
debitum pro offensa commissa; et ideo si per planctum significatur actus poenitentiae, tunc nihil aliud dicit quam
detestationem; si autem dicat materiale poenitentiae, sic potest etiam sensibilem vel corporalem fletum dicere.
RA3
Ad tertium dicendum, quod quamvis peccatum sit praeteritum quantum ad actum, manet tamen quantum ad
effectum vel reatus vel maculae vel offensae divinae; et sic potest aliquis de peccato dolere inquantum est
praesens; dolor enim de praesenti est. Vel dicendum, et melius, quod quamvis voluntas completa non sit de
impossibili, est tamen de ipso velleitas quaedam, idest voluntas conditionata: vellemus enim, si esset possibile,
1606

