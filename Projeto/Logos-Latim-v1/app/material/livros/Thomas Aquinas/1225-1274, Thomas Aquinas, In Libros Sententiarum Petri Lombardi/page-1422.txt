Ad secundum dicendum, quod perceptio eucharistiae praesupponit incorporationem absolute: quia capitis virtus
non communicatur membro nisi jam unito. Sed per eucharistiam est perfecta influentia a capite in membro; et
quantum ad hanc perfectionem incorporatio est effectus eucharistiae.
Articulus 2F
AG1
Ulterius. Videtur quod apertio januae non sit effectus baptismi. Quidam enim ante passionem Christi baptizati
sunt. Sed tunc eis janua non est aperta: quia si aliquis eorum tunc decessit, regnum non introivit. Ergo baptismus
non aperit januam regni caelestis.
AG2
Praeterea, baptismus repraesentat passionem Christi, non resurrectionem, ut videtur. Sed in resurrectione est
aperta janua, ut patet per collectam quae dicitur in die resurrectionis: Deus qui in hodierna die per unigenitum
tuum aeternitatis nobis aditum devicta morte reserasti. Ergo non debet iste effectus baptismo attribui.
SC1
Sed contra est auctoritas bedae supra inducta, dist. 1, quod in hoc differebat circumcisio a baptismo quod aditum
regni caelestis non aperiebat.
CO
Ad sextam quaestionem dicendum, quod aperiri januam regni caelestis nihil aliud est quam amovere
impedimentum quo aditus in regnum caeleste toti naturae humanae prohibebatur.
Hoc ergo impedimentum absolute quantum ad omnes remotum fuit sufficienter per passionem Christi; sed illa
remotio efficienter fit quo ad istum, secundum quod particeps fit passionis Christi jam factae per baptismum; et
sic baptismus quasi causa instrumentalis aperit januam regni caelestis quo ad istum, sed passio ut causa
satisfactoria quo ad omnes.
RA1
Ad primum ergo dicendum, quod haec ratio erat, quia passio Christi, in cujus virtute baptismus agit, nondum
facta erat, nec per eum aditus regni caelestis apertus; unde ratio probat quod baptismus non habeat hanc virtutem
quasi causa principalis.
RA2
Ad secundum dicendum, quod aditus regni caelestis aperitur tripliciter. Uno modo quantum ad gloriam animae;
et sic in passione apertus est; unde dictum est latroni, Luc. 23, 43: hodie mecum eris in Paradiso. Alio modo
quantum ad gloriam corporis; et sic apertus est in resurrectione.
Alio modo quantum ad locum gloriae congruentem; et sic apertus est in ascensione. Et his tribus modis
baptismus instrumentaliter aperit quo ad istum: agit enim virtute et passionis et resurrectionis et ascensionis,
inquantum homo configuratur Christo passo per immersionem, qua quodammodo Christo consepelitur, et ei
resurgenti quantum ad nitorem qui resultat ex aqua, et ascendenti quantum ad elevationem baptizati de sacro
fonte. Unde baptismus passioni appropriatur: quia etiam gloria animae principalior est, et causa quodammodo
aliorum; et in hujus signum baptizato Domino caeli aperti sunt super eum; Matth. 3.
|a3 Articulus 3: Utrum baptismus aequalem effectum habeat in omnes quantum ad remotionem mali.
Articulus 3A
AG1
Ad tertium sic proceditur. Videtur quod baptismus non aequalem effectum habeat in omnes quantum ad
remotionem mali. In adultis enim removet peccatum actuale et originale; sed in pueris originale tantum. Ergo
plus efficit in adultis quam in pueris quantum ad mali remotionem.
AG2
Praeterea, mitigatio fomitis est effectus baptismi.
Sed post baptismum in quibusdam invenitur fomes magis mitigatus quam in aliis. Ergo in eis efficacius
baptismus se habuit in remotione mali.
SC1
Sed contra, baptismus habet efficaciam ad removendum malum, secundum quod habet quamdam similitudinem
mortis. Sed morientium unus non magis moritur quam alius. Ergo et baptismus aequaliter in omnibus mala
aufert.
CO
Respondeo dicendum, ad primam quaestionem, quod baptismus universaliter aufert in eo qui non ficte accedit,
culpam personam inficientem, quam invenit, ut dictum est, et sic accedit ad terminum. Ea autem quae in termino
sunt, intensionem non recipiunt; et ideo quantum ad remotionem culpae, aequalem effectum habet in omnibus
baptismus; et similiter est de poena personali, quae respondet culpae originali prout est inficiens personam,
scilicet carentia divinae visionis.

1422

