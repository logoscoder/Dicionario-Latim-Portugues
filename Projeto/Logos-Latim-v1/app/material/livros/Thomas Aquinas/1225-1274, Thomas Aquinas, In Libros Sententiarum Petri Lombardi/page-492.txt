Sed contra, videtur quod etiam Christus Angelum custodem habuit. Primo per hoc quod dicit dionysius quod
subdebatur paternis dispositionibus mediantibus Angelis.
Sed, ut dictum est, per custodiam executio divinae dispositionis fit de hominibus per Angelos. Ergo videtur quod
Christus Angelum custodem habuit.
AG7
Praeterea, Lucae 22, 43, dicitur, quod apparuit Angelus Domini, confortans eum. Ergo videtur, cum confortare
sit unus actus custodiae, quod Angelum custodem habuit.
CO
Respondeo dicendum, quod, sicut in 1 libro, dictum est, providentia proprie est ad conferendum ea quae
promovent in finem, et removendum ea quae impediunt.
Ultimum autem in his adjutoriis est id quod conjungit fini, quod a solo Deo est: et ideo ea quae ab Angelis
custodibus per divinam providentiam circa singulares personas exequuntur, sunt quaedam praeparationes
juvantes ad consequendum finem ultimum. Praeparans autem non habet operationem circa rem, nisi quae est
ordinata ad finem, ante finis consecutionem; et ideo omnibus hominibus, ab infusione animae rationalis per
quam ad finem salutis ordinantur, custodia debetur usque ad mortem, quando terminatur via proficiendi in finem.
Nulli ergo carent custodia Angelorum, nisi vel per hoc quod fiunt impoenitibiles, ut damnati, vel per hoc quod
finem gloriae consequuntur, ut beati.
RA1
Ad primum ergo dicendum, quod quamvis in Adam non esset periculum ex aliqua corruptione carnis instigante
ad malum, erat tamen periculum ex potentia peccandi, et ex Daemone oppugnante: et similiter erat debilioris
cognitionis quam Angelus; et ideo indigebat praesidio custodis Angeli.
RA2
Ad secundum dicendum, quod etiam si confirmati peccare non possint, possunt tamen proficere, et eorum
profectus potest impediri; et propter hoc indigent custodia Angelorum ad promovendum in bonum, et
removendum impedimentum.
RA3
Ad tertium dicendum, quod pueri in materno utero non recipiunt sacramenta ecclesiae, quia non subduntur
actibus ministrorum: sed operibus divinis et Angelorum subduntur; et ideo eis ab infusione animae rationalis,
custos Angelus assignatur, per quem prohibetur virtus Daemonis ab ejus nocumento, et propter multa
impedimenta, quibus potest ejus complexio deteriorari, ut efficiatur pronior ad peccandum, vel etiam ipsa vita
extingui: et in hoc etiam prosunt parvulis natis, quamvis eos non illuminent.
RA4
Unde patet responsio ad quartum.
RA5
Ad quintum dicendum, quod Antichristus etiam habebit Angelum custodem: quia lex communis propter unum
mutari non debet: et in hoc ejus poena justior apparebit, quia beneficia toti naturae humanae provisa, sibi non
subtrahuntur. Nec tamen est omnino frustra custodia; quia etsi ad bonum non convertatur, a multis tamen malis
cessabit, retractus ab Angelo custode: hunc enim effectum ad minus semper consequitur Angelus per custodiam
in quocumque obstinato.
RA6
Ad sextum dicendum, quod Christus non habuit Angelum custodem: tum quia anima sua omnibus Angelis
superior fuit, immediate a verbo sibi unito illuminata: tum quia erat verus comprehensor: unde ejus bonum nec
impediri nec juvari poterat. Dicitur vero subdi paternis dispositionibus per Angelos quodammodo indirecte,
inquantum Angeli instruebant joseph et matrem ejus de his quae circa ipsum puerum existentem agenda erant, ut
habetur Matth. 2.
RA7
Ad septimum dicendum, quod Angelus dicitur confortasse eum, non aliquid in ipsum imprimendo, sed per
modum ministerii, inquantum congratulabatur fortitudini ejus; sicut homo naturaliter in tribulatione confortatur
ad praesentiam amicorum: et ita per modum quo fuerat vera tristitia, fuit confortatio vera, et non apparens
tantum, ut quidam dicunt.
|a4 Articulus 4: Utrum Angelus quandoque relinquat hominem cui deputatur.
AG1
Ad quartum sic proceditur. Videtur quod Angelus quandoque relinquat hominem cui deputatur custos. Primo per
hoc quod habetur hierem. 51, 1: curavimus Babylonem, et non est sanata.
Derelinquamus ergo eam. Sed hoc dicitur ex persona Angelorum, ut dicit Glossa. Ergo videtur quod relinquat,
quando a peccato non corrigitur.
AG2
Praeterea, isa. 5, 5, dicitur: auferam sepem ejus et erit in direptionem. Glossa: idest custodiam Angelorum. Ergo
idem quod prius.
492

