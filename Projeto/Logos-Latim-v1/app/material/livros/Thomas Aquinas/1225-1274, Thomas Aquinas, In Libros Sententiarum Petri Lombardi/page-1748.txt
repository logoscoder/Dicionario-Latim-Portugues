Ad quintum patet solutio ex dictis.
|a3 Articulus 3: Utrum sit necessarium sacerdoti confiteri.
Articulus 3A
AG1
Ad tertium sic proceditur. Videtur quod non sit necessarium sacerdoti confiteri. Ad confessionem enim non
obligamur nisi ex divina institutione.
Sed divina institutio nobis proponitur Jacob. 5: confitemini alterutrum peccata vestra; ubi non fit mentio de
sacerdote. Ergo non oportet confiteri sacerdoti.
AG2
Praeterea, poenitentia est sacramentum necessitatis, sicut et baptismus. Sed in baptismo propter sacramenti
necessitatem est minister quilibet homo. Ergo et in poenitentia; ergo sufficit cuilibet confiteri.
AG3
Praeterea, confessio ad hoc est necessaria, ut taxetur poenitenti satisfactionis modus. Sed aliquando aliquis non
sacerdos discretius posset poenitenti dare satisfactionis modum quam multi sacerdotes.
Ergo non est necessarium quod confessio fiat sacerdoti.
AG4
Praeterea, confessio ad hoc est ordinata in ecclesia, ut rectores pecorum suorum vultum cognoscant.
Sed quandoque rector, sive praelatus, non est sacerdos. Ergo confessio non semper facienda est sacerdoti.
SC1
Sed contra, absolutio poenitentis, propter quam fit confessio, non pertinet nisi ad sacerdotes, quibus claves
ecclesiae commissae sunt. Ergo confessio debet fieri sacerdoti.
SC2
Praeterea, confessio praefiguratur in Lazari mortui vivificatione. Sed Dominus solis discipulis praecepit ut
Lazarum solverent, ut patet joan. 11.
Ergo sacerdotibus facienda est confessio.
CO
Respondeo dicendum ad primam quaestionem, quod gratia quae in sacramentis datur, a capite in membra
descendit; et ideo ille solus est minister sacramentorum, in quibus gratia datur, qui habet ministerium super
corpus Christi verum; quod solius sacerdotis est, qui consecrare eucharistiam potest; et ideo, cum in sacramento
poenitentiae gratia conferatur, solus sacerdos est minister hujus sacramenti, et ideo ei soli facienda est
sacramentalis confessio, quae ministro ecclesiae debet fieri.
RA1
Ad primum ergo dicendum, quod Jacobus loquitur ex praesuppositione divinae institutionis; et quia divinitus
institutio praecesserat de confessione sacerdotibus facienda per hoc quod eis potestatem remittendi peccata in
apostolis dedit, ut patet joan. 20; ideo intelligendum est quod Jacobus sacerdotibus confessionem esse faciendam
monuit.
RA2
Ad secundum dicendum, quod baptismus est magis sacramentum necessitatis quam poenitentiae sacramentum,
quo ad confessionem, et absolutionem: quia quandoque baptismus praetermitti non posset sine periculo salutis
aeternae, ut patet in pueris, qui nondum habent usum rationis. Sed non est ita de confessione et absolutione, quae
tantum ad adultos pertinet, in quibus contritio cum proposito confitendi et desiderio absolutionis sufficit ad
liberandum a morte aeterna; et ideo non est simile de baptismo et confessione.
RA3
Ad tertium dicendum, quod, sicut dictum est dist. 15, quaest. 1, art. 2, in satisfactione non solum est attendenda
quantitas poenae, sed etiam virtus ejus secundum quod est pars sacramenti; et sic requirit sacramentorum
dispensatorem, quamvis etiam ab alio quam a sacerdote quantitas poenae taxari possit.
RA4
Ad quartum dicendum, quod cognoscere vultum pecoris ad duo necessarium est. Primo ad hoc quod
coordinentur gregi Christi; et sic cognoscere vultum pecoris pertinet ad curam et sollicitudinem pastoralem, quae
incumbit quandoque illis qui non sunt sacerdotes. Secundo ad hoc quod provideatur ei conveniens
medicamentum salutis; et sic cognoscere vultum pecoris pertinet ad eum cujus est medicamentum salutis, scilicet
sacramentum eucharistiae et alia praebere, scilicet ad sacerdotem; et ad talem cognitionem pecoris confessio
ordinatur.
Articulus 3B
AG1
Ulterius. Videtur quod in nullo casu liceat aliis quam sacerdotibus confiteri. Quia confessio sacramentalis
accusatio est, ut ex supra posita definitione habetur. Sed dispensatio sacramenti ad illum tantum pertinet qui est
1748

