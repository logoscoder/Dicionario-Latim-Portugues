concessus sit propter aliquam ecclesiae necessitatem; et tunc hoc modo quo laicis dari potest, ab eis potest redimi
ex auctoritate episcopi.
Tamen una ecclesia non potest ab alia emere jus percipiendi decimas.
RA5
Ad quintum dicendum, quod jus primogeniturae debebatur Jacob ex divina institutione; et ideo non peccavit
emens, sed redemit vexationem suam. Sed esau vendens peccavit.
|a3 Articulus 3: Utrum simonia committatur illis tribus modis quos urbanus Papa determinat.
AG1
Ad tertium sic proceditur. Videtur quod simonia non committatur illis tribus modis quos urbanus Papa
determinat, dicens: quisquis res ecclesiasticas non ad quod institutae sunt, sed ad propria lucra, munere linguae
vel indebiti obsequii vel pecuniae, largitur vel adipiscitur, simoniacus est. Quia, ut supra dictum est, judex
spiritualis, si vendit judicium, facit simoniam. Sed licet judici spirituali aliquod munus accipere pecuniae, vel
alicujus hujusmodi, ut dicitur extra. De simonia, cap. Etsi quaestiones. Ergo simonia non semper committitur per
munus a manu.
AG2
Praeterea, Papa potest etiam munus a manu suscipere pro aliquo spirituali. Sed, ut quidam dicunt, Papa non
potest committere simoniam, maxime cum aliqua persona ecclesiastica; quia res ecclesiae sunt suae. Ergo non
semper committitur simonia per munus a manu.
AG3
Praeterea, Gregorius dicit: ecclesiasticis utilitatibus deservientes dignum est ecclesiastica remuneratione gaudere.
Ergo si datur aliqua praebenda alicui pro obsequio impenso, non est simonia.
AG4
Praeterea, unusquisque licite potest petere quod sibi debetur de jure. Sed ordinato, qui non habet beneficium
competens, tenetur de jure ordinator ejus providere. Ergo non peccat, si petat beneficium; et hoc vocatur munus
linguae, scilicet rogatio.
AG5
Praeterea, si fiant preces pro digno, non committitur simonia ex hoc. Sed preces sunt munera linguae, sive fiant
pro digno, sive pro indigno.
Ergo munus a lingua non semper facit simoniam.
AG6
Praeterea, hypocritae faciunt bona spiritualia propter laudes hominum, et tamen non dicuntur simoniaci. Ergo
munus a lingua non facit simoniam.
AG7
Praeterea, sicut amor pecuniae est cupiditatis, ita amor consanguineorum est carnalitatis. Sed si intuitu pecuniae
detur alicui praebenda, est simonia.
Ergo similiter si detur intuitu consanguinitatis; et tamen ibi non est aliquis praedictorum modorum; ergo sunt
insufficientes.
AG8
Praeterea, in commutationibus etiam dignitatum vel ecclesiasticorum beneficiorum committitur simonia. Sed ibi
non est aliquod munus. Ergo etc..
AG9
Praeterea, aliqui praelati recipiunt fructus ecclesiarum vacantium, et postea conferunt, retenta sibi parte
proventuum; in quo non videtur aliquod munus esse; et tamen est ibi simonia. Ergo etc..
CO
Respondeo dicendum, quod simonia, ut dictum est, consistit in emptione et venditione spiritualium, vel eorum
quae sunt eis annexa. Emptio autem vel venditio consistit non solum in datione et acceptione pecuniae, sed
omnium eorum quorum potest pretium numismate mensurari: in his enim est liberalitas, secundum Philosophum.
Constat autem quod in eisdem est liberalis datio, et venditio, quae est contraria. Omnis autem temporalis
commodi pretium potest numismate mensurari; et ideo quicumque pro aliquo temporali commodo dat aliquod
spirituale, vel annexum, simoniam committit.
Bonum autem temporale quod potest aliquis ab alio expectare, vel est ex parte animae, sicut amicitia aut favor
aliquis; et quantum ad hoc est munus a lingua: vel ex parte corporis, sicut aliquis actus corporaliter exercitus, vel
obsequium aliquod exhibitum; et quantum ad hoc est munus ab obsequio; vel est aliquid exteriorum bonorum; et
sic est munus a manu, quod consistit in exterioribus bonis. Quantum ad primum committitur simonia per munus
a lingua, quia lingua opinionem exprimit, et gratiam conceptam; quantum ad secundum per munus ab obsequio;
quantum ad tertium per munus a manu.
RA1
Ad primum ergo dicendum, quod ecclesiae judicium est quantum ad exteriora: et quia non est probabile quod
animus judicis spiritualis flectatur ad aliquid faciendum pro parvo munere, ideo in parvis muneribus judici datis
1890

