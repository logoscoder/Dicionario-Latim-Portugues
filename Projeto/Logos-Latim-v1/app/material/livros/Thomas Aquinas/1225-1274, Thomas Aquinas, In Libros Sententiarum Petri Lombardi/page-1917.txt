Postquam Magister ostendit quod consensus est causa efficiens matrimonii, hic ostendit qualis debeat esse
consensus qui matrimonium facit; et dividitur in partes duas: in prima inquiritur, utrum consensus per verba de
futuro, juramento confirmatus matrimonium faciat; in secundo ostendit quid sit consensus ille qui matrimonium
facit, ibi: hic quaeritur, cum consensus de praesenti matrimonium faciat, cujus rei consensus sit ille. Circa
primum duo facit: primo determinat veritatem; secundo objicit in contrarium, ibi: praemissae autem sententiae
videtur obviare illud quod leges tradunt.
Et circa hoc duo facit: primo objicit contra id quod immediate determinatum est; secundo contra id quod in
praecedenti dist. Habitum fuit, ibi: etiam sententiae illae qua dictum est, solum consensum facere conjugium,
videtur obviare quod evaristus Papa ait, et utrumque dividitur in objectionem et solutionem, ut per se patet in
littera.
Hic quaeruntur quatuor: 1 utrum juramentum consensui expresso per verba de futuro adveniens, matrimonium
faciat; 2 utrum carnalis copula eidem adveniens; 3 utrum occultus consensus per verba de praesenti sufficiat ad
matrimonium faciendum; 4 in quid sit consensus qui matrimonium facit.
|a1 Articulus 1: Utrum juramentum adjunctum consensui per verba de futuro faciat matrimonium.
AG1
Ad primum sic proceditur. Videtur quod juramentum adjunctum consensui per verba de futuro, faciat
matrimonium. Nullus enim potest se obligare ut faciat contra jus divinum. Sed implere juramentum est de jure
divino, ut patet Matth. 5, 33: reddes autem Domino juramenta tua. Ergo per nullam obligationem sequentem
potest evenire quod homo non debeat implere juramentum prius factum.
Si ergo post consensum in aliquam per verba de futuro juramento firmatum, aliquis se alteri obligat per verba de
praesenti, videtur quod nihilominus debeat juramentum primum servare. Sed hoc non esset, nisi juramento illo
esset matrimonium perfectum.
Ergo juramentum adjunctum consensui de futuro facit matrimonium.
AG2
Praeterea, veritas divina est fortior quam veritas humana. Sed per juramentum veritate divina firmatur aliquid.
Cum ergo verba exprimentia consensum de praesenti, in quibus est sola humana veritas, matrimonium perficiant;
videtur quod multo amplius id efficere possint verba de futuro, juramento firmata.
AG3
Praeterea, secundum apostolum ad Hebr., omnis controversiae finis... Est juramentum.
Ergo in judicio saltem plus standum est juramento quam simplici verbo. Si ergo aliquis simplici verbo consentiat
in aliquam per verba de futuro, juramento firmata, videtur quod judicio ecclesiae debeat compelli stare cum
prima, et non cum secunda.
AG4
Praeterea, verba de futuro simpliciter prolata, sponsalia faciunt. Sed juramentum ibi aliquid operatur. Ergo facit
plus quam sponsalia. Sed ultra sponsalia non est nisi matrimonium. Ergo facit matrimonium.
SC1
Sed contra, quod futurum est, non est. Sed juramentum additum non facit quin verba de futuro significent
consensum de futuro. Ergo adhuc matrimonium non est.
SC2
Praeterea, postquam perfectum est matrimonium, non oportet quod alius consensus interveniat ad matrimonium.
Sed post juramentum advenit alius consensus, qui matrimonium facit; alias frustra juraretur illud esse futurum.
Ergo non facit matrimonium.
CO
Respondeo dicendum, quod juramentum adhibetur pro confirmatione dictorum; unde illud tantum confirmat
quod in dictis significatur, nec significatum mutat; et ideo cum verba de futuro ex ipsa significatione sua habeant
quod matrimonium non faciant, quia quod futurum promittitur, nondum fit, etiam si juramentum adveniat,
nondum est matrimonium factum, sicut Magister in littera dicit.
RA1
Ad primum ergo dicendum, quod implere juramentum licitum, est de jure divino, non autem implere juramentum
illicitum. Unde si aliqua obligatio sequens juramentum faciat illud illicitum cum prius fuisset licitum, non
derogat juri divino qui juramentum prius factum non servat; et ita est in proposito. Illicite enim juratur quod
illicite promittitur; promissio autem de alieno est illicita; unde consensus sequens per verba de praesenti, quo
aliquis transfert dominium sui corporis in aliam, facit praecedens juramentum esse illicitum, quod prius licitum
erat.
RA2
Ad secundum dicendum, quod veritas divina efficacissima est ad firmandum illud cui adhibetur.
RA3
Unde patet solutio ad tertium.
RA4
1917

