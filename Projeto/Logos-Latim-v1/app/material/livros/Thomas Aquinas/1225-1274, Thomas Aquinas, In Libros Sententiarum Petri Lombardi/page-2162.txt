Ad sextum dicendum, quod hoc quod melioribus minus datur de bono temporali, et quandoque plus de malo, in
eorum profectum cedit quantum ad spirituale bonum, quod est simpliciter hominis bonum. Bona enim temporalia
non sunt simpliciter hominis bona, nisi secundum quod organice deserviunt ad spirituale bonum. Quomodo
autem hoc cedat in profectum spiritualis boni, supra ostensum est.
Articulus 2C
AG1
Ulterius. Videtur quod in opere Dei principalior sit justitia quam misericordia. Quia, ut dicitur Hebr. 10, 4,
horrendum est incidere in manus Dei viventis. Sed hoc non esset, si misericordia principalior in ejus opere esset.
Ergo justitia magis in opere Dei principatur quam misericordia.
AG2
Praeterea, illud quod est prius in quolibet genere, est principalius. Sed justitia videtur esse prior quam
misericordia; quia misericordia ex justitia nascitur, ut dicit Anselmus in proslogio.
Ergo justitia principalior est in opere Dei quam misericordia.
AG3
Praeterea, illud quod inest alicui secundum se, principalius ei convenit quam quod convenit ei secundum
alterum. Sed, sicut dicit Anselmus in proslog., parcendo malis justus es secundum te et non secundum nos, sicut
misertus es secundum nos et non secundum te; et sic misericordia competit Deo secundum nos; sed justitia
secundum seipsum. Ergo principalior est in opere Dei justitia quam misericordia.
SC1
Sed contra est quod dicitur Jacob. 2, 12: superexaltat autem misericordia judicium; idest, superponetur
misericordia in judicio, ut Glossa dicit; et in psalm. 144, 9: miserationes ejus super omnia opera ejus. Ergo
misericordia principalior est in opere Dei quam justitia.
SC2
Praeterea, illud quod est proprium alicui, principalius ei convenit quam id quod est alienum ab eo. Sed proprium
opus Dei est misereri et parcere; et opus punitionis est alienum ab eo, ut patet Exod. 22. Ergo misericordia
principalior est in
CO
Ad tertiam quaestionem dicendum, quod illud quod est formale in unoquoque, est excellentius in eo; quia per
formam materia completur.
In qualibet autem actione illud quod est ex parte agentis, est quasi formale; illud autem quod est ex parte
patientis vel recipientis, est quasi materiale. Dictum autem est supra, quod misericordia in omni opere divino
resultat ex parte ipsius Dei, qui superabundat in bono; sed justitia ex parte recipientis, qui recipit secundum suam
proportionem; et ideo in quolibet opere divino supereminet misericordia justitiae, sicut materiali formale; et hoc
est quod in Psal. 144, 9, dicitur: miserationes ejus super omnia opera ejus.
RA1
Ad primum ergo dicendum, quod dicitur esse horrendum incidere in manus Dei viventis, non propter
remotionem misericordiae relaxantis aliquid de poena, sed propter poenae interminabilitatem, vel etiam propter
remotionem resistentiae: quia ejus irae nemo resistere potest, cum sit omnipotens; nec ab eo fugere, cum sit
ubique praesens; nec coram eo fallaciter se excusare, cum omnia sciat.
RA2
Ad secundum dicendum, quod Anselmus loquitur non de justitia quae attendit proportionem creaturae, vel
humana merita, sed quae attendit solam decentiam bonitatis divinae: ex tali enim decentia misericordia nascitur:
non autem loquitur de justitia secundum quod respicit debitum ex parte creaturae.
RA3
Et similiter etiam est dicendum ad tertium.
|a3
Articulus 3: Utrum per divinam misericordiam omnis poena terminetur tam hominum, quam etiam
Daemonum.
Articulus 3A
AG1
Ad tertium sic proceditur. Videtur quod per divinam misericordiam omnis poena terminetur tam hominum quam
etiam Daemonum. Quia Sap. 11, 24: misereris omnium, Domine, quoniam omnia potes.
Sed inter omnia etiam Daemones continentur, qui sunt Dei creaturae. Ergo et Daemonum poena finietur.
AG2
Praeterea, Rom. 11, 32: conclusit Deus omnia sub peccato, ut omnium misereatur. Sed Deus Daemones sub
peccato conclusit, idest peccato concludi permisit. Ergo videtur quod etiam Daemonum quandoque misereatur.
AG3

2162

