moechatur: tunc enim efficitur illegitima persona simpliciter ad contrahendum cum illa; ita quod si de facto cum
ea contraxerit matrimonium, dirimitur.
Sed ex hoc non efficitur persona simpliciter illegitima respectu aliarum mulierum; unde si cum alia contraxerit,
quamvis peccet contra statutum ecclesiae faciens, tamen matrimonium contractum non dirimitur propter hoc.
RA1
Ad primum ergo dicendum, quod homicidium et adulterium in aliquo casu impediunt matrimonium
contrahendum et dirimunt contractum, sicut de uxoricidio hic dicitur, et de adulterio, ut habitum est supra, dist.
35.
Vel dicendum, quod uxoricidium est contra substantiam conjugii, sed adulterium est contra bonum fidei ei
debitae; et sic adulterium non est magis contra matrimonium quam uxoricidium; et ita ratio procedit ex falsis.
RA2
Ad secundum dicendum, quod simpliciter loquendo, gravius peccatum est occidere matrem quam uxorem, et
magis contra naturam: quia naturaliter homo matrem reveretur; et ideo minus inclinatur ad interfectionem matris,
et pronior est ad interfectionem uxoris; ad cujus pronitatis repressionem uxoricidis est matrimonium ab ecclesia
interdictum.
RA3
Ad tertium dicendum, quod talis non peccat contra matrimonium, sicut ille qui propriam uxorem interficit; et
ideo non est simile.
RA4
Ad quartum dicendum, quod non est necessarium quod deleta culpa deleatur omnis poena, sicut de irregularitate
patet: non enim poenitentia restituit in pristinam dignitatem, quamvis possit restituere in pristinum statum
gratiae, ut supra, dist. 14, dictum est.
EX
Uxorem virginem, etc.. Intelligitur sub hypothesi; idest, si ad clericatum redire desiderat ad sacerdotium
promovendus.
Sancta Dei ecclesia gladium non habet etc..
Contra est quod bernardus dicit ad eugenium, quod ecclesia utrumque gladium habet. Et dicendum, quod habet
spiritualem tantum quantum ad executionem sua manu exercendam; sed habet etiam temporalem quantum ad
ejus jussionem: quia ejus nutu extrahendus est, ut dicit bernardus.

|+d38.q1 Distinctio 38, Quaestio 1
|a0 Prologus
Postquam determinavit Magister de impedimento ordinis, hic determinat de impedimento voti; et dividitur in
partes duas: in prima ostendit quomodo impeditur a matrimonio contrahendo per votum quo Deo se obligat; in
secunda quomodo impeditur a matrimonio per aliud matrimonium jam contractum, quo se homo uxori obligavit,
ibi: cum vir et mulier etc.. Prima in tres: in prima ostendit quid sit votum; in secunda distinguit multiplex votum,
ibi: sciendum vero, quod votorum aliud est commune, aliud singulare; in tertia ostendit quod votum et qualiter
matrimonium impedit, ibi: qui privatum faciunt votum continentiae, matrimonium contrahere non debent. Et
haec pars dividitur in duas: in prima ostendit quod votum continentiae impedit matrimonium; in secunda ostendit
quid agendum sit cum eis qui post votum nupserint, ibi: de virginibus non velatis si deviaverint...
Tale decretum habemus. Et circa hoc tria facit: primo ostendit qui debent agere poenitentiam; secundo objicit in
contrarium, ibi: non est hic praetermittendum quod innocentius Papa de viduis et puellis decrevit.
Cum vir et mulier etc., hic determinat de alio impedimento matrimonii, quod supra dictum est ligamen; et
dividitur in partes duas: in prima ostendit quod matrimonium praecedens dum stat, impedit ab alio matrimonio
contrahendo; in secunda ostendit quomodo adhuc matrimonio stante, potest esse conjunctio secundi matrimonii
sine peccato, quamvis non sit verum matrimonium, ibi: hic quaeritur de illis feminis quae putantes viros suos
interemptos, vel in captivitate, vel ab iniqua dominatione nunquam liberandos, in aliorum conjugia transierunt.
Et haec in duas secundum duos casus quos ponit. Secunda pars incipit ibi: sed si quis relicta in patria sua uxore,
in longinquam abiens regionem, aliam ducat uxorem etc..
Hic est duplex quaestio: prima de voto. Secunda de scandalo, quod alicui voto adjungitur, ut in littera dicitur. De
ligaminis enim impedimento idem est quaerere quod de pluralitate uxorum, et de indivisibilitate matrimonii, de
quibus, dist. 33, dictum est.
Circa primum quaeruntur quinque: 1 de voto secundum se; 2 de voti divisione; 3 de voti obligatione; 4 de voti
dispensatione; 5 de velatione virginum, quae fit in signum cujusdam voti.
|a1 Articulus 1: Utrum votum convenienter in littera definiatur.

1989

