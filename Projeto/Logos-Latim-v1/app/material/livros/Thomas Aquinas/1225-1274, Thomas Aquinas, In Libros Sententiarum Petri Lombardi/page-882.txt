AG2
Praeterea, in Deo non differt Deus et deitas.
Sed non potest dici mater deitatis. Ergo nec potest dici mater Dei.
AG3
Praeterea, Deus est commune tribus personis.
Sed beata virgo non est mater patris neque spiritus sancti. Ergo non debet dici mater Dei.
AG4
Praeterea, sicut naturam produxit assumptam virgo generando, ita etiam produxit eam Deus creando. Sed ratione
naturae assumptae non dicimus trinitatem creatricem Dei. Ergo nec debemus dicere virginem matrem Dei.
AG5
Praeterea, magis debet concedi id quod est verum per se quam id quod est verum per accidens.
Sed in hoc nomine Christus importatur humana natura, quam generando virgo per se produxit, quae in hoc
nomine Deus non importatur.
Ergo magis debet dici mater Christi quam mater Dei.
SC1
Sed contra, Damascenus, dicit: theotocon, idest Dei genitricem, vere et principaliter virginem praedicamus.
SC2
Praeterea, secundum Augustinum, talis fuit illa unio quae Deum faceret hominem, et hominem Deum. Sed virgo
genuit hominem. Ergo et genuit Deum; ergo est mater Dei.
SC3
Praeterea, propter unionem naturarum in persona una, vere dicimus Deum passum, quamvis hoc fuerit secundum
humanam naturam: et sic potest dici Deus vere ex virgine natus. Ergo etiam mater Dei dici potest.
CO
Respondeo dicendum, quod humanitas Christi et maternitas virginis adeo sibi connexa sunt, ut qui circa unum
erraverit, oporteat etiam circa aliud errare. Unde quia Nestorius circa humanitatem errabat, aliam esse asserens in
Christo humanitatis et divinitatis personam, oportebat quod diceret virginem non matrem Dei, sed hominis: quia
secundum eum, Deus et homo non est unus Christus. Quidam vero moderni errantes dicunt, non posse virginem
dici matrem Dei, ne mater patris et spiritus sancti intelligatur; concedunt tamen eam esse matrem filii Dei. Sed hi
trepidant timore ubi non est timor: quia quamvis hoc nomen Deus commune sit tribus personis, potest tamen
reddere locutionem veram pro una persona, secundum quod dicitur, Deus generat; sicut cum dicitur, homo currit,
solo Petro currente. Unde simpliciter concedendum est virginem esse matrem Dei, sicut confitemur Jesum esse
verum Deum.
RA1
Ad primum ergo dicendum, quod quia una persona est quae subsistit in humanitate et divinitate; ideo naturae
communicant sibi sua idiomata, idest proprietates, ut dicit Damascenus.
Unde sicut dicuntur Judaei crucifixisse Dominum gloriae, quamvis non secundum quod est Dominus gloriae; ita
debet dici, virgo est mater Dei, quamvis eum secundum divinitatem non genuerit.
RA2
Ad secundum dicendum, quod quamvis deitas et Deus non differant re, differunt tamen secundum modum
significandi: quia deitas signat divinam naturam in abstracto; unde non potest supponere pro persona; Deus
autem quia signat naturam divinam per modum concreti, idest habentem divinitatem, potest reddere locutionem
veram pro supposito; et ideo, quia beata virgo est mater filii Dei, potest dici mater Dei, non autem divinitatis.
RA3
Ad tertium dicendum, quod quamvis Deus sit commune tribus, potest tamen reddere locutionem veram pro uno
eorum, ut dictum est; sicut cum dicitur, Deus generat, reddit locutionem veram pro patre.
RA4
Ad quartum dicendum, quod Christum non dicimus creaturam simpliciter, ut infra patebit; dicimus tamen
simpliciter eum natum; et ideo nativitas potest transferri ad Deum, et non creatio. Et praeterea nasci non est
contra rationem deitatis sicut creari.
RA5
Ad quintum dicendum, quod beata virgo est vere mater Christi, non tamen dicimus eam christotocon, idest
Christi genitricem: quia hoc nomen inventum est a Nestorio ad abolendum nomen theotocon: cum haereticis
autem nec nomina debemus habere communia, ut dicit Hieronymus super Oseae 3.

|+d4.q3 Distinctio 4, Quaestio 3
|a0 Prologus

882

