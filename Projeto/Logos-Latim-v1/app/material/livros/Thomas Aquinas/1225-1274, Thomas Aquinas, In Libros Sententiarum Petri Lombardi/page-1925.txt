Legati principis jordani retulerunt. Videtur quod non possit fieri matrimonium per internuntios: quia si ante
adventum nuntii alter poeniteat, non erit matrimonium. Et dicendum, quod potest aliquis alterum procuratorem
constituere ad consentiendum: tamen si ante poeniteat quam ille consentiat, non est matrimonium nec in rei
veritate, nec secundum judicium ecclesiae, si aliquibus signis appareat poenituisse. Sed ex quo consensus per
internuntios factus est, matrimonium tenet ac si ipse fecisset.
Consentire autem probatur qui evidenter non contradicit. Hoc intelligitur quantum ad forum ecclesiae: quia
quantum ad forum conscientiae, si interius dissentiat quamvis exterius non reclamet, non est matrimonium.

|+d30.q1 Distinctio 30, Quaestio 1
|a0 Prologus
Postquam ostendit Magister quod consensus matrimonii impeditur per coactionem, hic ostendit quod impeditur
per errorem; et dividitur haec distinctio in partes tres: in prima determinat de impedimento erroris; in secunda de
consensu qui fuit in matrimonio b. Virginis, ibi: praemissis aliquid addendum est; in tertia de causa finali
matrimonii, ibi: exposito quae sit efficiens causa matrimonii, consequens est ostendere ob quam causam soleat
vel debeat contrahi matrimonium. Circa primum tria facit.
Primo ostendit quis error matrimonium impediat: secundo objicit in contrarium, ibi: sed objicitur de Jacob etc.;
tertio solvit, ibi: sed quod ibi factum est, in mysterio gestum non improbe traditur.
Praemissis aliquid addendum est. Hic determinat de consensu quod fuit in matrimonio b. Virginis; et circa hoc
duo facit: primo ostendit cujusmodi consensus ille fuit; secundo ostendit quod matrimonium illud fuit perfectum,
ibi: inter quos, ut ait Augustinus, perfectum fuit conjugium.
Exposito quae sit efficiens causa matrimonii etc..
Hic determinat de causa finali matrimonii; et primo de causis matrimonii in generali; secundo de causis
matrimonii b. Virginis, ibi: habuit autem conjugium mariae et joseph alias causas speciales. Circa primum duo
facit: primo ponit causas finales matrimonii, et principales et secundarias; secundo excludit errorem, ibi: nec est
assentiendum illis qui dicunt, non esse conjugium quod propter has causas minus honestas contrahitur. Ubi duo
facit: primo ostendit quod malus finis non facit quod non sit matrimonium; secundo ostendit quod non facit quod
non sit matrimonium bonum, ibi: et licet fine non bono contrahatur conjugium, quando species contrahentis
movet animum, conjugium tamen bonum est.
Hic est duplex quaestio. Prima de matrimonio in communi. Secunda de matrimonio beatae virginis.
Circa primum quaeruntur tria: 1 utrum error de sui natura matrimonium impediat; 2 quis error; 3 de causa finali
matrimonii.
|a1 Articulus 1: Utrum error debeat poni matrimonii impedimentum per se.
AG1
Ad primum sic proceditur. Videtur quod error non debeat poni matrimonii impedimentum per se. Consensus
enim, qui est causa efficiens matrimonii, impeditur sicut et voluntarium. Sed voluntarium, secundum
Philosophum in 3 ethic., cap. 7, ponitur impediri per ignorantiam, quae non est idem quod error: quia ignorantia
nullam cognitionem ponit; sed error ponit; eo quod approbare falsa pro veris sit error, secundum Augustinum.
Ergo non debuit hic poni impedimentum matrimonii error, sed magis ignorantia.
AG2
Praeterea, illud potest impedire matrimonium de sui natura, quod habet contrarietatem ad bona matrimonii. Sed
error non est hujusmodi. Ergo error, de sui natura, non impedit matrimonium.
AG3
Praeterea, sicut consensus requiritur ad matrimonium, ita intentio requiritur ad baptismum.
Sed si aliquis baptizat joannem, et credit baptizare Petrum, nihilominus joannes vere baptizatus est.
Ergo error non excludit matrimonium.
AG4
Praeterea, inter Liam et Jacob fuit verum matrimonium. Sed ibi fuit error. Ergo error non excludit matrimonium.
SC1
Sed contra est quod in digestis dicitur: quid tam contrarium est consensui, quam error? sed consensus requiritur
ad matrimonium. Ergo error matrimonium impedit.
SC2
Praeterea, consensus aliquid voluntarium nominat.
Sed error impedit voluntarium: quia voluntarium, secundum Philosophum, et Gregorium Nyssenum, et
Damascenum, est cujus principium est in aliquo sciente singularia, in quibus est actus; quod erranti non
competit. Ergo error matrimonium impedit.
CO
1925

