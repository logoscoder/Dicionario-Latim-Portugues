amisit; non ita quod gloria quae praedestinata est uni, alteri detur. Dicitur tamen: ne alius accipiat coronam tuam,
non ad excludendum praedestinationis certitudinem, sed ad ostendendam arbitrii libertatem.
RA2
Ad secundum dicendum, quod dictum Gregorii non intelligitur de loco qui sanctis praedestinatus est, sed de loco
quem tenent in ecclesia per statum praesentis justitiae; quia ecclesia nunquam destituitur existentibus in gratia;
unde peccantibus quibusdam, alii in gratiam a Domino advocantur.
RA3
Ad tertium dicendum, quod praedestinatio est liber vitae secundum quod dicitur in eo aliquid scribi non solum
quantum ad praesentem justitiam, sed etiam quantum ad futuram gloriam; et sic nullo modo potest dici aliquis
deleri de libro vitae; sed illud quod est ibi scriptum quantum ad praesentem justitiam tantum, dicitur deleri, non
mutatione facta ex parte libri, ut aliquid in eo fuerit, quod postmodum non sit; sed ex parte illius qui in libro
scriptus dicitur, inquantum scilicet ipse mutatur a statu praesentis justitiae; et sic vita ejus non repraesentatur ut
praesens, sed ut praeterita.
RA4
Ad quartum dicendum, quod contingens futurum, ut motus liberi arbitrii, quamvis non sit determinatum in causa
sua, est tamen determinatum in esse suo secundum quod est actu; et sic subjacet certitudini praescientiae, sicut
supra dictum est de futuris contingentibus, dist. 38, quaest. 1, art. 5.
RA5
Ad quintum dicendum, quod illud quod mensuratur aeternitate, est simul cum omni tempore, ita tamen quod
nullo eorum mensuratur; et ideo actus divinae praescientiae non potest poni ita esse nunc, quasi mensuretur per
praesens tempus, ut ordinem praesentis ad futurum ad suum scitum habeat; sed ad omne tempus et ad omne
scitum habet ordinem praesentis ad praesens. Unde cum dicitur, Deus praescit hoc, non intelligitur quod hoc sit
futurum respectu divinae scientiae, sed respectu hujus temporis in quo profertur: et ideo oportet hujusmodi verba
et participia dicta de Deo a determinatione temporis absolvere, ut consignificent nunc aeternitatis, et non
temporis; alias inevitabiliter sequitur error.

|+d40.q4 Distinctio 40, Quaestio 4
|a0 Prologus
Deinde quaeritur de reprobatione; et circa hoc duo quaeruntur: 1 quid sit; 2 utrum Deus sit causa obdurationis et
excaecationis, quae reprobationi quodammodo respondet.
|a1 Articulus 1: Utrum reprobatio addat aliquid supra praescientiam.
AG1
Ad primum sic proceditur. Videtur quod reprobatio nihil addat supra praescientiam. Reprobatio enim malorum
est. Sed horum non habet Deus nisi scientiam simplicis notitiae, ut supra, dist. 38, quaest. 1, art. 1, habitum est.
Ergo reprobatio supra praescientiam nihil addit.
AG2
Praeterea, illud quod addit aliquid supra commune, non appropriat sibi nomen communis, sicut convertibile quod
non indicat substantiam rei appropriat sibi nomen proprii: quia non addit aliquid, sicut definitio addit. Sed
reprobatio appropriat sibi nomen praescientiae: dicimus enim communiter malos praescitos, et bonos
praedestinatos.
Ergo videtur quod reprobatio nihil supra praescientiam addat.
AG3
Praeterea, Magister supra, 35 dist., posuit rationes eorum quae aliquid supra praescientiam et scientiam addunt,
ut dispositionis, providentiae etc..
Ergo cum non fecerit ibi de reprobatione mentionem, videtur quod nihil supra praescientiam addat.
SC1
Sed contra, praescientia est omnium tam bonorum quam malorum. Sed reprobatio non est nisi damnandorum.
Ergo aliquid supra rationem praescientiae addit.
SC2
Praeterea, reprobatio opponitur approbationi.
Sed approbatio dicit aliquid in voluntate. Cum ergo opposita sint ejusdem, videtur quod reprobatio ponat aliquid
in voluntate et non in praescientia tantum.
CO
Respondeo dicendum, quod reprobatio addit supra praescientiam rationem providentiae.
Cum enim providentia divina sit communiter omnium, tamen quodam speciali modo et privilegiato est eorum in
quibus invenitur voluntas, per quam aeternae gloriae capaces sunt; unde specialis quidam modus providentiae
340

