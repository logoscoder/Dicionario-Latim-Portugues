Praeterea, sicut supra, dist. 9 quaest. 1, art. 1, quaestiunc. 1, dictum est, ideo sacerdos debet peccatori dare, quia
non est Dominus, sed dispensator, et reddit quod suum est exigenti. Sed Christus erat Dominus sacramenti, nec
Judas ibi jus habere poterat, nisi quod Christus sibi daret.
Ergo non debuit Judae corpus tradere.
AG4
Praeterea, Dominus dixit, quod discipuli bibentes bibituri essent secum illud novum in regno patris sui, et quod
erat eis in remissionem peccatorum. Sed neutrum Judae competit. Ergo ipse non sumpsit; et haec est ratio Hilarii.
SC1
Sed contra est quod dionysius dicit: symbolorum conditor partitur sanctissima non unimode ei sacra concoenanti,
scilicet Judae. Sanctissima autem dicit corpus et sanguinem suum, ut ibidem patet. Ergo Judae dedit corpus
suum.
SC2
Praeterea, sine exceptione dicitur Matth. 26, 26: accipite omnes, et comedite. Ergo etiam Judae dedit.
CO
Respondeo dicendum ad primam quaestionem, quod secundum Augustinum, Christus corpus suum in coena cum
aliis discipulis Judae dedit, ut nobis exemplum daret quod peccatoribus occultis non essent sacramenta
deneganda, et ut omnem occasionem ei auferret male faciendi, quam assumere potuisset, si in aliquo ab aliis
discipulis ante apertam malitiam fuisset discretus. Hilarius tamen contrarium dicere videtur.
Sed primum communius tenetur.
RA1
Ad primum ergo dicendum, quod quamvis Judas in rei veritate canis esset, tamen non in manifesto; et ideo noluit
eum detegere coram aliis discipulis, ne desperationem incurreret, et sic liberius peccaret.
RA2
Ad secundum dicendum, quod Christus non dedit causam nec occasionem Judae peccandi, sed peccatum
evitandi ex mansuetudinis suae ostensione ad ipsum; sed ipse ex vitali medicina sumpsit periculum mortis.
RA3
Ad tertium dicendum, quod illa non est sola causa, sed etiam ne peccatorem occultum prodat.
RA4
Ad quartum dicendum, quod Judas bibit cum aliis sacramentaliter, sed non spiritualiter; unde nec remissionem
peccatorum consecutus est, nec in regno patris secum bibit: quia potus ille tantum spiritualiter bibentibus
debetur.
Articulus 2B
AG1
Ulterius. Videtur quod sub bucella corpus suum ei dedit. Dicit enim Augustinus de consec.: non mala erat
bucella quae data est Judae a Domino. Salutem medicus dedit; sed ille, quia indignus erat, accepit ad perniciem.
Non autem fuisset indignus, si bucella illa tantum panis fuisset. Ergo illa bucella erat corpus Christi.
AG2
Praeterea, diabolum intrare in hominem est effectus peccati. Sed joan. 13, dicitur, quod post bucellam introivit in
eum Satanas. Ergo accipiendo bucellam, peccavit: ergo bucella erat corpus Christi.
SC1
Sed contra est quod habetur in Glossa joan. 14, super illud: cui intinctum panem porrexero etc..
CO
Ad secundam quaestionem dicendum, quod Christus primo Judae dedit corpus suum cum aliis discipulis; sed
postea bucella intincta in ostensionem proditionis ejus ei porrecta, purus panis fuit, sicut patet ex Glossa inducta.
RA1
Ad primum ergo dicendum, quod Augustinus loquitur non de bucella intincta, sed de eo quod prius cum aliis
discipulis acceperat. Vel dicendum, quod dicitur ad perniciem assumpsisse, quia quod Christus ad salutem suam
fecerat porrigendo bucellam, ut videns se deprehensum, ab iniquo proposito desisteret, ille ex hoc magis
exasperatus fuit.
RA2
Ad secundum dicendum, quod in comestione bucellae intinctae, peccatum Judae augmentatum fuit vel ex hoc
quod exasperatus est magis, vel propter praesumptionem qua cum Magistro in catinum manum mittebat, ut
audacia bonam conscientiam mentiretur, ut dicitur Matth. 26, super illud: qui intingit manum mecum etc., et
ratione hujus augmenti dicitur diabolus post bucellam in eum intrasse; jam praemissum erat enim in evangelio,
quod diabolus immiserat in cor Judae simonis Scarioth, ut traderet eum.
|a3 Articulus 3: Utrum Christus in coena discipulis suis corpus impassibile dedit.
AG1

1560

