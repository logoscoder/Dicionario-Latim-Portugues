Ad primum ergo dicendum est, quod secundum Gregorium, dicuntur omnia simul creata per substantiam
materiae, et non per speciem formae; vel etiam in sui similitudine, sicut anima rationalis, quae Angelis similis
est, non ex materia propaganda.
RA2
Ad secundum dicendum, quod corporalia omnia communicant in materia, sive sit una, sive plures: et quia
materia non praecedit compositum, ideo ut ordo temporis ordini naturae responderet, prius facta est materia
corporalis, et deinde per formas distincta. Non autem corporalis natura ex spirituali producitur vel sicut ex
materia, vel sicut ex efficiente; et ideo non est similis ratio.
RA3
Ad tertium dicendum, quod sicut creatura non habet esse ex se, ita nec perfectionem: et ideo ad utrumque
ostendendum, voluit Deus ut creatura prius non esset, et postmodum esset; et similiter prius esset imperfecta, et
postmodum perfecta.
RA4
Ad quartum dicendum, quod in creatione non tantum debet ostendi potentiae virtus; sed etiam sapientiae ordo, ut
quae prius natura sunt, prius etiam instituantur.
RA5
Ad quintum dicendum, quod ad ostendendum diversam distinctorum naturam, voluit Deus ut unicuique rerum
distinctioni dies unus responderet, et non ex aliqua necessitate vel lassitudine agentis.
RA6
Ad sextum dicendum, quod non est eadem natura rei jam perfectae, et prout est in suo fieri; et ideo quamvis
natura mundi completi hoc exigat ut omnes partes essentiales universi sint simul, potuit tamen aliter esse ab ipsa
mundi factione; sicut in homine perfecto non potest cor esse sine aliis partibus; et tamen in formatione
embrionis, cor ante omnia membra generatur.
RA7
Ad septimum dicendum, quod auctoritati Scripturae in nullo derogatur, dum diversimode exponitur, salva tamen
fide: quia majori veritate eam spiritus sanctus fecundavit quam aliquis homo adinvenire possit.
RA8
Ad octavum dicendum, quod hoc est ex imperfectione creaturae quod ex imperfecto ad perfectionem operando
venit; quae proculdubio ultimam perfectionem daret, quantumcumque posset, servata tamen operis conditione: et
ideo non oportet quod in hoc, divinum opus operationi creaturae sit simile.
|a3 Articulus 3: Utrum distinctio dierum salvetur secundum expositionem Augustini.
AG1
Ad tertium sic proceditur. Videtur quod secundum expositionem Augustini, dierum distinctio non salvetur.
Dies enim nominat quoddam tempus. Sed in rerum formatione, secundum Augustinum, non fuit successio
temporis. Ergo nec salvata est distinctio dierum.
AG2
Praeterea, cum dies ponat illuminationem quamdam, oportet quod dies intelligantur vel secundum
illuminationem lucis corporalis, vel intellectualis.
Sed non secundum lucem corporalem, quia hoc non facit dies nisi in pluribus revolutionibus, quae successione
temporum complentur: nec iterum secundum lucem intellectualem, quia lux intellectualis creata non influit per
modum irradiationis ad creationem rerum; sed ratio diei requirit irradiationem aliquam. Ergo videtur quod dies
illi non convenienter assignentur.
AG3
Praeterea, in illuminatione spirituali non est invenire diversas partes. Sed diei assignantur diversae partes, scilicet
mane et vespere. Ergo videtur quod non possint intelligi dies illi secundum illuminationem lucis spiritualis.
AG4
Si dicatur, quod mane hujus diei est secundum cognitionem rerum in verbo, vespere autem secundum
cognitionem rerum in propria natura; contra: quia in illo dicitur res cognosci a quo similitudo rei accipitur. Sed
Angeli non habent rerum cognitionem per similitudines a rebus acceptas, sed per species a verbo in eorum
mentem influxas.
Ergo tantum in verbo cognoscunt res creatas, et non in propria natura; et sic habent tantum mane, non vespere.
AG5
Praeterea, ubicumque est res, ibi potest cognosci.
Sed res creata habet triplex esse, scilicet in verbo, et in mente Angeli, et in propria natura, quod significatur
secundum Augustinum super gen.
Ad lit., per hoc quod dixit fiat quantum ad esse rei in verbo; factum est quantum ad esse rei in mente Angeli;
fecit quantum ad esse rei in propria natura. Ergo hujus diei debent tres partes assignari.
AG6

505

