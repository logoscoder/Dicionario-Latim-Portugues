Ad nonum dicendum, quod quidam dicunt quod in susceptione ordinis, ostiario datur quaedam vis divina, ut
arcere possit alios ab introitu templi, sicut et in Christo fuit quando ejecit vendentes de templo. Sed hoc magis
pertinet ad gratiam gratis datam quam ad gratiam sacramenti. Et ideo dicendum, quod suscipit potestatem ut ex
officio hoc agere possit: quamvis etiam et hoc ab aliis fieri possit, sed non ex officio; et ita est in omnibus
actibus minorum ordinum, quod possunt per alios licite fieri, quamvis illi non habeant ad hoc officium, sicut
etiam in domo non consecrata potest dici Missa, quamvis consecratio ecclesiae ad hoc ordinetur ut in ea Missa
dicatur.
|a3 Articulus 3: Utrum sacerdotii character imprimatur in ipsa calicis porrectione.
AG1
Ad tertium sic proceditur. Videtur quod sacerdotii character non imprimatur in ipsa calicis porrectione. Quia
consecratio sacerdotis fit quadam unctione, sicut et confirmatio. Sed in confirmatione in ipsa unctione
imprimitur character. Ergo et in sacerdotio, et non in calicis porrectione.
AG2
Praeterea, Dominus dedit discipulis sacerdotalem potestatem quando dixit: accipite spiritum sanctum: quorum
remiseritis peccata, remittuntur eis, joan. 20, 22. Sed spiritus datur per manus impositionem. Ergo in ipsa manus
impositione imprimitur character ordinis.
AG3
Praeterea, sicut consecratur minister, ita et vestes ministrorum. Sed vestes sola benedictio consecrat.
Ergo in ipsa benedictione episcopi consecratio sacerdotis perficitur.
AG4
Praeterea, sicut sacerdoti datur calix, ita et vestis sacerdotalis. Si ergo in datione calicis imprimitur character;
eadem ratione et in datione casulae; et sic haberet duos characteres, quod falsum est.
AG5
Praeterea, ordo diaconi conformior est ordini sacerdotis quam subdiaconi ordo. Sed si character imprimeretur
sacerdoti in ipsa calicis porrectione, subdiaconus esset conformior sacerdoti quam diaconus: quia subdiaconus
characterem recipit in ipsa calicis porrectione, non autem diaconus.
Ergo character sacerdotalis non imprimitur in ipsa calicis porrectione.
AG6
Praeterea, acolythorum ordo magis appropinquat ad actum sacerdotis per hoc quod habet actum super urceolum
quam per hoc quod habet actum super candelabrum. Sed magis imprimitur character in acolythatu quando
accipiunt candelabrum, quam quando accipiunt urceolum; quia nomen acolythi cerei portationem significat. Ergo
nec in sacerdotio imprimitur character quando calicem accipit.
SC1
Sed contra, principalis actus sacerdotis est consecrare corpus Christi. Sed ad hoc datur sibi potestas in acceptione
calicis. Ergo tunc imprimitur character.
CO
Respondeo dicendum, quod, sicut dictum est, ejusdem est formam aliquam inducere, et materiam de proximo
praeparare ad formam.
Unde episcopus in collatione ordinum duo facit: praeparat enim ordinandos ad ordinis susceptionem, et ordinis
potestatem tradit. Praeparat quidem et instruendo eos de proprio officio, et aliquid circa eos operando, ut idonei
sint potestatem accipiendi: quae quidem praeparatio in tribus consistit, scilicet benedictione, manus impositione,
et unctione. Per benedictionem, divinis obsequiis mancipatur; et ideo benedictio omnibus datur. Sed per manus
impositionem datur plenitudo gratiae, per quam ad magna officia sint idonei: et ita solis diaconibus et
sacerdotibus fit manus impositio: quia eis competit dispensatio sacramentorum, quamvis uni ut principali, et
alteri sicut ministro. Sed unctione ad aliquod sacramentum tractandum consecrantur; et ideo unctio solis
sacerdotibus fit, qui propriis manibus corpus Christi tangunt, sicut etiam calix inungitur qui continet sanguinem,
et patena quae continet corpus. Sed potestatis collatio fit per hoc quod datur eis aliquid quod ad proprium actum
pertinet; et quia principalis actus sacerdotis est consecrare corpus et sanguinem Christi, ideo in ipsa datione
calicis sub forma verborum determinata character sacerdotalis imprimitur.
RA1
Ad primum ergo dicendum, quod in confirmatione non datur officium operandi super aliquam materiam
exteriorem: et ideo ibi character non imprimitur in aliqua exhibitione alicujus rei, sed in sola manus impositione,
et unctione; sed in ordine sacerdotali aliter est; et ideo non est simile.
RA2
Ad secundum dicendum, quod Dominus discipulis dedit sacerdotalem potestatem quantum ad principalem actum
ante passionem in coena, quando dixit Matth. 26, 26: accipite, et manducate; unde subjunxit Lucae 22, 19: hoc
facite in meam commemorationem. Sed post resurrectionem dedit eis sacerdotalem potestatem quantum ad
actum secundarium, qui est ligare et absolvere.
RA3
1870

