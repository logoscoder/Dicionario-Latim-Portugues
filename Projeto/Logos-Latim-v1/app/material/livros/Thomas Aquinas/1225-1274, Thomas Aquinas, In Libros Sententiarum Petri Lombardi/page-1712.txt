|+d17.q1 Distinctio 17, Quaestio 1
|a0 Prologus
Postquam distinxit Magister poenitentiae partes, hic movet quasdam quaestiones de partibus illis; et dividitur in
partes duas: in prima movet quaestiones; in secunda prosequitur eas, ibi: dicunt enim quidam sine confessione
oris et satisfactione operis neminem a peccato mundari. Et haec pars dividitur in duas: in prima prosequitur unam
quaestionem de comparatione contritionis ad confessionem, utrum scilicet per solam contritionem aut
confessionem peccatum dimittatur; in secunda prosequitur quaestiones de ipsa confessione, ibi: jam secundum
quaestionis articulum inspiciamus.
Circa primum tria facit: primo ponit rationes ad partem affirmativam; secundo ad negativam, ibi: quod qui
negant, eas determinare laborant; tertio determinat veritatem, ibi: quid igitur super his sentiendum sit, quid
tenendum? jam secundum quaestionis articulum inspiciamus.
Hic prosequitur quaestiones de ipsa confessione secundum se; et dividitur in partes duas: in prima prosequitur
quaestiones superius motas de confessione ex parte ejus cui facienda est confessio; in secunda concludit ex dictis
responsionem ad quamdam quaestionem de necessitate confessionis, ibi: si ergo quaeritur ad quid confessio sit
necessaria...
Dicimus, quia punitio peccati est. Prima in tres: in prima prosequitur secundam quaestionem superius motam,
scilicet utrum oporteat homini confiteri, et an sufficiat confessio Deo facta, ponendo rationes ad veritatem, et
contra veritatem; in secunda prosequitur tertiam quaestionem, scilicet an oporteat sacerdoti confiteri, vel possit
fieri cuicumque, ibi: nunc priusquam praemissis auctoritatibus...
Respondeamus, tertiam quaestionem intueamur; in tertia respondet ad objectiones secundae quaestionis contra
veritatem factas, ibi: cum igitur ex his aliisque pluribus testimoniis perspicuum fiat... Peccata primum Deo,
deinde sacerdoti esse confitenda... Illud joannis chrysostomi non est ita intelligendum etc.. Prima in duas: in
prima objicit contra veritatem; in secunda pro ipsa, ibi: sed quod sacerdotibus confiteri oporteat, non solum illa
auctoritate Jacobi... Sed etiam aliorum pluribus testimoniis comprobatur.
Nunc prius quam praemissis auctoritatibus...
Respondeamus, tertiam quaestionem intueamur. Hic duo facit: primo ostendit quod quando facultas adest,
confessio facienda est sacerdoti; secundo distinguit in hoc de confessione venialium vel mortalium, secundum
bedam, ibi: beda vero inter confessionem venialium et mortalium distinguit.
Hic est triplex quaestio. Prima de justificatione impii. Secunda de contritione. Tertia de confessione.
De satisfactione autem in 15 dist. Dictum est.
Circa primum quaeruntur quinque: 1 quid sit justificatio impii; 2 quae praeexiguntur ad ipsam; 3 quae concurrunt
ad ipsam; 4 de ordine ipsorum; 5 qualis sit.
|a1 Articulus 1: Utrum assignatio justificationis quae ponitur Rom. 8, sit competens.
Articulus 1A
AG1
Ad primum sic proceditur. Videtur quod haec assignatio quae ponitur Rom. 8, in Glossa interlineali sit
incompetens, scilicet: justificatio est remissio peccatorum, et consummatio bonorum operum.
Peccata enim inficiunt omnes potentias. Sed justificatio est in sola voluntate; quia secundum Anselmum, justitia
est rectitudo voluntatis pro se servata. Ergo cum justificatio nihil aliud sit quam justitiae adeptio, videtur quod
non sit remissio omnium peccatorum.
AG2
Praeterea, bernardus dicit, quod justificatio est revelatio divini consilii. Sed divinum consilium revelatur
aliquando eis quibus non dimittitur peccatum, sicut patet de Nabuchodonosor, Dan. 2. Ergo justificatio non est
peccatorum remissio.
AG3
Praeterea, justificatio, ut quidam dicunt, est effectus justitiae generalis, in qua de impio fit pius. Remissio autem
peccatorum non est effectus justitiae, sed gratiae. Ergo justificatio non est remissio peccatorum.
AG4
Praeterea, consummatio bonorum operum in poenitente fit per satisfactionem. Sed homo justificatur per solam
contritionem ante satisfactionem, ut ex littera habetur. Ergo justificatio non est consummatio bonorum operum.
CO
Respondeo dicendum ad primam quaestionem, quod justificatio de sui ratione importat motum ad justitiam.
Justitia autem, secundum Philosophum in 5 ethic., tribus modis dicitur. Uno enim modo est specialis virtus
aequalitatem constituens in commutationibus et distributionibus communicabilium bonorum, quae sunt
necessaria in vita. Alio modo est nomen generale ad omnes virtutes, secundum quod actus earum ad bonum
commune ordinat secundum directionem legis. Tertio modo importat quemdam statum rectitudinis in homine
1712

