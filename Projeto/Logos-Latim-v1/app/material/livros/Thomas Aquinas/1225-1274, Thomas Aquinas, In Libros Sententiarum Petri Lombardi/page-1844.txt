Sed in illis imprimitur character. Ergo et in isto.
AG3
Praeterea, in omni sacramento est aliquid quod est res tantum; aliquid quod est sacramentum tantum; aliquid
quod est res et sacramentum. Sed non potest aliquid assignari in hoc sacramento quod sit res et sacramentum nisi
character. Ergo in hoc sacramento imprimitur character.
SC1
Sed contra, nullum sacramentum imprimens characterem iteratur. Hoc autem iteratur, ut dicetur.
Ergo non imprimit characterem.
SC2
Praeterea, distinctio quae fit secundum characterem sacramentalem, est distinctio eorum qui sunt in praesenti
ecclesia. Sed extrema unctio confertur ei qui de praesenti ecclesia exit. Ergo non decet quod in eo character
conferatur.
CO
Ad tertiam quaestionem dicendum, quod, sicut supra, dist. 4, qu. 1, art. 4, quaestiunc. 1 et 2, dictum est,
character non imprimitur nisi in illis sacramentis quibus homo ad aliquod sacrum deputatur. Hoc autem
sacramentum est solum remedium, et non deputatur per ipsum homo ad aliquod sacrum agendum vel
suscipiendum; et ideo non imprimitur in eo character.
RA1
Ad primum ergo dicendum, quod character facit distinctionem statuum quantum ad ea quae in ecclesia agenda
sunt; et talem distinctionem homo non habet ab aliis per hoc quod ipse est inunctus.
RA2
Ad secundum dicendum, quod unctio quae fit in ordine et confirmatione, est unctio consecrationis, qua homo
deputatur ad aliquod sacramentum: sed haec unctio est unctio medicationis; et ideo non est simile.
RA3
Ad tertium dicendum, quod in hoc sacramento res et sacramentum non est character, sed quaedam interior
devotio quae est spiritualis unctio.
|a3 Articulus 3: Utrum oleum olivae sit conveniens materia hujus sacramenti.
Articulus 3A
AG1
Ad tertium sic proceditur. Videtur quod oleum olivae non sit conveniens materia hujus sacramenti. Quia hoc
sacramentum immediate ad incorruptionem ordinat. Sed incorruptio signatur per balsamum, quod in chrismate
ponitur.
Ergo chrisma esset convenientior hujus sacramenti materia.
AG2
Praeterea, hoc sacramentum est spiritualis medicatio. Sed spiritualis medicatio per vini appositionem
significatur, sicut patet Luc. 10, in parabola de sauciato. Ergo vinum esset convenientior hujus sacramenti
materia.
AG3
Praeterea, ubi est majus periculum, ibi debet communius remedium adhiberi. Sed oleum olivae non est commune
remedium, quia non invenitur in qualibet terra. Ergo cum hoc sacramentum detur exeuntibus, qui sunt in maximo
periculo, videtur quod oleum olivae non sit materia conveniens.
SC1
Sed contra est quod jac. 5, oleum materia hujus sacramenti determinatur. Sed oleum proprie non dicitur nisi
oleum olivae. Ergo est materia hujus sacramenti.
SC2
Praeterea, spiritualis sanatio per olei inunctionem significatur, ut patet isa. 1, ubi dicitur: plaga tumens non est...
Curata medicamine neque fota oleo. Ergo conveniens materia hujus sacramenti est oleum.
CO
Respondeo dicendum ad primam quaestionem, quod spiritualis curatio quae in fine adhibetur, debet esse
perfecta, quia post eam alia non relinquitur; et lenis, ut spes, quae exeuntibus maxime est necessaria, non
frangatur, sed foveatur.
Oleum autem lenitivum est, et penetrativum usque ad intima, et etiam diffusivum; et ideo quantum ad utrumque
praedictorum est conveniens materia hujus sacramenti; et quia oleum principaliter nominatur olivae liquor, cum
alii liquores ex similitudine ad ipsum olei nomen accipiant; ideo oleum olivae etiam debet esse quod assumitur
in materiam hujus sacramenti.
RA1
Ad primum ergo dicendum, quod incorruptio gloriae est res non contenta in hoc sacramento; nec oportet quod
tali rei significatio materiae respondeat; unde non oportet quod balsamum ponatur in materia hujus sacramenti,
1844

