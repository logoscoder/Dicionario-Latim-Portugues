Sed contra, contritio est pars poenitentiae sacramenti.
Sed sacramenta non manent post hanc vitam. Ergo nec contritio.
SC2
Praeterea, contritio potest esse tanta quod deleat et culpam et poenam. Si ergo animae in Purgatorio conteri
possent, posset VI contritionis eorum reatus poenae eis dimitti, et omnino a poena sensibili liberari; quod falsum
est.
CO
Ad tertiam quaestionem dicendum, quod in contritione tria consideranda sunt. Primum est contritionis genus,
quod est dolor. Secundum est contritionis forma, quia est actus virtutis gratia informatus. Tertium est contritionis
efficacia, quia est meritorius, et sacramentalis, et quodammodo satisfactorius. Animae ergo post hanc vitam,
quae in patria sunt, contritionem habere non possunt, quia carent dolore propter gaudii plenitudinem.
Illae vero quae sunt in inferno, carent contritione; quia si dolorem habeant, deficit tamen eis gratia dolorem
informans. Sed illi qui in Purgatorio sunt, habent dolorem de peccatis gratia informatum, sed non meritorium,
quia non sunt in statu merendi.
In hac autem vita omnia tria praedicta inveniri possunt.
RA1
Ad primum ergo dicendum, quod caritas non causat istum dolorem nisi in illis qui doloris capaces sunt; sed
plenitudo gaudii a beatis omnem capacitatem doloris excludit; et ideo, quamvis caritatem habeant, tamen
contritione carent.
RA2
Ad secundum dicendum, quod animae in Purgatorio dolent de peccatis, sed ille dolor non est contritio, quia deest
ei contritionis efficacia.
RA3
Ad tertium dicendum, quod poena illa quam animae in Purgatorio sustinent, non potest proprie dici satisfactio,
quia satisfactio opus meritorium requirit; sed largo modo dicitur satisfactio poenae debitae solutio.
|a5 Articulus 5: Utrum peccati remissio sit contritionis effectus.
Articulus 5A
AG1
Ad quintum sic proceditur. Videtur quod peccati remissio non sit contritionis effectus. Solus enim Deus peccata
remittit. Sed contritionis nos sumus aliqualiter causa, quia actus noster est. Ergo contritio non est causa
remissionis culpae.
AG2
Praeterea, contritio est actus virtutis. Sed virtus sequitur culpae remissionem; quia culpa et virtus non sunt simul
in anima. Ergo contritio non est causa remissionis culpae.
AG3
Praeterea, nihil impedit a perceptione eucharistiae nisi culpa. Sed contritus ante confessionem non debet
accedere ad eucharistiam. Ergo nondum est consecutus remissionem culpae.
SC1
Sed contra est quod dicitur in Glossa super illud psalm. 50: sacrificium Deo spiritus contribulatus: contritio
cordis est sacrificium, in quo peccata solvuntur.
SC2
Praeterea, virtus et vitium eisdem causis corrumpuntur et generantur, ut dicitur in 2 ethic..
Sed per inordinatum amorem cordis peccatum committitur. Ergo per dolorem ex amore caritatis ordinato
causatum solvitur; et sic peccatum contritio delet.
CO
Respondeo dicendum ad primam quaestionem, quod contritio potest dupliciter considerari; vel inquantum est
pars sacramenti, vel inquantum est actus virtutis; et utroque modo est causa remissionis peccati, sed diversimode:
quia inquantum est pars sacramenti, primo operatur ad remissionem peccati instrumentaliter, sicut et de aliis
sacramentis, in 1 dist., quaest. 1, art. 4 quaestiunc. 1, patuit: inquantum autem est actus virtutis, sic est quasi
causa materialis remissionis peccati, eo quod dispositio est quasi necessitas ad justificationem, ut supra dictum
est. Dispositio autem reducitur ad causam materialem, si accipiatur dispositio quae disponit materiam ad
recipiendum; secus autem est de dispositione agentis ad agendum, quia illa reducitur ad genus causae efficientis.
RA1
Ad primum ergo dicendum, quod solus Deus est causa efficiens principalis remissionis peccati; sed causa
dispositiva potest etiam esse ex nobis; et similiter causa sacramentalis: quia formae sacramentorum sunt verba a
nobis prolata, quae habent virtutem instrumentalem gratiam inducendi, qua peccata remittuntur.
RA2

1739

