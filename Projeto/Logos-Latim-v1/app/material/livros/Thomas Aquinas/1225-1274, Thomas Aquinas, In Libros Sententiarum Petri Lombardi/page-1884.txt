Ergo et cum corporis defectu.
SC1
Sed contra est quod tales prohibebantur a ministerio veteris legis. Ergo multo fortius debent in nova lege
prohiberi.
SC2
De bigamia dicetur in tractatu de matrimonio dist. 27.
CO
Ad quartam quaestionem dicendum, quod, sicut ex dictis patet, aliquis efficitur ineptus ad susceptionem ordinis
vel propter impedimentum actus, vel propter impedimentum claritatis personae; et ideo patientes defectum in
membris impediuntur a susceptione ordinis, si sit talis defectus qui maculam notabilem inferat, per quem
obscuretur personae claritas, ut abscissio nasi; vel periculum in executione facere possit; alias non impediuntur.
Haec autem integritas exigitur de necessitate praecepti, sed non de necessitate sacramenti.
RA
Et per hoc patet solutio ad objecta.

|+d25.q3 Distinctio 25, Quaestio 3
|a0 Prologus
Deinde quaeritur de simonia; et circa hoc quaeruntur tria: 1 quid sit; 2 in quibus fiat; 3 qualiter.
|a1 Articulus 1: Utrum definitio data de simonia sit competens.
Articulus 1A
AG1
Ad primum sic proceditur. Videtur quod definitio de simonia data sit incompetens, scilicet: simonia est studiosa
voluntas emendi vel vendendi aliquid spirituale, vel spirituali annexum. Quia ex simonia aliquis efficitur
irregularis. Sed pro sola voluntate nullus efficitur irregularis. Ergo simonia non consistit in sola voluntate.
AG2
Praeterea, illa sola peccata fiunt per studium quae ex certa malitia committuntur. Sed simonia non semper
committitur ex certa malitia, sed quandoque ex infirmitate vel ignorantia. Ergo in definitione ejus studiosum
poni non debet.
AG3
Praeterea, omne peccatum in electione principaliter consistit. Sed voluntas eligens non est de impossibili, ut
dicitur in 3 ethic., cap. 4 vel 5.
Cum ergo emere spirituale sit impossibile, quia donum Dei pecunia non possidetur, ut dicitur Act. 8; in
definitione peccati simoniae, voluntas emendi spirituale poni non debet.
AG4
Praeterea, simonia a simone mago dicitur.
Sed ille noluit vendere spiritualia, sed emere. Ergo non debet poni venditio in definitione simoniae.
AG5
Praeterea, omnibus temporalibus propter spiritualia uti debemus. Si ergo in emptione annexorum spiritualibus
simonia consistit, omnis emptio vel venditio simonia erit, quod falsum est.
CO
Respondeo dicendum ad primam quaestionem, quod materia Moralium virtutum dividitur in passiones et
actiones, ut in 3 Lib., dist. 33, dictum est. Sicut autem in passionibus potest esse peccatum ex eo quod est circa
quod non oportet, vel quantum, vel quomodo, et sic de aliis circumstantiis; ita et in actionibus; unde in emptione
et venditione, quae sunt quaedam actiones, potest esse peccatum vel in quid vel in quantum. Si in quantum, sic
est injustitia; sicut cum quis emit aut vendit non justo pretio: si autem in quid, ut cum vendit aut emit quod non
cadit sub pretio, sic est peccatum simoniaci. Et quia omne peccatum in actu voluntatis consistit, ideo in
definitione simoniae haec tria praedicta ponuntur; et primo actus voluntatis in hoc quod dicit: studiosa voluntas;
secundo materia proxima hujus peccati, scilicet emptio et venditio, ibi: emendi vel vendendi; tertio materia
remota, scilicet objectum actionis praedictae, ibi: spirituale, aut spirituali annexum.
RA1
Ad primum ergo dicendum, quod homines judicant ea quae foris parent, sed Deus intuetur cor, ut dicitur 1 Reg.
16, et ideo in simonia, et in omnibus aliis peccatis, ex sola voluntate efficitur aliquis peccator secundum reatum
poenae, quae ad judicium Dei pertinet, sed non quantum ad reatum poenae quae pertinet ad judicium ecclesiae;
unde homicida voluntate incurrit reatum poenae aeternae, sed non irregularitatem, vel excommunicationem, vel
aliquid hujusmodi; et similiter dicendum est de simoniaco.
1884

