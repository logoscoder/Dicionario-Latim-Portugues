ordine praedestinationis. Dicit enim praedestinatio intentionem divinam de salute istius cum praescientia ejus
quod salvabitur; et ideo dicitur, quod est praescientia et praeparatio.
RA1
Unde patet solutio ad primum; quia non tantum ponitur praescientia in ejus definitione.
RA2
Ad secundum dicendum, quod propositum non simpliciter nominat actum voluntatis, sed praesupponit actum
cognitionis ostendentis finem in quem voluntas tendit.
RA3
Ad tertium dicendum, quod praeparatio quae ponitur in definitione praedestinationis, non est secundum
executionem in opus, sed intelligitur secundum propositum divinae voluntatis.
RA4
Ad quartum dicendum, quod praedestinatio est quidam modus providentiae; sed addit aliqua specialia super eam,
ut dictum est, in corp. Art..
RA5
Ad quintum dicendum, quod liber vitae metaphorice dicitur. Sicut enim in libro aliquid scribitur, ex quo in eo
veritas rei intelligitur; ita etiam in intellectu describuntur similitudines rerum, per quas res cognoscuntur; unde
intellectus possibilis ante intelligere comparatur tabulae in qua nihil est scriptum, in 3 de anima. Cum ergo
dicitur liber vitae in Deo, potest sumi vita vel ex parte Dei intelligentis; et sic praescientia creaturarum dicitur
liber vitae, quia quod factum est in ipso vita erat; joan. 1, 3: vel ex parte rei scitae; et sic dicitur liber vitae
praescientia vitae quae est in conformitate ad Deum. Haec autem est duplex; scilicet vita gratiae, et vita gloriae,
quae ad perfectam conformitatem accedit. Unde cujus talis vita repraesentatur in libro divinae praescientiae,
dicitur simpliciter scribi in libro vitae; secundum quid autem, scilicet quantum ad praesentem justitiam, dicitur
ibi scribi, cujus vita gratiae tantum ibi cognoscitur.
Et etiam quodammodo dicuntur ibi scribi opposita horum, scilicet gloriae et gratiae inquantum per hoc
cognoscuntur. Sic ergo patet quod liber vitae est medium inter praescientiam communiter sumptam et
praedestinationem: quia praescientia est communiter omnium, sed liber vitae est tantum cognitio gratiae vel
gloriae; sed praedestinatio est non tantum gratiae, sed gratiae simul et gloriae. Unde nullus dicitur esse
praedestinatus quantum ad praesentem justitiam, sicut dicitur scriptus in libro vitae; et super hoc addit
praedestinatio propositum voluntatis.

|+d40.q2 Distinctio 404, Quaestio 2
|a1 Articulus 1: Quorum sit praedestinatio.
AG1
Deinde quaeritur, quorum sit praedestinatio.
Et videtur quod sit tantum eorum qui sunt.
Praedestinatio enim significat missionem quamdam.
Sed nihil mittitur nisi quod est. Ergo praedestinatio est tantum entis.
AG2
Praeterea, quod non est, non potest ad aliquid praeparari. Sed praedestinatio est praeparatio quaedam. Ergo
videtur quod non sit non entium.
AG3
Item, videtur quod non sit Angelorum. Quia, secundum Augustinum, praedestinatio est propositum miserendi.
Sed Angeli nunquam fuerunt miseri. Cum igitur misericordia miseriam respiciat, videtur quod eis praedestinari
non competit.
AG4
Item, videtur quod nec beatis, qui sunt in gloria. Quia quod est in fine ultimo, non potest dirigi in illud. Sed beati
sunt in suo fine ultimo.
Ergo eis non competit praedestinari.
AG5
Item, videtur quod nec filio Dei. Quia praedestinatio importat antecessionem quamdam, sicut et praescientia. Sed
respectu filii Dei, cum sit aeternus, non potest designari aliqua antecessio. Ergo filio Dei praedestinari non
competit.
AG6
Sed e contrario videtur quod praedestinatio sit omnium hominum. Quia Deus, secundum dionysium, aequaliter
se habet ad omnia. Ergo si aliquibus ipse praeparat gratiam, et omnibus. Sed praedestinatio est gratiae
praeparatio.
Ergo si aliquos praedestinat, et omnes praedestinat.
AG7
337

