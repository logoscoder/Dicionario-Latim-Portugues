Sed quid faciendum est ipsi mulieri, si propter libidinem vel immunditiam quaeratur? quidam dicunt, quod si
sentit se perfectam, non debet mentiri: quia in ipsius violationem non consentiet, et sic immunis a peccato erit. Si
autem sentit se imperfectam, debet veniale peccatum committere potius quam incurrat peccati mortalis
periculum. Sed melius dicendum, quod si propositum non consentiendi habet, spem suam in Deo ponere debet,
qui non patitur tentari supra posse; et non debet venialiter peccare. Ex hoc enim ipso quod ponitur aliquid
debitum vel dignum fieri, aufertur omnis ratio peccati. Et ita omne mendacium non esset peccatum, quod est
contra Augustinum.
Nec omne mendacium isto praecepto prohiberi videtur. Intelligendum est directe sicut contrarium praecepto.
Nec praemissa descriptione mendacium jocosum includi. Verum est, si intelligitur intentio fallendi, secundum
quod fallacia est, non tantum in dicente, sed etiam in audiente, quia fallitur, ut dictum est.

|+d39.q1 Distinctio 39, Quaestio 1
|a0 Prologus
Postquam determinavit Magister de mendacio; hic determinat de perjurio; et dividitur in duas partes: in prima
determinat de perjurio; in secunda de juramento, ibi: si autem quaeritur, utrum jurare sit malum; dicimus
aliquando malum esse, aliquando non. Circa primum duo facit: primo definit perjurium; secundo circa
definitionem movet quamdam quaestionem, ibi: hic quaeritur, utrum sit perjurium ubi non est mendacium. Circa
quod tria facit: primo movet quaestionem, et ponit opinionem ad alteram partem quaestionis; secundo ponit
opinionem ad contrariam partem, ibi: quibusdam placet, quibusdam non placet; tertio veritatem determinat, ibi:
sed melius creditur. Circa quod duo facit: primo determinat veritatem; secundo circa determinationem movet
duas quaestiones: quarum prima incipit ibi: cum vero quis jurat quod verum est, aestimans esse falsum, quaeritur
quid sit ibi perjurium; secunda ibi: hic opponitur etc..
Si autem quaeratur, utrum jurare sit malum; dicimus aliquando malum esse, aliquando non. Hic determinat de
juramento; et primo determinat de ipso ex parte jurantis; secundo ex parte juramentum exigentis, ibi: quaeritur
etiam, si peccat qui hominem jurare cogit. Circa primum tria facit: primo inquirit, an juramentum sit licitum;
secundo determinat de forma juramenti: ibi: quaeritur etiam si liceat jurare per creaturam; tertio determinat de
obligatione ipsius, ibi: nunc superest videre, utrum omne juramentum implendum sit. Circa secundum duo facit:
primo determinat formam debitam juramenti; secundo inquirit, utrum liceat uti juramento quod habet indebitam
formam, ibi: post hoc quaeritur, utrum fide ejus utendum sit qui per Daemonia vel idola juraverit. Circa primum
duo facit: primo tangit formam juramenti quod fit per execrationem, ibi: est etiam quoddam genus juramenti
gravissimum, quod fit per execrationem. Circa primum duo facit: primo ponit formam juramenti; secundo
exponit eam, ibi: hic quaeritur quid sit dicere: per Deum juro. Circa primum duo facit: primo ponit formam
juramenti secundum diversa; secundo comparat juramenta secundum diversa facta, ibi: si quaeritur quis magis
teneatur; an qui per Deum, an qui per evangelium, vel per creaturas jurat; dicimus qui per Deum.
Nunc superest videre, utrum omne juramentum implendum sit. Hic determinat de obligatione juramenti; et circa
hoc tria facit: primo ostendit in quo casu juramentum obliget; secundo utrum incurratur perjurium ex juramento
non obligatorio, ibi: qui vero immutat, utrum perjurus debeat dici, solet quaeri.
Quaeritur etiam si peccat qui hominem jurare cogit. Hic duo facit: primo inquirit, utrum liceat juramentum
exigere; secundo quo tempore ad juramenta convenire debeant, ibi: sancta synodus decrevit etc..
Hic quaeruntur quinque: 1 quid sit juramentum; 2 an juramentum sit licitum; 3 de obligatione juramenti; 4 quid
sit perjurium; 5 utrum omne perjurium, sive juramenti abusio, sit peccatum mortale.
|a1 Articulus 1: Utrum jurare sit idem quod Deum in testem invocare.
AG1
Ad primum sic proceditur. Videtur quod jurare non sit idem quod Deum in testem invocare.
Aliquando enim, ut in littera dicitur, licitum est per creaturas jurare. Sed tunc non videtur invocari divinum
testimonium, sed magis testimonium creaturae. Ergo jurare non est Deum in testem invocare.
AG2
Praeterea, apostolus ad Hebr., dicit quod homines per majorem se jurant: nec hoc solum de Deo intelligitur, sed
etiam de hominibus, qui supra nos sunt: quia joseph per salutem Pharaonis juravit. Ergo jurare non est idem quod
Deum in testem invocare.
AG3
Praeterea, non est idem esse judicem et testem. Sed in juramento quod fit per execrationem, Deus videtur
invocari ut judex, ut cum dicimus: si hoc feci, ita mihi accidat; qui modus ponitur job 31. Ergo non omne
juramentum fit per invocationem divini testimonii.
AG4

1330

