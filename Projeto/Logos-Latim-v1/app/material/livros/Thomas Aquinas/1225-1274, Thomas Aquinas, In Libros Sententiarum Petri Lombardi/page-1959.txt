Sed contra est quod dicitur Deut. 24, 4: non poterit prior maritus accipere eam.
CO
Ad quartam quaestionem dicendum, quod in lege de libello repudii duo erant permissa; scilicet dimittere uxorem,
et uxorem dimissam alteri jungi; et duo praecepta; scilicet Scriptura libelli repudii, et quod iterum maritus
repudians eam accipere non possit; quod quidem, secundum eos qui primam opinionem tenent, factum fuit in
poenam mulieris quae alteri nupsit, et in hoc peccato polluta est; sed secundum alios, ut vir non de facili uxorem
repudiaret, quam postea nullo modo recuperare posset.
RA1
Ad primum ergo dicendum, quod ad illius mali impedimentum quod committebat aliquis repudiando uxorem,
ordinabatur quod vir uxorem repudiatam assumere non posset iterato, ut patet ex dictis; et ideo divinitus
ordinatum fuit.
RA2
Ad secundum dicendum, quod semper licuit indulgere peccanti quantum ad rancorem cordis; sed non quantum
ad poenam divinitus taxatam.
RA3
Ad tertium dicendum, quod in hoc est duplex opinio. Quidam enim dicunt, quod licuit uxorem repudiatam viro
reconciliari, nisi matrimonio alteri viro juncta esset: tunc enim propter adulterium, cui mulier voluntarie se
subdit, in poenam ei dabatur quod ad priorem virum non rediret. Sed quia lex universaliter prohibet, ideo dicunt
alii, quod etiam ante quam alteri nuberet, non poterat revocari, ex quo repudiata erat: quia pollutio non
intelligitur quantum ad culpam, sed ut dictum est.
|a3 Articulus 3: Utrum causa repudii fuerit odium uxoris.
Articulus 3A
AG1
Ad tertium sic proceditur. Videtur quod causa repudii fuerit odium uxoris, secundum hoc quod dicitur Malach. 2,
16: si odio habueris eam, dimitte illam.
AG2
Praeterea, deuteronom. 24, 1, dicitur: cum non invenerit gratiam in oculis ejus propter aliquam foeditatem,
scribet libellum repudii. Ergo idem quod prius.
AG3
Sed contra, sterilitas et fornicatio magis contrariantur matrimonio quam odium. Ergo illa potius debuerunt esse
causa repudii quam odium.
AG4
Praeterea, odium potest creari ex virtute ejus qui odio habetur. Si ergo odium est sufficiens causa, tunc mulier
posset repudiari propter virtutem suam; quod est absurdum.
AG5
Praeterea, deuteronom. 22, dicitur: si duxerit vir uxorem suam, et postea odio eam habuerit, et objecerit ei
stuprum aut conjugium; si in probatione defecerit, verberabitur, et centum siclis argenti condemnabitur, et non
poterit eam dimittere omni tempore vitae suae. Ergo odium non est causa sufficiens repudii.
CO
Respondeo dicendum ad primam quaestionem, quod causa permissionis repudiandi uxorem fuit vitatio
uxoricidii, ut sancti communiter dicunt. Proxima autem causa homicidii est odium; et ideo proxima causa repudii
est odium. Sed odium ex aliqua causa causatur, sicut et amor; et ideo etiam oportet alias causas repudii ponere
remotas, quae erant causa odii. Dicit autem Augustinus in Glossa, deuteron. 24: multae erant in lege causae
dimittendi uxores: Christus solam fornicationem excipit; ceteras molestias jubet pro fide et castitate conjugii
sustineri. Hae autem causae intelliguntur foeditates in corpore, puta infirmitas, vel aliqua notabilis macula; vel in
anima, sicut fornicatio, vel aliquid hujusmodi, quod in moribus inhonestatem facit. Sed quidam has causas magis
coarctant, satis probabiliter dicentes, quod non licebat uxorem repudiare nisi propter aliquam causam post
matrimonium supervenientem; nec propter quamlibet talem, sed propter illas solum quae possunt bonum prolis
impedire, vel in corpore, ut sterilitas aut lepra, vel aliquid hujusmodi; vel in anima, ut si esset malorum morum,
quos filii ex conversatione ad ipsam imitarentur. Sed quaedam Glossa super illud deuteron. 24: cum non
invenerit gratiam etc., videtur magis arctare, scilicet ad peccatum, cum dicit ibi, per foeditatem peccatum
intelligi. Sed peccatum Glossa nominat non solum in moribus animae, sed etiam in natura corporis.
RA1
Sic ergo prima duo concedimus.
RA3
Ad tertium dicendum, quod sterilitas, et alia hujusmodi, sunt causa odii; et sic sunt causae remotae.
RA4

1959

