talem gloriam amiserunt; unde dicitur Sap. 5, 2, de impiis: videntes turbabuntur timore horribili. Sed post diem
judicii omnino beatorum visione privabuntur. Nec tamen ex hoc eorum poena minuetur, sed augebitur: quia
memoriam habebunt gloriae beatorum quam in judicio viderunt, vel ante judicium; et hoc erit eis in tormentum:
sed ulterius affligentur in hoc quod videbunt indignos se reputari etiam videre gloriam quam sancti merentur
habere.
RA1
Ad primum ergo dicendum, quod ea quae in hac vita aguntur, non ita affligerent damnatos in inferno si
viderentur, sicut sanctorum gloria inspecta; unde non ita ostenduntur damnatis ea quae hic aguntur, sicut
sanctorum; quamvis etiam eorum quae hic aguntur ostendantur eis ea quae in eis tristitiam augere possunt.
RA2
Ad secundum dicendum, quod Paulus inspexit vitam illam in qua sancti cum Deo vivunt, eam experiendo, et in
futurum perfectius sperando; quae ratio non est de damnatis; et ideo non est simile.
|a3 Articulus 3: Utrum damnati in inferno sola poena ignis affligantur.
Articulus 3A
AG1
Ad tertium sic proceditur. Videtur quod damnati in inferno sola poena ignis affligantur. Quia Matth. 25, 4, ut
eorum damnatio exprimatur, fit mentio solum de igne, cum dicitur: ite, maledicti, in ignem aeternum.
AG2
Praeterea, sicut poena Purgatorii debetur peccato veniali, ita poena inferni debetur mortali.
Sed in Purgatorio non dicitur esse nisi poena ignis, ut patet per hoc quod dicitur 1 corinth. 3, 13: uniuscujusque
opus quale sit, ignis probabit. Ergo nec in inferno erit nisi ignis poena.
AG3
Praeterea, poenarum varietas refrigerium praestat, sicut calido cum transfertur ad frigidum. Sed nullum
refrigerium est ponere in damnatis. Ergo non erunt diversae poenae, sed sola poena ignis.
SC1
Sed contra est quod dicitur in psalm. 10, 7: ignis, sulphur, et spiritus procellarum pars calicis eorum.
SC2
Praeterea, job 24, 19: transibunt ab aquis nivium ad calorem nimium.
CO
Respondeo dicendum ad primam quaestionem, quod secundum basilium in ultima mundi purgatione fiet
quaedam separatio in elementis; ut quidquid est purgatum et nobile, remaneat superius ad gloriam beatorum;
quidquid vero est ignobile et faeculentum, in inferno projiciatur ad poenam damnatorum; ut sicut omnis creatura
Dei est beatis materia gaudii, ita damnatis ex omnibus creaturis tormentum accrescat, secundum illud Sap. 5, 21:
pugnabit cum illo orbis terrarum contra insensatos.
Hoc etiam divinae justitiae competit, ut sicut ab uno recedentes per peccatum, in rebus materialibus (quae sunt
multa et vana) finem suum constituerunt; ita etiam multipliciter affligantur, et ex multis.
RA1
Ad primum ergo dicendum, quod quia ignis est maxime afflictivus propter hoc quod abundat virtute activa; ideo
nomine ignis omnis afflictio designatur ut sit vehemens.
RA2
Ad secundum dicendum, quod poena Purgatorii non est principaliter ad affligendum, sed ad purgandum; unde
per solum ignem fieri debet, qui habet maximam vim purgativam. Sed damnatorum poena non ordinatur ad
purgandum; unde non est simile.
RA3
Ad tertium dicendum, quod damnati transibunt ex vehementissimo calore ad vehementissimum frigus, sine hoc
quod in eis sit aliquod refrigerium: quia passio ab exterioribus non erit per transmutationem corporis a sua
pristina naturali dispositione, ut contraria passio ad aequalitatem vel temperiem reducendo refrigerium causet,
sicut accidit nunc; sed erit per actionem spiritualem, secundum quod sensibilia agunt per sensum, prout
sentiuntur imprimendo formas illas secundum esse spirituale in organum, et non secundum esse materiale, ut
supra, dist. 44, dictum est.
Articulus 3B
AG1
Ulterius. Videtur quod vermis quo affliguntur damnati, sit corporalis. Quia caro non potest affligi per vermem
spiritualem. Sed caro damnatorum affligetur per vermem. Judith 16, 21: dabit ignem et vermes in carnes eorum;
et Eccli. 7, 19: vindicta carnis impii ignis et vermis. Ergo vermis ille erit corporalis.
AG2

2298

