Sed facta non ponuntur de integritate sacramenti.
Ergo nec verba.
AG3
Praeterea, sacramenta sunt ad significandum et causandum. Sed utrumque horum potest fieri per res sine verbis.
Ergo sacramenta non consistunt in his duobus.
AG4
Praeterea, sacramenta veteris legis erant signa nostrorum sacramentorum. Sed in illis non erant aliqua verba
determinata. Ergo nec in nostris esse debent.
AG5
Praeterea, poenitentia et matrimonium sunt quaedam sacramenta. Sed de integritate eorum non sunt verba aliqua.
Ergo hoc quod Magister dicit, non est verum de omnibus sacramentis.
SC1
Sed contra, sacramenta ex similitudine repraesentant ea quae circa Christum sunt gesta. Ergo cum in Christo
fuerit verbum rei sensibili adjunctum, oportet quod hoc etiam sit in sacramentis.
SC2
Praeterea, medicina debet proportionari morbo.
Sed morbus peccati hominem quantum ad animam et corpus infecerat. Ergo oportet in sacramentis esse verba
quae respondeant animae, et res quae respondeant corpori.
SC3
Praeterea, secundum Hugonem, sacramenta ex sanctificatione invisibilem gratiam continent. Sed creatura
sanctificatur per verbum Dei; 2 Tim., 3. Ergo oportet in sacramentis non solum res sed etiam verba esse.
CO
Respondeo dicendum, quod hoc est commune in omnibus sacramentis quod consistant in rebus sensibilibus
invisibilem gratiam significantibus.
Sed hoc est speciale in sacramentis novae legis quod rebus verba addantur, propter tres rationes.
Prima est, quia haec sacramenta non solum significant opus redemptionis quae per Christum est facta, sicut alia
sacramenta, sed etiam ab ipsa Christi passione fluxerunt; et ideo sicut effectus proximi, habent suae causae
imaginem quantum possunt, ut scilicet ex rebus et verbis consistant, sicut Christus ex verbo et carne. Secunda
ratio est, quia non solum sunt signa futurorum, sicut sacramenta veteris legis, sed praesentium et praeteritorum,
ut prius dictum est, quae possunt expressius significari quam futura, sicut et certius cognosci; et ideo, significatio
verborum, quae est expressissima, adjungitur significationi rerum. Tertia ratio est, quia gratiam continent ex
sanctificatione quae fit per verbum Dei, ut dictum est.
RA1
Ad primum ergo dicendum, quod sacramentum est aliquid unum in genere signi vel causae, quorum utrumque
relationem importat. Non est autem inconveniens ut quae sunt in se distincta uniantur in relatione ad aliquid
unum, sicut accidit de multis trahentibus navim qui sunt una causa tractus navis. Et sicut pater et mater sunt
unum in generatione; sic etiam verba et res sunt unum in causando et significando, et per consequens efficiunt
unum sacramentum. Et quia virtus causandi est in rebus ex verbis significantibus, ut dictum est, ideo verba sunt
formalia, et res materiales, per modum quo omne completivum forma dicitur.
RA2
Ad secundum dicendum, quod, sicut Hugo de sancto victore dicit, ad sacramenta concurrunt verba et res et facta:
sed facta pertinent ad usum vel dispensationem sacramentorum; verba autem et res sunt de essentia sacramenti.
Et ideo Magister in his duobus dicit constare sacramenta, et non in factis. Vel dicendum, quod facta ad res
reducuntur.
RA3
Ad tertium dicendum, quod nec efficacia causandi nec expressio significandi poterat esse in rebus, nisi verba
adjungerentur, ut dictum est.
RA4
Ad quartum dicendum, quod non est similis ratio de sacramentis veteris et novae legis, ut ex dictis patet.
RA5
Ad quintum dicendum, quod matrimonium secundum quod est in officium, et poenitentia secundum quod est
virtus, non habent aliquam formam verborum; sed secundum quod utrumque est sacramentum in dispensatione
ministrorum ecclesiae consistens, utrumque habet aliqua verba; sicut in matrimonio sunt verba exprimentia
consensum, et iterum benedictiones ab ecclesia institutae; in poenitentia autem est absolutio sacerdotis
verbotenus facta.
|a4 Articulus 4: Utrum sacramenta novae legis sint causa gratiae.
Articulus 4A
AG1
1354

