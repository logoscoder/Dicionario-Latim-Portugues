Ad quartum dicendum, quod docere sacram Scripturam dupliciter contingit. Uno modo ex officio praelationis,
sicut qui praedicat, docet; non enim licet alicui praedicare, nisi officium praelationis habeat, vel ex auctoritate
alicujus praelationem habentis; Rom. 10, 15: quomodo praedicabunt, nisi mittantur? alio modo ex officio
Magisterii, sicut Magistri theologiae docent. Dicunt ergo quidam, quod ille qui primo modo docet, peccat
mortaliter, si sit in peccato mortali notorio; non autem ille qui secundo modo docet. Sed hoc est falsum; quia
eorum qui docent sacram Scripturam est idem finis et eorum qui sacram Scripturam ediderunt; unde, cum ad hoc
ordinetur Scripturae editio, ut ad vitam aeternam homo perveniat, ut patet joan. 10; quicumque impedit finem
doctrinae, docendo peccat. Impedit autem qui sacram Scripturam in peccato docet, quia ore se profitetur nosse
Deum, factis autem negat. Et dicendum, quod ille qui est in peccato notorio, peccat sive sic, sive sic doceat; sed
ille qui est in peccato occulto, peccat si primo modo doceat, non autem si secundo.
RA5
Et quia aliae rationes videntur concludere quod nullo modo corripere liceat ei qui est in peccato; ideo dicendum
ad quintum, quod ex hoc ipso quod aliquis alium corripiendo judicat, si in eodem peccato sit, seipsum
condemnat, idest condemnabilem seipsum ostendit, non tamen novam causam damnationis superadjicit.
RA6
Ad sextum dicendum, quod ratio illa procedit de peccato manifesto.
Articulus 2C
AG1
Ulterius. Videtur quod aliquis non teneatur corripere praelatum suum. Galat. 2, super illud: in faciem ejus restitit,
dicit Glossa, tamquam par.
Ergo si par non fuisset, non potuisset eum corripere; et ita videtur quod fraterna correptio non se extendat ad
praelatos.
AG2
Praeterea, dionysius in epistolis suis, arguit demophilum monachum de hoc quod sacerdotem corripuerat, quia
erat eo superior. Ergo fraterna correptio non se extendit ad superiores.
AG3
Praeterea, 2 regum 6, Oza legitur percussus a Domino, quia arcam tetigit. Sed per arcam significatur praelatus,
per Ozam subditus. Ergo peccat subditus corripiendo praelatum.
AG4
Praeterea, Gregorius dicit in pastorali: admonendi sunt subditi, ne praepositorum suorum vitam temere judicent,
si quid eos fortasse agere reprehensibile vident. Ergo videtur quod sit temeritatis praelatum arguere
delinquentem.
AG5
Praeterea, Gregorius dicit: sanctorum vitam corrigere quis non praesumat, nisi de se meliora sentiat. Sed hoc
videtur esse praesumptuosum quod homo de se sentiat meliora quam de praelato suo. Ergo non sunt corripiendi.
SC1
Sed contra, correptio fraterna, cum sit spiritualis eleemosyna, opus misericordiae est. Sed misericordia maxime
praelato debetur, qui in maximo periculo constitutus est; unde Augustinus dicit in regula: non solum autem
vestri, sed etiam ipsius, scilicet praelati, miseremini, qui inter vos quanto in loco superiori, tanto in periculo
majori versatur.
Ergo correptio fraterna se extendit etiam ad praelatos.
SC2
Praeterea, Eccl. 17, 12, dicitur, quia Deus mandavit unicuique de proximo suo. Sed praelatus noster proximus
est. Ergo eum corripere debemus si delinquat.
CO
Ad tertiam quaestionem dicendum, quod quidam dicunt, quod correptio fraterna non se extendit ad praelatos;
tum quia non debet homo os ponere in caelum; tum quia de facili scandalizari possunt praelati, si a subditis
corripiantur.
Sed hoc nihil est; quia praelati, inquantum peccant, non sunt caelum, et secundum hoc eis correptio debetur; nec
iterum qui eos caritative corripit, in eos os ponit, idest contra eos, sed pro eis, quia ad utilitatem eorum eos
admonet; nec iterum praesumere debet quis de praelato quod injuste scandalizetur, nisi contrarium constet, quia
ipsi sunt in statu perfectionis; scandalum autem passivum non convenit perfectis, sed pusillis. Et ideo dicendum
est, quod praelatus ex hoc quod est persona publica, et vicem Dei super subditos gerens, non amittit ea quae sunt
propria illius singularis personae; et ideo omnia illa quae debentur alicui ex affectu fraterno, qui ad omnes
homines habendus est, etiam praelato debentur, sicut etiam ipse aliis debet ea quae affectus caritatis expostulat;
nec ab his ratione praelationis excusatur. Et ideo, secundum alios, praeceptum de fraterna correptione etiam ad
praelatos se extendit, ut corripiantur a subditis; et sicut ea quae sunt caritatis ad subditos praelatus taliter gerere
debet, ut nullum auctoritati praejudicium generetur; ne dum nimium servatur humilitas, regendi frangatur

1790

