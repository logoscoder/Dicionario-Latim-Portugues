Ad litteram, dicuntur jussis Dei obedire non quasi percipientes mandatum, sed inquantum naturali instinctu ab
ipso moventur; ita etiam dicuntur Deum invocare improprie, inquantum aliquid naturali desiderio, desiderant,
quod a Deo obtinent.
RA2
Ad secundum dicendum, quod appetitus, ut dictum est, importat simplicem motum in appetibile: sed oratio, sive
petitio, ordinem quemdam, qui est rationis; et ideo appetitus potest brutis competere, non autem petitio, vel
oratio.
|a7 Articulus 7: Utrum oratio sit satisfactoria.
Articulus 7A
AG1
Ad septimum sic proceditur. Videtur quod oratio non sit satisfactoria. Quia omnis oratio vel est vocalis, vel
mentalis. Sed mentalis non est satisfactoria, quia non habet poenam, sed jucunditatem: nec iterum vocalis, quia,
sicut Isidorus dicit, reconciliat Deo non sonus vocis, sed pura et simplex mentis intentio.
Ergo oratio non est satisfactionis pars.
AG2
Praeterea, latria, ut in praecedenti dist. Quaest. 1, art. 1, quaestiunc. 5, in corp., dictum est, contra poenitentiae
virtutem dividitur. Sed satisfactio est actus poenitentiae virtutis, oratio autem latriae.
Ergo oratio non est satisfactoria.
AG3
Praeterea, satisfactio fit ad reconciliandum eum qui offensus est. Sed oratio reconciliationem sequitur: quia
praesumptuosum esse videtur petere ab eo quem offendimus. Ergo oratio non est satisfactoria.
SC1
Sed contra est quod Hieronymus dicit: oratione sanantur pestes mentis, sicut et jejunio pestes corporis. Sed
jejunium est satisfactorium. Ergo et oratio.
SC2
Praeterea, oratione petimus nobis debita relaxari, nec frustra, cum hoc a Domino sit institutum.
Sed relaxatio debitorum per poenitentiam fit. Ergo oratio ad aliquam partem poenitentiae pertinet: non nisi ad
satisfactionem: ergo oratio est satisfactoria.
CO
Respondeo dicendum ad primam quaestionem, quod satisfactio respicit et culpam praeteritam, pro cujus offensa
recompensationem facit, et culpam futuram, contra quam est medicina salvans; et haec duo operationi
competunt.
Initium enim peccati et radix est superbia; et ideo per quod homo spiritum suum humiliter Deo subdit in
oratione, et pro superbia praecedentis offensae recompensationem facit, et aditum futurae culpae aufert, radicem
ei amputans; et ideo oratio plene habet satisfaciendi rationem.
RA1
Ad primum ergo dicendum, quod oratio mentalis et vocalis satisfactoria est, si in caritate fiat.
Vocalis quidem, quia habet exteriorem laborem, et sic poenam quemdam; et inquantum in ea manet virtus
praecedentis intentionis, habet etiam rationem boni meritorii, quae duo ad opus satisfactorium requiruntur. Et sic
patet quomodo respondendum sit ad auctoritatem Isidori; quia sonus vocis non reconciliat Deo inquantum
hujusmodi, sed inquantum manet in ipsa purae intentionis efficacia.
Similiter etiam oratio mentalis satisfactoria est: quia quamvis habeat jucunditatem, habet tamen et poenam
admixtam: quia dicit Gregorius: orare est amaros gemitus in compunctione resonare, vel pro peccatis, vel pro
dilatione patriae; et praeterea ipsa mentis elevatio est carnis afflictio, ut supra dictum est; et afflictio carnis
redundat in mentem, inquantum ei unita est, et etiam in superbientem spiritum, cujus vulnus oratio sanat; et
idcirco sine poena oratio humilis esse non potest.
RA2
Ad secundum dicendum, quod non est inconveniens actum unius virtutis imperari a virtute quae contra ipsum
dividitur, sicut actum temperantiae interdum fortitudo imperat; et sic etiam actum latriae potest poenitentia
imperare, et sic erit satisfactorius; sicut etiam sacrificia pro peccatis in veteri lege fiebant, et nunc fiunt.
RA3
Ad tertium dicendum, quod ex hoc ipso quod aliquis ab homine veniam petit humiliter, animum offensi hominis
placat, et multo fortius misericordis Dei.
Articulus 7B
AG1
Ulterius. Videtur quod oratio non sit meritoria.

1684

