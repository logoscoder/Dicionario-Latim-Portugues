Articulus 4C
AG1
Ulterius. Videtur quod non debuerit per cicatrices suam resurrectionem probare. Quia per suam resurrectionem
Christus nostram demonstravit.
Sed a resurgentibus omnis corruptio removebitur.
Cum igitur cicatrix sit quaedam corruptio, videtur quod Christus per cicatrices suam resurrectionem probare non
debuit.
AG2
Praeterea, status resurgentium est status immutabilis.
Ergo Christus in seipso non debuit demonstrare nisi quod semper in se futurum erat.
Sed cicatrices non semper in Christo debebant remanere: quia dicit Damascenus, quod tantum secundum
dispensationem in Christo fuerunt. Ergo cicatrices ostendere non debuit.
AG3
Praeterea, Hieronymus dicit ad Marcellam, quod non meretur tangere Christum qui resurrectionem ejus non
credit; propter quod dictum est Magdalenae, joan. 20, 17: noli me tangere. Sed thomas resurrectionem non
credebat. Ergo Christus cicatrices vulnerum ei palpabiles exhibere non debuit.
SC1
Sed contra, leo Papa: quis dubitet a mortuis rediisse salvatorem, cujus praesentiam agnovit oculus, attrectavit
manus, digitus perscrutatus est? ergo cum omnem dubitationem suae resurrectionis auferre debuerit, videtur
quod cicatrices digito perscrutandas praebere debuit.
SC2
Praeterea, decet victorem insignia suae victoriae et habere et ostendere. Sed, sicut dicit Augustinus in Lib. De
civitate Dei, cicatrices vulnerum Christi fuerunt victoriae suae indicia. Ergo decuit ut eas haberet, et ostenderet.
CO
Ad tertiam quaestionem dicendum, quod cicatrices signa erant mortis Christi: unde secundum hoc accidens
ostendebatur quod ille idem qui mortuus fuerat resurrexit.
RA1
Ad primum ergo dicendum, quod secundum Augustinum, 22 de CIV. Dei, hujusmodi cicatrices vulnerum
remanent in victoribus, et in Christo remanserunt ad decorem quasi insignia victoriae suae, et non quod aliqua
corruptio vel defectus ex istis cicatricibus in eis sit.
Unde etsi aliquibus sanctis sunt amputata aliqua membra, non oportet quod sine illis resurgant, sed quod in loco
incisionis aliquod vestigium ad decorem gloriae remaneat.
RA2
Ad secundum dicendum, quod cicatrices istae, ut probabilius videtur, semper in corpore Christi remanebunt ad
decorem. Quod autem dicuntur dispensative assumptae, hoc est, non quia ad tempus assumptae sunt, sed quia
non est de necessitate materiae quod in Christo remaneant, sicut in nobis accidit, sed propter aliquem finem: in
omnibus quidem victoribus propter decorem, in Christo autem propter hoc et propter alia quatuor. Primo ut
veritatem resurrectionis astrueret; secundo ut eas patris ejus aspectui praesentaret, pro nobis implorans; tertio ut
nobis suae misericordiae et caritatis monstraret indicia; quarto ut in judicio per eas impiis ostenderet quam juste
damnentur.
RA3
Ad tertium dicendum, quod thomas ad solum aspectum vulnerum credidit; unde dictum est ei, joan. 20, 29: quia
vidisti me, credidisti. Sed tamen tetigit eum, ut a nobis omnem dubitationem excluderet: quia testis erat futurae
resurrectionis; unde leo Papa dicit: suffecerat ad fidem propriam quod viderat; sed nobis operatus est, ut tangeret
quod videbat. Gloriosa autem Magdalena non eligebatur ut testis resurrectionis in populis: quia non decet
mulierem docere in ecclesia, 1 corinth. 14, et ideo non est permissa tangere.
Articulus 4D
AG1
Ulterius. Videtur quod non debuit per manducationem suam resurrectionem ostendere. Comestio enim spectat ad
vitam animalem. Sed per resurrectionem non transitur ad vitam animalem, ut dicunt saraceni et Judaei. Ergo
Christus per comestionem resurrectionem probare non debuit.
AG2
Praeterea, cibus comestus convertitur in corpus comedentis. Sed in corpus Christi non potuit aliquid converti:
quia jam erat extra statum generationis et corruptionis. Ergo videtur quod comedere non debuit.
AG3
Praeterea, Angeli qui apparuerunt Abrahae, manducaverunt; nec tamen in eis fuit veritas humanae naturae. Ergo
per comestionem veram resurrectionem humanae naturae probare non debuit.
SC1
1071

