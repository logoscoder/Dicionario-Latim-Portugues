receptionis actu; et ad utrumque horum potestas quaedam, sive auctoritas, requiritur; et secundum hoc duae
claves distinguuntur, quarum una pertinet ad judicium de idoneitate ejus qui absolvendus est, et alia ad ipsam
absolutionem; et hae duae claves non distinguuntur in essentia auctoritatis, qua utrumque ex officio sibi
competit, sed ex comparatione ad actus, quorum unus alium praesupponit.
RA1
Ad primum ergo dicendum, quod ad unam seram aperiendam una clavis immediate ordinatur; sed non est
inconveniens quod una ad actum alterius ordinetur; et hoc est in proposito. Secunda enim clavis, quae dicitur
potestas ligandi et solvendi, est quae immediate seram aperit peccati; sed clavis quae dicitur scientia, ostendit cui
aperienda sit clavis illa.
RA2
Ad secundum dicendum, quod circa clavem scientiae duplex fuit opinio. Quidam enim dixerunt, quod scientia,
secundum quod est habitus acquisitus vel infusus, dicitur haec clavis; et quod non est principalis clavis, sed in
ordine ad aliam clavem clavis dicitur; et ideo quando est sine alia clavi, clavis non dicitur, sicut in viro litterato
qui non est sacerdos. Et similiter etiam quandoque hac clavi aliqui sacerdotes carent, quia non habent scientiam
neque acquisitam, neque infusam, qua absolvere et ligare possint; sed quandoque industria naturali ad hoc
utuntur, quae secundum eos claviola dicitur; et sic clavis scientiae quamvis cum ordine non tradatur, traditur
tamen cum ordine quod sit clavis, quod prius non erat; et haec videtur opinio Magistri fuisse. Sed haec non
videtur verbis evangelii concordare, quae claves Petro dandas promittunt; et ita non solum una, sed duae in
ordine dantur. Et propter hoc alia opinio est, quod scientia quae est habitus, non est clavis, sed auctoritas actum
scientiae exercendi, quae quandoque sine scientia est, quandoque autem scientia sine ipsa, sicut patet etiam in
judiciis saecularibus. Aliquis enim est judex habens auctoritatem judicandi qui non habet juris scientiam; et
aliquis e converso habet scientiam juris qui non habet auctoritatem.
Et quia actus judicii ad quem quis ex auctoritate suscepta obligatur, non autem ex scientia habita, sine utroque
bene fieri non potest; ideo auctoritas judicandi, quae clavis est, sine scientia non potest sine peccato accipi; sed
scientia sine auctoritate sine peccato haberi potest.
RA3
Ad tertium dicendum, quod potestas conficiendi est ad unum tantum actum alterius generis; et ideo non
connumeratur clavibus, nec multiplicatur sicut potestas clavium, quae est ad diversos actus, quamvis secundum
auctoritatis essentiam sit una, ut dictum est.
RA4
Ad quartum dicendum, quod velle unicuique est liberum; et ideo ad volendum non exigitur auctoritas; et propter
hoc voluntas non ponitur clavis.
RA5
Ad quintum dicendum, quod trinitas tota eodem modo remittit peccata sicut una persona; et ideo non oportet
quod sacerdos, qui minister est trinitatis, claves habeat tres: et praecipue cum voluntas, quae spiritui sancto
appropriatur, clavem non requirat, ut dictum est.
|a2 Articulus 2: Utrum macula aliquid positive in anima sit.
Articulus 2A
AG1
Ad secundum sic proceditur. Videtur quod macula aliquid positive in anima sit. Si enim est privatio tantum, non
erit privatio nisi ejus quod per peccatum aufertur. Sed haec est gratia. Ergo cum omne peccatum gratiam auferat,
omnium peccatorum erit una macula; et sic secundum peccatum nullam maculam animae adjiciet praeter
maculam primi peccati.
AG2
Praeterea, privatio quae ex peccato in anima relinquitur, dicitur caecitas, vel tenebra, quae ad intellectum
pertinet. Sed haec macula non est hujusmodi, cum ad effectum pertinere videatur. Ergo macula non est privatio
tantum, sed aliquid ponit.
AG3
Praeterea, macula quam quis et tactu alicujus immundi contrahit, quae et contagio dicitur, aliquid positive est.
Sed macula peccati etiam contagio dicitur. Ergo est aliquid positive.
AG4
Praeterea, privatio quaedam poena est. Sed in peccato macula contra poenam vel reatum dividitur.
Ergo macula non est privatio tantum gratiae; et sic idem quod prius.
SC1
Sed contra, ex peccato non remanet positive aliquid in anima nisi dispositio, vel habitus, quae consequuntur
peccatum ex parte actus, ex quo aliquid ponit. Sed macula non est dispositio ex actu causata, nec habitus: quod
patet ex hoc quod dispositio et habitus possunt sine gratia destrui per contrariam consuetudinem, quae forte

1762

