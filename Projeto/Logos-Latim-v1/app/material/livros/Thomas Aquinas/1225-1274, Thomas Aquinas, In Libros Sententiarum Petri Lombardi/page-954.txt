|+d11.q1 Distinctio 11, Quaestio 1
|a0 Prologus
Postquam determinavit Magister, qualiter ea quae sunt dignitatis in humana natura, de Christo possunt vel non
possunt dici; hic determinat quomodo de Deo dici possunt ea quae ad defectum naturae humanae pertinent; et
dividitur in duas partes: in prima inquirit, utrum nomen creaturae quod de humana natura dicitur, de Christo dici
possit; in secunda, utrum illi defectus qui consequuntur ipsam, inquantum creatura, vel alio modo ipsi convenire
possint, dist. 12, ibi: post praedicta quaeritur, utrum homo ille coeperit esse, vel semper fuerit. Prima in tres: in
prima movet quaestionem; in secunda determinat eam, ibi: ad quod potest dici; in tertia excludit objectiones quae
contra solutionem fieri possunt, ibi: etsi ergo Christus secundum hominem dicitur creatura, non tamen
simpliciter praedicandus est creatura. Circa primum duo facit: primo determinat propositam quaestionem;
secundo confirmat determinationem; et primo quantum ad hoc quod Christus non possit simpliciter dici creatura,
ibi: qui Christum vel Dei filium, non esse factum vel creatum, in Lib. 1 de Trin. Ostendit; secundo quantum ad
hoc quod possit dici creatura cum determinatione, scilicet inquantum est homo, ibi: sed addita determinatione
recte dici potest.
Hic quaeruntur quatuor: 1 utrum filius Dei sit creatura; 2 utrum Christus, vel iste homo, possit dici creatura; 3
utrum sit creatura, secundum quod homo; 4 utrum omnia quae humanae naturae conveniunt, de Christo possint
praedicari.
|a1 Articulus 1: Utrum filius Dei sit creatura.
AG1
Ad primum sic proceditur. Videtur, quod filius Dei sit creatura. Eccli. 24, 14: ab initio et ante saecula creata
sum: et loquitur de divina sapientia.
Sed filius Dei est Dei sapientia. Ergo ipse est creatura.
AG2
Praeterea, omne quod est subjectum Deo, vel minus eo, est creatura. Sed filius Dei est hujusmodi, ut patet joan.
14, 28: pater major me est; et 1 corinth. 15, dicitur quod filius erit subjectus patri, qui subjecit ei omnia. Ergo
filius Dei est creatura.
AG3
Praeterea, hoc modo se habent actiones ad invicem, sicut termini actionum. Sed esse, quod est terminus
creationis, est prius quacumque alia forma ad quam terminantur aliae actiones. Ergo creatio est prior omnibus
aliis actionibus vel productionibus.
Sed posterius semper praesupponit prius.
Cum ergo generatio conveniat filio Dei, secundum quam dicitur natus, videtur quod etiam creatio conveniat ei, ut
dicatur creatus.
AG4
Praeterea, ut probat Avicenna in sua metaph., id cujus essentia est suum esse, est per se necesse esse. Sed quod
est hujusmodi, non habet esse ab alio: quia hoc quod est necesse esse absolute, non est propter aliquid aliud, ut
etiam dicit Philosophus in 5 metaph.. Ergo id cujus essentia est suum esse, non habet esse ab alio. Sed filius
habet esse ab alio. Ergo non est necesse esse; nec sua essentia est suum esse. Ergo est creatura.
AG5
Praeterea, omne quod habet causam sui esse, est creatura. Sed filius habet causam sui esse: quia pater est causa
filii, ut dicit chrysostomus, et omnes Graeci doctores concedunt. Ergo filius est creatura.
AG6
Praeterea, omne quod gignitur, ad hoc gignitur ut sit. Sed quod est, non gignitur ad hoc quod sit, quia jam est.
Ergo omne quod gignitur, antequam gignatur non est. Sed omne quod non fuit et postea est, creatum est. Ergo
filius, cum genitus sit, creatus est.
AG7
Praeterea, omne quod habet aliquid ab alio, in se consideratum non habet illud; et caret illo, si sibi relinquatur.
Sed filius habet esse ab alio.
Ergo in se consideratus non habet esse; et si sibi relinquatur, non esset. Sed haec est conditio creaturae,
secundum quam dicitur vertibilis in nihilum: quia omnia in nihilum reverterentur, nisi ea manus conditoris
teneret. Ergo filius est creatura.
SC1
Sed contra, nulla creatura est consubstantialis creatori. Sed filius est consubstantialis patri, ut dicitur joan. 10, 30:
ego et pater unum sumus.
Ergo filius non est creatura.
SC2
954

