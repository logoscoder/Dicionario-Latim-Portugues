Ulterius. Videtur quod per illa quatuor peccata non magis redeant peccata dimissa quam per alia. Quia ex hoc
aliquis ingratus est Deo quod contra Deum facit. Sed sicut illa quatuor, ita et alia contra Deum sunt. Ergo
omnibus per ingratitudinem peccata dimissa redeunt.
AG2
Praeterea, peccatum in spiritum sanctum est gravius quam aliquod praedictorum. Ergo per ipsum magis deberet
dici quod peccatum rediret.
SC1
Sed contra est quod auctores maxime loquuntur de illis peccatis.
CO
Ad tertiam quaestionem dicendum, quod sicut per ista peccata redeunt peccata dimissa ex ingratitudine, ita etiam
per illa; tamen in istis est aliquid speciale prae aliis; quia non solum sunt contra ipsum remittentem peccata, quod
in omnibus aliis est peccatis, sed etiam sunt contra remedium quo peccata dimittebantur. Remissio autem
peccatorum attribuitur primo fidei, secundo caritati, tertio poenitentiae; et ideo apostasia a fide, quae opponitur
primo; et odium fraternum, quod opponitur secundo; et alia duo, quae opponuntur tertio, specialem habent
rationem, ut faciant redire peccata, non ratione gravitatis majoris, sed ratione praedicta.
RA
Et per hoc patet solutio ad objecta.
|a4 Articulus 4: Utrum recidivans teneatur peccata confiteri de quibus prius confessus fuit.
AG1
Ad quartum sic proceditur. Videtur quod recidivans tenetur peccata confiteri de quibus prius confessus fuit.
Ingratitudo enim videtur esse peccatum gravissimum, cum per eam alia peccata quodammodo redeant. Sed
ingratitudinem aliquis non confitetur, nisi simul confiteatur illa peccata ex quorum remissione factus est ingratus.
Ergo oportet quod recidivans priora peccata confiteatur.
AG2
Item, per confessionem debet innotescere sacerdoti quantitas culpae. Sed quantitas peccatorum prius dimissorum
quodammodo manet in peccato quo aliquis recidivat, ut dictum est. Ergo ille qui confitetur hujusmodi peccatum,
debet etiam alia confiteri.
AG3
Item, secundum Gregorium, unum peccatum disponit ad aliud, et sic unum est causa alterius. Sed morbo non
potest sufficienter remedium adhiberi nisi cognita causa morbi. Cum ergo ad hoc fiat confessio, ut exposito
morbo remedium adhibeatur, videtur quod recidivans teneatur peccata praeterita confiteri, quae fuerunt causa
recidivandi.
AG4
Praeterea, contingit aliquando aliquem post confessionem ante peractam poenitentiam recidivare.
Constat autem quod postquam de recidivo poenitentiam egerit, tenetur satisfacere de praeteritis peccatis. Ergo
videtur quod saltem in hoc casu tenetur priora peccata confiteri.
SC1
Sed contra est quod dicitur Nahum 1, 9: non judicabit Deus bis in idipsum. Ergo quando aliquis in foro
poenitentiali judicatus est de aliquo peccato, non oportet quod iterum judicio se exponat, idem peccatum
confitendo.
SC2
Praeterea, in decretis de poen., dist. 1, dicitur: non necesse est ut quae semel sacerdotibus confessi sumus, denuo
confiteamur; sed lingua cordis, non carnis apud verum judicem ea confiteri debemus.
Ergo idem quod prius.
CO
Respondeo dicendum, quod circa illam opinionem quae ponit dimissa peccata redire sive quantum ad culpam,
sive quantum ad reatum, necesse est dicere, quod recidivans tenetur ad priora peccata iterum confitenda, cum eis
ita subjaceat post recidivum sicut prius. Sed secundum aliam opinionem quae dicit, quod peccata dimissa non
redeunt per recidivum nisi quantum ad ingratitudinem, est duplex opinio.
Quidam enim dicunt, quod si recidivans confiteatur eidem sacerdoti cui ante fuerat confessus, habenti plenam
memoriam priorum peccatorum, non tenetur ei priora peccata repetere, nisi in generali, ut se de ingratitudine
accuset, dummodo ante recidivum de prioribus peccatis satisfecerit.
Si enim ante peractam poenitentiam recidivaret, teneretur iterum priora peccata confiteri etiam in speciali, ut
iterato satisfactionis modum pro eis accipiat. Sed si alteri sacerdoti confiteatur, vel eidem jam priora peccata
oblito, sive ante recidivum satisfecerit, sive non; tenetur omnia peccata in speciali confiteri, tum ut ingratitudinis
quantitas innotescat sacerdoti ex consideratione peccatorum prius dimissorum, tum ut ipse cognoscat vultum
pecoris sui; quod fieri non posset, nisi ejus mores praeteritos cognosceret, utrum scilicet innocenter aut injuste
vixisset. Sed ista opinio non videtur rationalis; ex quo enim priora peccata simpliciter sunt dimissa, nec
secundum se redeunt, non est necesse ut iterum in judicium adducantur; quas nec ea Deus in judicio adduceret, si
1831

