spiritui. Ostendit etiam corpori duplicem motum convenire, scilicet per tempus et locum; spiritui vero alterum,
scilicet motum per tempus; in secunda inquirit, utrum etiam motus per locum spiritui conveniat, ibi: de
mutatione vero loci magna inter conquirentes disceptatio versatur; et circa hoc tria facit: in prima ponit aliorum
opinionem, et eorum rationem; in secunda determinat illam rationem, ibi: sed ut supra diximus, dupliciter dicitur
res esse localis; tertio ponit opinionem suam, et confirmat eam, ibi: sunt ergo spiritus creati in loco.
Fateamur itaque divinam naturam pro immensitate sui nusquam deesse. Hic probat duo praedicta a Deo
removeri; et circa hoc tria facit: primo ostendit propositum per auctoritates; secundo movet objectionem et solvit,
ibi: ad hoc autem solet opponi sic; tertio epilogat ea quae dixerat, ibi: jam sufficienter demonstratum esse
videtur, quomodo omnia dicantur esse in Deo, et Deus in omnibus.
Hic etiam duplex est quaestio. Prima de loco Angeli. Secunda de motu ipsius; quia de immutabilitate Dei, et
qualiter ipse ubique est, supra, quaest. 2, art. 1, hujus dist., expeditum est; de motu autem et loco corporum non
pertinet ad theologum tractare sed ad naturalem.
Circa primum tria quaeruntur: 1 utrum Angelus sit in loco; 2 utrum unus Angelus possit esse in pluribus locis
simul; 3 utrum plures Angeli possint esse in uno loco.
|a1 Articulus 1: Utrum Angelus sit in loco.
AG1
Ad primum sic proceditur. Videtur quod Angelus non sit in loco. Dicit enim boetius: communis est animi
conceptio apud omnes sapientes incorporalia in loco non esse. Sed Angeli sunt incorporei et immateriales, ut
dionysius dicit. Ergo Angeli non sunt in loco.
AG2
Praeterea, ei quod omnino absolutum est a situ et dimensione, non debetur locus nisi per accidens, sicut patet de
materia prima. Sed essentia Angeli omnino est absoluta a situ et dimensione, sicut omnes ponunt, qui eos
incorporeos dicunt.
Ergo non debetur sibi locus nisi per accidens. Sed per accidens non est in loco, nisi assumpto corpore.
Ergo videtur quod quando non assumit corpus, non sit in loco.
AG3
Si dicas, quod est in loco per operationem suam. Contra, quidquid convenit alicui per aliquid oportet illi
convenire per quod convenit; ut si animal est in loco per corpus, oportet corpus in loco esse. Sed operationi
nunquam per se attribuitur esse in loco. Ergo Angelus per operationem in loco esse non potest.
AG4
Praeterea, si per operationem conveniat sibi esse in loco, non nisi inquantum operatur circa locum aliquem. Sed
Angeli non operantur semper circa corporalia. Ergo aliquando non alicubi essent.
Nec ubique sunt, quia hoc Dei proprium est. Ergo nusquam sunt: quod videtur absurdum.
AG5
Praeterea, si Angelus est in loco per operationem suam, ergo et definitive est in loco; quia operatio sua ad locum
definitur; et determinatur.
Sed similiter aliqua operatio Dei definitur ad locum aliquem, extra quem illam operationem non exercet, ut patet
in suscitatione alicujus mortui. Ergo videtur quod etiam Deus definitive esset in loco.
AG6
Praeterea, Philosophi etiam posuerunt operationes intelligentiarum esse circa ea quae sunt hic; nec tamen
dixerunt intelligentiam in aliquo loco esse; immo Plato posuit ideas nec infra caelum nec extra caelum esse, quia
in loco non sunt, ut in 3 physic. Dicitur. Ergo nec per operationem Angeli in loco esse dicuntur.
SC1
Sed contra est quod in collecta dicitur: Angeli sancti tui habitent in ea, qui nos in pace custodiant.
Damascenus etiam dicit, quod ubi operantur ibi sunt; et multis aliis auctoritatibus facile est probare.
CO
Respondeo dicendum, quod circa hoc triplex est opinio.
Una opinio est Philosophorum, quod intelligentiae vel Angeli nullo modo sunt in loco; ponunt enim quod
intelligentia est quaedam essentia denudata a materia et ab omnibus conditionibus materialibus, et quod
intelligentia movet orbem per animam conjunctam ipsi orbi, sicut desideratum ab ipsa; et ideo nullam
applicationem ad corpus vel ad locum habet, quia non immediate operatur circa aliquod corpus. Haec autem
opinio haeretica est; quia secundum fidem nostram, ponimus Angelos immediate circa nos operari.
Et ideo alii dicunt, quod ipsi Angelo, etiam quantum ad essentiam suam, debetur locus a Deo; et quod non est
intelligibile Angelum esse, nisi locus esset: dicunt tamen, quod Angelus non est in loco circumscriptive, sed
definitive, quia determinatur ad locum aliquem sic quod est in hoc loco ita quod non in alio; cum enim essentia
ejus finita sit eo quod creatura est, oportet intelligere quod sit determinata ad locum aliquem. Sed ista est valde
rudis probatio, quia procedit ex aequivocatione finis. Cum enim dicitur essentia Angeli finita, accipitur finis pro
fine essentiae et virtutis, secundum quod etiam definitio terminus dicitur; et non pro fine dimensionis. Locus
autem dicitur finiens vel finitus secundum terminos quantitatis dimensivae. Finis autem secundum utramque
308

