hoc quod non sit idem canon Missae apud omnes, et secundum diversa tempora, diversa sunt in canone Missae
superaddita.
RA1
Ad primum ergo dicendum, quod ad sacramentum requiritur intentio faciendi quod facit ecclesia in essentialibus
sacramento, non autem in his quae pertinent ad decorem vel solemnitatem sacramenti, sicut in baptismo patet.
RA2
Ad secundum dicendum, quod ex ipsa intentione proferentis possunt verba formae ad personam Christi referri,
etiam verbis aliis non praemissis, si sacerdos verba praedicta in persona Christi dicere intenderet.
RA3
Ad tertium dicendum, quod baptismus est sacramentum necessitatis; et ideo concessum est ut imminente
necessitatis articulo possit aliquis baptizare sine solemnitate ab ecclesia instituta. Secus autem est de hoc
sacramento: quia alicui in necessitate constituto sufficeret spiritualiter manducare, si sacramentaliter manducare
non posset; et ideo in nullo casu a peccato excusaretur.
EX
Post sacramentum baptismi et confirmationis sequitur eucharistiae sacramentum. Videtur quod male ordinet.
Quia quod est per essentiam, prius est quam id quod est per participationem. In hoc autem sacramento continetur
Christus per essentiam, in aliis vero per participationem suae virtutis.
Ergo hoc sacramentum ante omnia alia determinare debuit.
Praeterea, dionysius aliter ordinat. Prius enim de baptismo, et postea de eucharistia, et postea de chrismate
determinat. Ergo videtur quod Magister hic ordinem pervertat.
Et dicendum ad primum, quod sacramenta sunt ordinata ad usum fidelium; unde ordo sacramentorum non
attenditur secundum contentorum ordinem sed secundum quod veniunt in usum fidelium; et ideo baptismus ante
eucharistiam ab omnibus ponitur.
Ad secundum dicendum, quod dionysius determinat de sacramentis secundum quod sunt actiones hierarchicae,
ut supra, dist. 2, qu. 1, art. 2 in corp., dictum est; et ideo ordinem sacramentorum attendit, secundum quod per ea
distinguuntur personae, ut in hierarchia et ordine. Et quia eucharistia non importat aliquam distinctionem supra
baptismum, cum ex hoc ipso quod baptizatur aliquis, ad eucharistiae perceptionem deputetur; confirmatio autem
addit; ideo praemittit eucharistiam confirmationi, sicut commune ad proprium. Magister autem determinat de
sacramentis secundum quod sacramenta sunt medicinae quaedam sanctificantes; et ideo secundum ordinem
sanctificationum ordinat sacramenta; et quia amplioris sanctificationis est eucharistia quam confirmatio; ideo
postremo de ea determinat.
Intelligi datur antiquiora esse sacramenta christianorum quam Judaeorum. Videtur hoc esse falsum: quia hoc
sacramentum quo ad rem non fuit ante adventum Christi; quo ad speciem autem et ritum fuerunt sacrificia, quae
erant sacramenta Judaeorum, etiam ante melchisedech.
Et dicendum, quod loquitur quantum ad figuram hujus sacramenti per similitudinem speciei et ritus. Sacramenta
autem quae in lege naturae fiebant, non erant figurae sacramentorum veteris legis, sed magis passionis Christi.
Consecratio quibus fit verbis? etc.. Videtur falsum esse quod dicit: quia non dicitur: accipite et edite, sed
manducate; et praeterea hoc non est de forma, ut dictum est supra, qu. 2, art. 2. Item non dicitur: hic est sanguis
meus, sed: hic est calix sanguinis mei.
Et dicendum, quod Magister non intendit hic definite ponere verba quibus fit consecratio, sed explanare quod
verbis Domini fit; non tamen in omnibus verbis quae ipse ponit, nec eisdem numero, sed eisdem quo ad sensum.
Per reliqua autem omnia quae dicuntur, laus Deo defertur. Sciendum, quod eorum quae in officio Missae
dicuntur, quaedam dicuntur per sacerdotem, quaedam per ministros, quaedam a toto choro. Ea quidem quibus
populus immediate ordinatur ad Deum, per sacerdotes tantum dicuntur, qui sunt mediatores inter populum et
Deum; quorum quaedam dicuntur publice, spectantia ad totum populum, in cujus persona ipse solus ea Deo
proponit, sicut orationes et gratiarum actiones; quaedam privatim, quae ad officium ipsius tantum spectant, ut
consecrationes, et hujusmodi orationes quas ipse pro populo facit; tamen in persona populi orans etiam in
omnibus praemittit: Dominus vobiscum, ut mens populi Deo conjungatur ad ipsum per intentionem erecti. Et
quia populus in his quae ad Deum sunt, sacerdotem ducem habet, ideo in fine cujuslibet orationis populus
consentit respondens: amen; unde et omnis sacerdotis oratio alte terminatur, etiam si privatim fiat.
Ad ea vero quae per ministerium aliorum divinitus sunt tradita, per ministros altaris populus ordinatur.
Ea vero quae ad dispositionem populi pertinent, chorus prosequitur: quorum quaedam a sacerdote inchoantur,
quae ad ea pertinent quae rationem humanam excedunt, quasi divinitus accepta: quaedam chorus per seipsum,
quibus illa declarantur quae rationi sunt consona. Item quaedam pertinent ad populum ut praeparatoria ad divina
percipienda; et haec a choro praemittuntur his quae a ministris et sacerdote dicuntur; quaedam vero ex
perceptione divinorum in populo causata; et haec sequuntur.
His ergo visis, sciendum est, quod quia omnis nostra operatio a Deo inchoata, circulariter in ipsum terminari
debet; ideo Missae officium incipit ab oratione, et terminatur in gratiarum actione. Unde tres habet partes
principales; scilicet principium orationis quod durat usque ad epistolam; medium celebrationem ipsam quae

1502

