fiunt primitiae spiritus, idest primi spiritus effectus in nobis. Hi autem effectus vel consequuntur ipsam
generationem, sicut filiatio, vel aliqua talis relatio, et sic per baptismum dicimur regenerari in filios Dei, et
quantum ad hoc dicitur regeneratio, vel consequuntur formam per generationem inductam; et hoc tripliciter.
Primo in ordine ad generantem, secundum quod per formam inductam genitus fit similis generanti; et quantum
ad hoc dicitur sigillum.
Secundo quantum ad esse ipsius geniti, quod per formam conservatur; et quantum ad hoc dicitur custodia. Tertio
quantum ad actionem ejus, cujus forma est principium; et quantum ad hoc dicitur illuminatio.
RA1
Ad primum ergo dicendum, quod primitiae spiritus dantur antequam percipiatur baptismus actu, sed non
antequam percipiatur proposito habituali, sicut in Cornelio; vel actuali, sicut in aliis qui baptismi fidem habent.
Vel dicendum, quod hic loquitur de vita spirituali, secundum quod homo quantum ad exteriora reputatur
membrum ecclesiae, quod non fit ante baptismum, quia ad actus fidelium nullus ante baptismum admittitur.
RA2
Ad secundum dicendum, quod regeneratio ponitur hic pro relatione consequente regenerationem, sicut est
filiatio.
RA3
Ad tertium dicendum, quod etiam dionysius, vim illuminativam baptismo attribuit, quod quidem ei competit
inquantum est fidei sacramentum; unde baptizatus jam admittitur ad inspectionem sacramentorum quasi
illuminatus: non autem ante debet admitti, ne sancta canibus tradantur secundum dionysium.
RA4
Ad quartum dicendum, quod custodia conservationem importat: quae quidem est a Deo sicut a principio
efficiente, a gratia autem baptismali sicut a principio formali.
|a2 Articulus 2: Utrum haec verba, ego te baptizo etc., sint de integritate formae baptismalis.
Articulus 2A
AG1
Ad secundum sic proceditur. Videtur quod integritas formae baptismalis non contineatur in his verbis, ego te
baptizo in nomine patris et filii et spiritus sancti. Actio enim magis debet attribui principali agenti quam
secundario. Sed principalis baptizans est Christus, ut patet joan. 1, 33, ubi dicitur: hic est qui baptizat; homo
autem est tantum minister baptismi. Ergo magis debuit dici, Christus te baptizat etc. Quam ego te baptizo.
AG2
Praeterea, secundum grammaticos in verbis primae et secundae personae intelligitur nominativus certus et
determinatus. Sed baptizo est verbum primae personae. Ergo non fuit necessarium quod adderetur ego.
AG3
Praeterea, sacramenta habent a divina institutione efficaciam et virtutem. Sed ex forma quam Dominus tradidit
Matth. Ult. 19, ubi dicitur, docete omnes gentes, non potest haberi quod ego te baptizo sit de forma baptismi:
quia hoc participium baptizantes, ponitur ibi ad designandum exercitium actus; non quasi pars formae. Ergo
videtur quod non sit de necessitate formae.
AG4
Praeterea, simul Dominus praecepit actum docendi et baptizandi, Matth. Ult.. Sed non exigitur ad docendum
quod sacerdos dicat, ego te doceo.
Ergo similiter non exigitur ad baptismum quod dicat, ego te baptizo.
AG5
Praeterea, verba non debent dirigi ad eum qui non est verborum sensus perceptivus. Sed quandoque baptizatus
non potest percipere sensum verborum, sicut patet quando puer baptizatur. Ergo non debet dicere, baptizo te, sed,
baptizo joannem.
AG6
Praeterea, hoc videtur ex modo loquendi quo Dominus usus est, ponens baptizandos in tertia persona dicens:
baptizantes eos.
AG7
Praeterea, materia sacramenti non minus est de essentia sacramenti quam suscipiens illud sacramentum. Sed
nulla mentio fit in forma de aqua, quae est materia sacramenti. Ergo non debet fieri mentio de recipiente, ut
dicatur: baptizo te.
AG8
Praeterea, baptismus a passione Christi efficaciam habet, et figura est mortis Christi, ut patet Rom. 6. Ergo potius
debuit in baptismi forma fieri mentio de fide passionis quam de fide trinitatis.
AG9

1396

