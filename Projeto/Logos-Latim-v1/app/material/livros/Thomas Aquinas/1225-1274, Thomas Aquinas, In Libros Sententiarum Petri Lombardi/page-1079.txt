alia parte inferni: vel dicitur de misericordia omnino absolvente, quam etiam dives magis desiderabat, quamvis
aliam peteret.
RA3
Ad tertium dicendum, quod quantum in se est, sapientia omnem malitiam vincit; sed quod in aliquibus non
vincitur, est ex eorum indispositione.
RA4
Ad quartum dicendum, quod loquitur de visitatione quae erit in generali resurrectione, quando educentur de
inferno, iterum in perpetuum includendi.
Articulus 2C
AG1
Ulterius. Videtur quod liberaverit illos qui erant in Limbo puerorum. Quia ipsi non detinebantur nisi pro peccato
originali sicut patres sancti.
Sed illi sunt educti. Ergo et pueri.
AG2
Praeterea, in eis non est peccatum nisi per alium. Ergo per alium liberari debuerunt.
AG3
Praeterea, impotentia maximam meretur indulgentiam.
Sed pueri non potuerunt peccatum originale vitare. Ergo ipsi maxime debuerunt consequi liberationem.
SC1
Sed contra, nullus liberatur per Christum nisi membrum Christi. Sed pueri nunquam fuerunt membrum Christi
neque per sacramentum fidei, neque per fidem. Ergo per Christum non sunt liberati.
SC2
Praeterea, post hanc vitam non datur gratia alicui, nisi habenti. Sed pueri non habuerunt gratiam cum
decesserunt. Ergo non potest eis dari post vitam; et ita non possunt educi ad gloriam.
CO
Ad tertiam quaestionem dicendum, quod redemptio Christi non habuit locum nisi in illis qui fuerunt membra
Christi: unde cum pueri qui erant in Limbo, nunquam fuerint membra Christi neque per propriam fidem, neque
per fidei sacramentum (quod nunc est baptismus, tunc autem erat circumcisio, vel sacrificium), constat quod ipsi
liberati non fuerunt.
RA1
Ad primum ergo dicendum, quod in patribus erat gratia, quae non erat in pueris, per quam patres erant membra
Christi; et ideo effectum redemptionis perceperunt, quod non fuit de pueris.
RA2
Ad secundum dicendum, quod puerorum peccatum, quamvis esset per alium expiabile, quantum ad genus
peccati, non tamen habebant in se fidem et caritatem, per quam conjungerentur illi per quem potuissent liberari
quantum ad genus peccati.
RA3
Ad tertium dicendum, quod quamvis quantum ad genus peccati esset eorum peccatum propitiabile, tamen ex
dispositione eorum, propitiationis participes esse non potuerunt; sicut etiam patet de veniali in illis qui mortaliter
peccaverunt.
Articulus 2D
AG1
Erant in Purgatorio. Quia majus erat impedimentum peccati originalis quam peccati venialis. Sed ab
impedimento peccati originalis liberavit trahens de Limbo. Ergo multo fortius ab impedimento peccati venialis;
et ita videtur quod a Purgatorio animas eduxerit.
AG2
Praeterea, passio Christi non minorem habet efficaciam quam sacramentum passionis. Sed per sacramentum
passionis Christi, scilicet per baptismum, aliquis liberatur ab omni poena quae debetur in Purgatorio. Ergo
videtur quod multo amplius per passionem Christi illi qui ibi erant, liberati sunt.
AG3
Praeterea, Christus quod curavit in hac vita, totaliter curavit. Sed illos qui erant in Purgatorio, curavit Christus a
reatu originalis. Ergo similiter curavit a reatu peccati venialis; et ita videtur quod a Purgatorio eos liberavit.
SC1
Sed contra, passio Christi aequalem habet virtutem nunc quam tunc habuit. Sed nunc virtute passionis non
liberantur omnes qui sunt in Purgatorio.
Ergo nec tunc.
SC2

1079

