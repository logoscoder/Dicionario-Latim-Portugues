accidentalium, vel etiam stolae corporis, poterit ibi esse expectatio, sed non spes, ut supra, 26 dist., quaest. 2, art.
1, quaestiunc. 2, dictum est.
RA3
Ad tertium dicendum, quod etiam in spe invenitur aliquid quod manet in patria, scilicet ordo et proportio ad
expectatum bonum. Sed iste ordo erit perfectus in patria, in via autem imperfectus propter absentiam ejus ad
quod est.
Articulus 1C
AG1
Ulterius. Videtur quod aliquid de substantia habitus fidei et spei remanebit idem numero. Quia in omni
mutatione oportet esse aliquid commune utrique terminorum. Sed fides et spes mutantur in bona gloriae. Ergo
oportet quod aliquid de substantia habitus fidei et spei maneat idem numero.
AG2
Praeterea, sicut caritas adveniens opponitur fidei informi non secundum substantiam fidei, sed secundum
informitatem; ita gloria adveniens opponitur fidei non secundum substantiam visionis, sed secundum
imperfectionem tantum. Sed caritas adveniens tollit informitatem et remanet idem habitus numero fidei quantum
ad substantiam, ut supra dictum est, dist. 23, quaest. 3, art. 4, quaestiunc. 1. Ergo et similiter gloria adveniens
tollit tantum imperfectionem, et dimittit eamdem substantiam habitus numero.
AG3
Praeterea, quando scientia imperfecta crescit in perfectam, non tollitur substantia scientiae: similiter nec
substantia corporis, quando ex puero fit vir; sed manet idem homo. Sed apostolus evacuationem fidei comparat
perfectioni scientiae et aetatis. Ergo substantia fidei manet eadem numero.
SC1
Sed contra, formae quando destruuntur, sicut ex nihilo totaliter sunt, ita totaliter in nihilum tendunt. Sed fides et
spes cum sint habitus, formae quaedam sunt. Ergo cum adveniente gloria destruantur, ut dicit apostolus, videtur
quod nihil ipsarum maneat secundum numerum idem.
SC2
Praeterea, impossibile est quod aliquid sit idem numero quod non sit idem specie, sicut dicit Philosophus de fide
et opinione in 4 topicor.. Sed visio patriae et fides differunt specie multo plus quam fides et opinio. Ergo visio
fidei et patriae non est idem numero.
CO
Ad tertiam quaestionem dicendum, quod ablatio alicujus quod est de substantia rei, inducit corruptionem rei
illius; non autem sublatio alicujus quod se habet accidentaliter ad rem illam.
Imperfectio autem illa quam tollit gloria a fide, est substantia fidei, et ad speciem ejus pertinens: quod patet ex
hoc quod accipitur secundum rationem objecti, a quo fides speciem recipit. Obscuritas enim, quam aenigma
importat, ad genus cognitionis pertinet. Et ideo oportet quod, remota ista imperfectione, substantia et species
fidei destruantur, sicut si ab asino removeatur sua irrationabilitas.
Quia autem fides forma quaedam est accidentalis simplex, non composita ex materia et forma; ideo ipsa
destructa non remanet aliquid fidei idem numero, sed idem genere; sicut patet quod quando ex albo fit nigrum,
vel e converso, manet id quod coloris est, non idem numero color, sed idem genere; sed manet eadem lux
numero cum est perfecta et imperfecta; quia illa imperfectio vel perfectio non pertinet ad speciem lucis, sed
accidentalis est. Et similiter est dicendum de spe, in qua etiam quod dictum est, magis apparet.
RA1
Ad primum ergo dicendum, quod commune quod manet in mutatione, idem numero est subjectum, sed idem
genere manet in natura generis; et ita in hac transmutatione manet eadem numero anima; sed visio vel cognitio
idem genere.
RA2
Ad secundum dicendum, quod informitas illa non est de pertinentibus ad speciem fidei, sicut imperfectio
aenigmatica; et ideo non est simile.
RA3
Et similiter dicendum ad tertium.
|a2 Articulus 2: Utrum caritas viae evacuetur in patria.
AG1
Ad secundum sic proceditur. Videtur quod caritas viae evacuetur. 1 corinth. 13, 10: cum venerit quod perfectum
est, evacuabitur quod ex parte est. Sed caritas est ex parte: quia illud praeceptum: diliges Dominum Deum tuum
ex toto corde tuo, non totaliter impletur in via, ut supra dictum est, dist. 23, quaest. 3, art. 4. Ergo caritas
evacuabitur.
AG2
Praeterea, destructa causa destruitur effectus.
1210

