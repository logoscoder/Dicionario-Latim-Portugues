RA1
Ad primum ergo dicendum, quod non est necessarium meritum praecedere praemium tempore, sed natura
tantum: quilibet enim actus meritorius habet aliquod praemium sibi adjunctum, sicut et quilibet actus inordinatus
habet poenam, ut dicit Augustinus.
RA2
Ad secundum dicendum, quod etsi superiores non mittantur, nihilominus tamen per eos regulantur inferiores in
suis ministeriis; et ideo meritum respectu accidentalis praemii commune est.
RA3
Et per hoc patet responsio ad tertium. Et praeterea ordines distinguuntur secundum gradum in praemio essentiali,
quod per ministeria non augetur.
RA4
Ad quartum dicendum, quod actus ministerii Angelorum habent efficaciam merendi ratione effectus, scilicet
salutis hominum quibus ministrant, de quo redundat in eis gaudium, quod est accidentale praemium.
EX
Averti, odio habere, vel invidere. Videtur hoc etiam esse impossibile: quia sicut nihil amatur nisi bonum vel in
ratione boni; ita nihil odio habetur nisi ratione mali. Sed in Deo nulla est ratio mali. Ergo odio haberi non potest.
Sed contra est quod dicitur in psalm. 77, 23: superbia eorum qui te oderunt, ascendit semper.
Ad quod dicendum, quod ipsum Deum, secundum quod est, nullus odio habere potest; sed ratione alicujus
effectus ejus, qui contrariatur voluntati inquantum est puniens vel prohibens, vel aliquid hujusmodi.
Non ita quod prius data subtraheretur, sed quia nunquam est apposita ut converterentur; ex quo videtur quod in
gratia creati non sunt. Sed haec sunt verba Magistri, qui hujus opinionis videtur fuisse.

|+d6.q1 Distinctio 6, Quaestio 1
|a0 Prologus
Ostensa divisione malorum Angelorum a bonis per aversionem et conversionem, hic incipit determinare ea quae
consequuntur aversos et conversos, secundum quod in eis conveniunt vel differunt; et dividitur in partes tres: in
prima determinat ea quae consequuntur eos quantum ad naturae cognitionem; in secunda, ea quae pertinent ad
potestatem, 7 dist., ibi: supra dictum est quod Angeli qui perstiterunt, per gratiam confirmati sunt; in tertia, ea
quae pertinent ad corporum assumptionem, 8 dist., ibi: solet in quaestione versari apud doctos, utrum Angeli
omnes, boni scilicet ac mali, corporei sint. Prima in duas: in prima determinat veritatem; in secunda movet
quaestionem ex determinatis, ibi: solet autem quaeri, utrum omnes in isto aere caliginoso sint. Circa primum duo
facit: primo ponit eorum conditionem quantum ad naturae gradum ante peccatum; in secunda conditionem eorum
post peccatum, ibi: et tantae superbiae merito de caelo... Dejectus est in istum caliginosum aerem. Et primo
quantum ad locum; secundo quantum ad praelationis gradum, qui gradum naturalium sequitur, ibi: et sicut inter
bonos Angelos alii aliis praesunt; ita et inter malos alii aliis praelati sunt.
Solet autem quaeri, utrum omnes in isto aere caliginoso sint. Hic movet quaestionem quantum ad ea quae dicta
sunt de loco: et primo determinat eam in communi; secundo in speciali, ibi: de Lucifero autem quidam opinantur
quod ibi religatus sit. Ubi primo determinat eam quantum ad primum Angelum; secundo quantum ad alios, ibi:
aliis quoque, qui a sanctis juste et pudice viventibus vincuntur, potestas alios tentandi videtur adimi.
Hic quinque quaeruntur: 1 de quo ordine fuit supremus Angelus inter peccantes qui Lucifer dicitur; 2 qualiter
peccatum aliorum ad ejus peccatum se habeat; 3 de loco eis post peccatum debito; 4 si est inter eos praelationis
gradus; 5 de pugna eorum ad nos.
|a1 Articulus 1: Utrum Lucifer fuerit supremus omnium Angelorum.
AG1
Ad primum sic proceditur. Videtur, quod Lucifer non fuit supremus omnium: quia ad eum, secundum Ezech. 28,
14, dicitur: tu cherub protegens et extentus. Sed ordo cherubim, secundum dionysium, et Gregorium, non est
supremus ordo.
Ergo videtur quod non fuit de supremo ordine.
AG2
Praeterea, Damascenus dicit de ipso, quod praeerat terrestri ordini. Sed inferioribus ministeriis, secundum
dionysium, praeferuntur inferiores ordines. Ergo videtur quod fuerit de inferioribus ordinibus.
AG3
Praeterea, natura cujuslibet Angeli ordinata est ad beatitudinem. Sed non est probabile quod divina ordinatio in
natura nobilissima totius universi frustrata sit. Ergo videtur quod iste Angelus qui ceteris superior fuit a
beatitudine non cecidit.
AG4
448

