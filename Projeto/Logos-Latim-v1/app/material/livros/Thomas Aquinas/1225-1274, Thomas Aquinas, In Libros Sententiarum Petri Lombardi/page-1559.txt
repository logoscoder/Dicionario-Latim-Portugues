AG2
Praeterea, omne quod manducatur, in cibum assumitur. Sed assumens non est assumptum, ut in 3 Lib., dist. 5,
dictum est. Ergo Christus corpus suum manducare non potuit.
AG3
Praeterea, hoc sacramentum ordinatur ad spiritualem refectionem. Sed ipse spirituali refectione non indigebat.
Ergo hoc sacramentum non sumpsit, quia in vanum accepisset.
AG4
Praeterea, ut supra, dist. 9, dictum est, duplex est modus manducandi; scilicet spiritualis, et sacramentalis. Sed
Christo non competebat sacramentaliter manducare, cum esset verus comprehensor, et sine velamine figurarum
ad rem sacramenti pertingeret; nec iterum spiritualiter, quia in ipso gratia non augebatur. Ergo ipse non
manducavit.
SC1
Sed contra, Hieronymus dicit et habetur de consec., dist. 2: Dominus Jesus ipse cum apostolis conviva et
convivium; ipse comedens, et qui comeditur. Ergo ipse corpus suum manducavit.
SC2
Praeterea, sicut Christus instituit baptismum, ita et hoc sacramentum. Sed ipse baptizatus fuit.
Ergo similiter debuit hoc sacramentum assumere.
CO
Respondeo dicendum, quod circa hoc est duplex opinio. Quidam enim dicunt, quod Christus corpus suum in
coena non manducavit, sed tantum manibus accepit; et nituntur solvere auctoritates sanctorum qui contrarium
dicunt, quod ipse manducavit et bibit in coena ante consecrationem, sed non corpus suum. Sed expresse habetur
Luc. 22, in Glossa super illud: desiderio desideravi etc., quod Christus comedit et bibit in coena, cum corporis et
sanguinis sui sacramentum discipulis tradidit; unde quia pueri communicaverunt carni et sanguini, et ipse
participavit eisdem; et propter hoc communius tenetur quod manducaverit, secundum quod sancti expresse
dicere videntur; unde et ab antiquis versus est factus: rex sedet in caena, turba cinctus duodena: se tenet in
manibus, se cibat ipse cibus.
Non autem manducavit ut aliquem effectum consequeretur a sacramento, sed ut aliis manducandi exemplum
daret.
RA1
Ad primum ergo dicendum, quod in acceptione panis potest utrumque intelligi, scilicet et acceptio in manibus et
manducatio.
RA2
Ad secundum dicendum, quod Christus sub specie propria quodammodo distat a seipso sub specie sacramenti;
unde nunc in specie propria est in caelo, sed sub specie sacramenti est in altari; et secundum hunc modum non
est inconveniens quod seipsum assumat.
RA3
Ad tertium dicendum, quod illa manducatio non efficiebat in ipso spiritualem refectionem, sed significabat:
nullus enim adeo perfecte in ipso reficitur, sicut ipsemet.
RA4
Ad quartum dicendum, quod Christus manducavit, ut dicitur, et sacramentaliter et spiritualiter.
Sacramentaliter quidem, quia verum corpus suum sub sacramento sumpsit. Poterat enim in sacramento rem
sacramenti inspicere non ex sacramento, ut etiam Deus videt in effectibus causas, sed non ex effectibus.
Spiritualiter autem, inquantum in re sacramenti spiritualiter delectaretur. Non tamen haec spiritualis refectio ex
sacramento causabatur, nec augmentabatur; unde nec spiritualis manducatio erat in eo sicut in aliis, nec
sacramentalis.
Et ideo quidam dixerunt, quod neque sacramentaliter neque spiritualiter manducavit. Quidam quod
sacramentaliter, sed non spiritualiter.
|a2 Articulus 2: Utrum Christus corpus suum Judae dederit.
Articulus 2A
AG1
Ad secundum sic proceditur. Videtur quod Christus corpus suum Judae non dederit. Ipse enim implevit quod
mandavit. Sed mandaverat sanctum non esse canibus dandum, Matth. 7. Ergo ipse non dedit Judae corpus suum
sanctissimum.
AG2
Praeterea, secundum Augustinum, Deus non est causa alicui quod deterior fiat. Sed si Judas corpus Christi
sumpsisset, ex hoc factus fuisset deterior, quia sumendo peccasset. Ergo Christus corpus suum ei manducandum
non dedit.
AG3
1559

