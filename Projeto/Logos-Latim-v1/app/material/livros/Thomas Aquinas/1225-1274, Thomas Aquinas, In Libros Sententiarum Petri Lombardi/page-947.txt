Ulterius. Videtur quod Christus, secundum quod homo, sit suppositum, vel res naturae. Suppositum enim vel res
naturae dicitur aliquis ex hoc quod habet naturam humanam. Sed Christus, secundum quod homo, habet
humanam naturam.
Ergo, secundum quod homo, est suppositum, vel res naturae.
AG2
Praeterea, humana natura ita vere est in Christo, sicut accidentia humanae naturae. Sed Christus, secundum quod
homo, est subjectum accidentium humanae naturae. Ergo et secundum quod homo, est suppositum, vel res
naturae.
AG3
Praeterea, Christus, secundum quod homo, est res quaedam. Sed non est res nullius naturae.
Ergo est, secundum quod homo, res naturae.
SC1
Sed contra, suppositum humanae naturae est idem quod hypostasis vel persona. Sed Christus, secundum quod
homo, non est hypostasis vel persona.
Ergo nec suppositum, vel res naturae.
CO
Ad tertiam quaestionem dicendum, quod in propositionibus per se aliter est ex parte subjecti, et ex parte
praedicati: quia ex parte subjecti sufficit quod secundum unum tantum eorum quae in subjecto continentur,
praedicatum per se subjecto conveniat; ex parte autem praedicati oportet quod quidquid est in praedicato, per se
conveniat subjecto; unde haec non est per se: homo est animal album; haec autem est per se: albus homo est
animal. Secundum hoc dico, quod in hoc quod dico, suppositum, vel res naturae, duo importantur; scilicet
respectus ad naturam communem; et aliud subsistens, cui inest respectus ille: quorum unum inest Christo
secundum quod homo, scilicet respectus ad naturam communem; non autem alterum, ut patet ex praedictis, et
ideo haec est falsa: Christus secundum quod homo, est suppositum, vel res naturae; tamen magis accedit ad
veritatem quam aliqua praedictarum, inquantum ista nomina imponuntur per respectum ad naturam communem:
unde si suppositum sumatur adjective, est vera: Christus enim, secundum quod homo, supponitur humanae
naturae, vel est aliquod suppositum humanae naturae; et hoc etiam valet ad ea quae dicta sunt de persona et
individuo.
RA1
Et per hoc etiam patet solutio ad primum.
RA2
Ad secundum dicendum, quod quia accidentia non pertinent ad esse rei sicut natura communis, ideo in nomine
subjecti non includitur nisi respectus ad accidens; non autem ratio per se existentis, ut significatum ejus, sed
sicut praesuppositum; et ideo non est similis ratio de subjecto et supposito.
RA3
Ad tertium dicendum, quod Christus, secundum quod homo, est quaedam res, et etiam secundum quod homo, est
alicujus naturae; non tamen sequitur quod sit res naturae secundum quod homo; quia plus est in significatione
compositi quam in significationibus componentium: quod et in istis accidit; sicut non omnis arma gerens est
armiger.

|+d10.q2 Distinctio 10, Quaestio 2
|a0 Prologus
PR
Deinde quaeritur de filiatione per adoptionem: et circa hoc quaeruntur duo: 1 quaeritur de ea ex parte adoptantis;
2 ex parte adoptati.
|a1 Articulus 1: Utrum Deo conveniat aliquem in filium adoptare.
Articulus 1A
AG1
Ad primum sic proceditur. Videtur quod Deo non competat aliquem in filium adoptare. Adoptio enim est
alicujus extraneae personae in filium vel nepotem, vel deinceps, legitima assumptio.
Sed Deo non est aliqua persona extranea, quia omnes ipse condidit. Ergo ei non competit adoptare.
AG2
Praeterea, apud nos adoptans non est principium essendi adoptato. Sed Deus est omnibus principium essendi.
Ergo non competit ei aliquem adoptare.
AG3

947

