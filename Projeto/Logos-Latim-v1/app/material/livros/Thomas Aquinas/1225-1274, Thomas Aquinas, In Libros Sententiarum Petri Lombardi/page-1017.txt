SC2
Praeterea, in operibus veritatis non est credendum aliquid false et praestigiose factum. Sed si illa claritas non
fuisset vera, fuisset quoddam praestigium illudens oculos. Ergo nullo modo hoc dicendum est.
SC3
Praeterea, super illud Luc. 9: faciamus hic tria tabernacula, dicit Glossa, quod Moyses et elias fuerunt testes de
caelo. Sed non fuissent veri testes, nisi ibi vere fuissent. Ergo ibi vere fuerunt, et sic vere ibi claritas fuit.
CO
Respondeo dicendum, quod claritas illa fuit sensibilis, secundum veritatem in corpore Christi existens, ad
ostensionem claritatis quam promiserat in sanctis post resurrectionem futuram, dicens: fulgebunt justi tamquam
sol in regno patris eorum; Matth. 13, 43.
RA1
Ad primum ergo dicendum, quod figura dupliciter dicitur. Uno modo dicitur qualitas resultans ex terminatione
quantitatis; et sic non dicitur Christus transfiguratus, quia eadem lineamenta corporis in ipso erant. Et quia figura
alicujus rei signum ipsius ponitur, sicut patet de imaginibus, quae praecipue fiunt secundum repraesentationem
figurae; inde translatum est nomen figurae ut ponatur pro quodlibet signo, quod instituitur ad aliquid
significandum, secundum assimilationem ad aliud. Hoc autem potest fieri et de eo quod est in rei veritate, sicut
una res est imago vel figura alterius, et de eo quod est in imaginatione tantum. Dicitur autem Christus figuratus
quia claritatem sibi veraciter inhaerentem assumpsit ad tempus, in figuram futurae claritatis quae erit in sanctis.
RA2
Ad secundum dicendum, quod beda dicit imaginarium non quod est tantum in imaginatione, sed quod est imago
et figura alterius.
RA3
Ad tertium dicendum, quod non est inconveniens id quod est in se opacum in intrinsecis, habere claritatem in
superficie, vel extensione, sicut aes politum; vel ex aliquo extrinseco superinducto, sicut ex reverberatione solis,
vel alicujus hujusmodi: et sic fuit claritas in Christo, non quidem superinducta ex aliquo corpore superlucenti,
sed miraculose ab ipso Deo.
RA4
Ad quartum dicendum, quod claritas illa erat similis gloriosi corporis claritati, quae visum non corrumpit, sed
demulcet. Unde Apoc. 21, comparatur claritati jaspidis, quae visum demulcet, et delectat.
Et hoc quidem contingit, quia est alterius generis quam ista claritas naturalis: provenit enim ex claritate spirituali
animae, quae quidem non corrumpit proportionem oculi ad vim animae, sed magis confortat. Unde hoc quod
dicit Hieronymus, quod Deus non posset in hac vita tam clarum quid facere, intelligendum est ideo dictum esse,
quia claritas hujus vitae, scilicet naturalis, non est proportionabilis claritati patriae, sed alterius generis existens.
RA5
Ad quintum dicendum, quod illa Glossa punctata est a Magistris; unde dicendum, quod uterque illorum vere ibi
apparuit; sed elias in anima et corpore, Moyses autem in anima tantum; quae apparere potuit vel per aliquod
corpus assumptum, sicut Angeli apparent, vel quia est potens, maxime Deo ordinante, facere aliquam in oculis
speciem, illum hominem cujus est anima, repraesentantem.
|a2 Articulus 2: Utrum claritas illa fuerit gloriosa.
AG1
Ad secundum sic proceditur. Videtur quod claritas illa non fuit gloriosa. Matth. 17 super illud: transfiguratus est
etc. Glossa bedae dicit: in corpore mortali ostendit non immortalitatem, sed claritatem similem futurae
immortalitati. Sed claritas gloriosa est claritas immortalitatis. Ergo illa claritas non fuit gloriosa.
AG2
Praeterea, idem non potest esse subjectum poenalitatis et gloriae. Sed corpus Christi erat subjectum
poenalitatibus. Ergo non poterat in eo esse claritas gloriosa.
AG3
Si dicatur, quod claritas illa redundabat ex gloria animae; contra, 2 corinth. 3, tanta erat claritas in facie Moysi,
quod non poterat inspici nisi velaretur; et Matth. 1, super illud: non cognoscebat eam donec peperit, dicit Glossa:
joseph mariam facie ad faciem videre non poterat, quam spiritus sanctus repleverat. Sed maria et Moyses non
habebant animam glorificatam. Ergo non est verum quod illa claritas ex glorificatione animae processit.
AG4
Praeterea, proprietas corporis gloriosi non solum est claritas, sed etiam agilitas et impassibilitas et subtilitas. Si
igitur claritatem assumpsisset, quae est gloriosi corporis proprietas, debuisset etiam alias proprietates assumere.
AG5
Praeterea, claritas gloriosa non videtur ab oculo non glorificato. Sed oculi apostolorum, qui viderunt Christi
claritatem, non erant glorificati.
Ergo illa claritas non fuit gloriosa.
AG6
1017

