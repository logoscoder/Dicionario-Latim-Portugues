AG5
Praeterea, Augustinus, dicit: ea gratia fit ab initio fidei suae homo quicumque christianus qua gratia ille homo ab
initio suo factus est Christus.
Sed quicumque homo fit ab initio christianus fit per gratiam adoptionis. Ergo et ille homo factus est Christus per
gratiam adoptionis, et ita est filius adoptivus.
SC1
Sed contra, super illo Rom. 1: qui praedestinatus est filius Dei in virtute, dicit Ambrosius: volvi et revolvi
Scripturas: Christum nunquam filium adoptivum inveni. Ergo non est dicendus filius adoptivus.
SC2
Praeterea, adoptare totius trinitatis est. Si ergo Christus esset filius adoptivus, esset filius trinitatis, quod esse non
potest, ut supra, dist. 4, dictum est.
CO
Ad tertiam quaestionem dicendum, quod Christus nullo modo dicendus est filius adoptionis: quia ei competit ex
sua natura, secundum quam aeternaliter a patre nascitur, habere jus in hereditate paterna: quia omnia quae habet
pater, sua sunt, ut dicitur joan. 16: unde hoc jus non acquiritur ei per gratiam advenientem, ut possit dici filius
adoptivus.
RA1
Ad primum ergo dicendum, quod humanitas adoptatur non in ipso capite, sed in membris ejus; et sic
intelligendum est verbum Hilarii. Vel dicendum, quod etsi adoptio aliquo modo possit dici de natura creata, quae
per gratiam trahitur in participationem divinae bonitatis in unitate divinae personae; non tamen oportet quod
supposito conveniat, cui naturaliter convenit esse beatum.
RA2
Ad secundum dicendum, quod sequitur inconveniens, quod Christus, ad minus natura vel intellectu, esset prius
non filius quam filius, sicut est de Angelis: quod nullo modo stare potest quantum ad secundam opinionem, quae
ponit, quod nullum suppositum praeintelligitur unioni; nec filiatio convenire potest nisi supposito perfecto.
RA3
Ad tertium dicendum, quod Christus cum dicitur servus, importat subjectionem tantum; unde Christus,
secundum quod homo, dicitur servus, sicut minor patre: non autem importat acquisitionem per gratiam ejus quod
ei convenit per naturam, sicut filius adoptivus; et ideo nomen servitutis aliquo modo conceditur in Christo, non
autem nomen adoptionis.
RA4
Ad quartum dicendum, quod aliis hominibus per spiritum sanctum inhabitantem acquiritur jus in hereditate
caelesti de novo, quod eis non competit per naturam, sicut filio Dei competit; unde per spiritum sanctum
inhabitantem non dicitur adoptari.
RA5
Ad quintum dicendum, quod est similitudo quantum ad rationem gratiae, quia utraque est sine meritis
praecedentibus, non autem quantum ad effectum: quia illa est gratia unionis, secundum quam efficitur naturalis
filius; sed gratia qua homo fit christianus non facit filium naturalem, sed facit tantum adoptivum.

|+d10.q3 Distinctio 10, Quaestio 3
|a1 Articulus 1: Utrum praedestinatio Christi sit de natura, an de persona.
Articulus 1A
AG1
Deinde quaeritur de praedestinatione Christi. Et videtur quod non sit de persona. Praedestinatio enim Christi est
ad filiationem, quia praedestinatus est filius Dei in virtute; Rom. 1, 4. Sed filiatio non competit naturae. Ergo
praedestinatio non est de natura.
AG2
Praeterea, ejus videtur praedestinari cujus est agere, quia ejus est etiam felicitari. Sed agere est suppositi, et non
naturae. Ergo praedestinatio non est de natura.
AG3
Praeterea, humana natura est unius rationis in Christo et in aliis hominibus. Sed in aliis hominibus praedestinatio
non est de natura. Ergo nec in Christo.
SC1
Sed contra, Rom. 1, dicit Glossa, quod praedestinatio est uno modo de eo quod non semper fuit. Sed nihil est in
ipso Christo quod non semper fuerit, nisi humana natura. Ergo praedestinatio est de natura.
SC2
Praeterea, ex hoc aliquis praedestinatur quod praevidetur Deo uniendus per gratiam unionis.
951

