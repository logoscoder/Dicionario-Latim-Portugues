Alii autem dicunt, unam esse voluntatem. Ista opinio videbatur ponere, quod quia voluntas naturaliter vult
bonum, iste motus voluntatis semper maneat, et secundum additionem actus voluntatis deliberative dicitur bonus
vel malus simpliciter.
Sed si per motum intelligebant actum quemdam voluntatis, qui est operatio; sic falsum dicebant: quia voluntas
non est determinata naturaliter ad unum, ut semper agat. Si autem per motum intelligebant inclinationem
voluntatis in bonum, sic verum dicebant; quia illa inclinatio semper manet eadem, sive quis ex deliberatione
bonum sive malum velit.

|+d40.q1 Distinctio 40, Quaestio 1
|a0 Prologus
In parte praecedenti determinavit de peccato, secundum quod in actu voluntatis consistit; in parte ista determinat
de eo, secundum quod consistit in actu exteriori, et dividitur in partes duas: in prima parte ostendit, unde actus
exteriores dicantur boni vel mali; in secunda movet quasdam quaestiones circa praedeterminata, 41 dist.: cumque
intentio, ut supra dictum est, bonum opus faciat, et fides intentionem dirigat, non immerito quaeritur, utrum
omnis intentio, omneque illorum opus malum sit qui fidem non habent. Prima dividitur in duas: in prima ostendit
actus exteriores ex voluntate bonos vel malos esse; in secunda inquirit, utrum sit verum universaliter in omnibus:
sed quaeritur utrum opera omnia hominis ex affectu et fine sint bona vel mala. Et dividitur in duas: in prima ad
determinationem quaestionis inducit duas opiniones; in secunda inducit tertiam, quae utrique quantum ad aliquid
contradicit, ibi: Augustinus evidentissime docet... Omnes actus secundum intentionem et causam judicandos
bonos vel malos praeter quosdam. Et dividitur in duas; in prima confirmat hanc tertiam opinionem per dicta
Augustini; in secunda ostendit, quomodo illi qui alias opiniones sustinent, auctoritates inductas solvunt, ibi: quae
tamen quidam contendunt nunquam habere bonam causam.
Hic quinque quaeruntur: 1 utrum bonum et malum sint differentiae specificae actionis; 2 si bonitas et malitia
exterioris actus ex voluntate dependent; 3 si actus exterior addat in bonitate et malitia supra interiorem actum
voluntatis; 4 si eadem actio potest esse bona et mala; 5 si aliqua actio potest esse hoc modo indifferens ut neque
sit bona neque mala.
|a1 Articulus 1: Utrum bonum et malum sint differentiae essentiales actionis.
AG1
Circa primum sic proceditur. Videtur quod bonum et malum non sunt essentiales differentiae actionis. Nulla
enim essentialis differentia convenit secundum quid alicui, sed per se. Bonum autem et malum non conveniunt
actioni secundum quod actio, sed secundum objectum et finem. Ergo bonum et malum non sunt essentiales
differentiae actionis.
AG2
Praeterea, omnis differentia, ut in 4 metaph.
Dicitur, entis et unius praedicationem recipit. Sed malum, cum sit privatio, est non ens.
Ergo non potest esse essentialis differentia actionis.
AG3
Praeterea, essentialis differentia est de essentia ejus cujus est differentia constitutiva; sicut rationale de essentia
hominis. Si ergo bonum et malum sunt differentiae essentiales actionis, aliqua actio erit de cujus essentia est
malum. Sed nullum malum est a Deo. Ergo erit aliqua actio cujus essentia non est a Deo, quod supra improbatum
est.
AG4
Praeterea, ea quae differunt per differentias essentiales, non conveniunt in specie. Sed in quibusdam actiones
bonae et malae sunt eaedem specie; sicut concubitus matrimonialis et fornicarius: cum idem effectus in specie
per utramque actionem sequatur, scilicet hominis generatio. Ergo bonum et malum non sunt differentiae
essentiales actionis.
AG5
Praeterea, sicut bonum et malum invenitur in actionibus hominis et habitibus; ita etiam invenitur in aliis rebus.
Sed in aliis bonum et malum non sunt essentiales differentiae. Ergo nec in hominum actionibus.
SC1
Sed contra, illud quod ponitur in definitione alicujus est essentiale sibi. Sed bonum ponitur in definitione virtutis
ab Augustino dicente, quod virtus est bona qualitas mentis, ut supra, 27 dist.
Dictum est. Ergo malum et bonum sunt differentiae essentiales habituum. Sed secundum differentiam habituum
est differentia actionum ex habitibus procedentium, cum similes habitus similes actus reddant, ut in 2 ethic.
Dicitur. Ergo bonum et malum sunt essentiales differentiae actionum.
SC2
765

