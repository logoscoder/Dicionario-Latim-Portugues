De viro et muliere peccatum suum excusantibus ait. Hic objicit contra hoc quod dictum est: et primo ostendit
aequale fuisse peccatum; secundo ostendit peccatum viri fuisse gravius, ibi: hic autem opponi solet. Circa
primum duo facit, secundum quod duas auctoritates contra definita inducit. Secunda incipit, ibi: verumtamen et
de vero legitur quod voluit esse sicut Deus. Quaelibet autem istarum partium dividitur in objectionem et
responsionem.
Solet etiam quaeri, cum sine vitio esset natura hominis, unde consensus peccati processerit. Hic inquirit quod
fuerit principium illius peccati: et dividitur in duas partes secundum quod duas movet quaestiones; secunda
incipit, ibi: si vero quaeritur, utrum voluntas illud peccatum praecesserit, dicimus quia peccatum illud et in
voluntate et in actu consistit.
Hic duo quaeruntur: primo de peccato primi hominis. Secundo de ignorantia.
Circa primum quaeruntur tria: 1 quod fuerit primum peccatum secundum genus; 2 quid homo peccando appetiit;
3 quis plus peccavit, utrum vir vel mulier.
|a1 Articulus 1: Utrum primum peccatum hominis fuerit superbia.
AG1
Ad primum sic proceditur. Videtur quod superbia non fuit primum hominis peccatum. Discredere enim verba
divina peccatum infidelitatis est.
Sed peccatum hominis ex hoc processisse videtur quod verba Dei discredidit, vel de eis dubitavit, ut supra
dictum est. Ergo primum peccatum hominis fuit infidelitas.
AG2
Praeterea, in spirituali aedificio primum fundamentum est fides, ut Hebr. 11 dicitur. Sed fidei opponitur
infidelitas. Ergo etiam in progressu perditionis humanae primum peccatum fuit infidelitas, et non superbia.
AG3
Praeterea, Rom. 5, 19, dicitur: per inobedientiam unius hominis peccatores constituti sunt multi, et loquitur ibi de
peccato primo hominis; per peccatum enim mors in mundum intravit.
Ergo primum peccatum est inobedientia.
AG4
Praeterea, species peccati determinatur ex motivo ad peccandum. Sed mulier mota fuit ad peccandum ex
delectabili secundum gustum; unde dicitur genes. 3, 6: videns ergo mulier lignum etc..
Cum ergo circa delectabile ad esum sit gula, videtur quod primum hominis peccatum sit gula.
AG5
Praeterea, promissio Daemonis mulierem ad peccandum instigavit. Sed Daemon promisit perfectionem scientiae.
Ergo ex appetitu scientiae peccavit.
Sed immoderatus appetitus sciendi est curiositas.
Ergo primum peccatum est curiositas.
AG6
Praeterea, quicumque non facit illud quod facere tenetur, peccat peccato omissionis. Sed tenebatur homo in
tentatione conferre de praecepto injuncto: quia si contulisset, non peccasset. Ergo videtur quod peccato
omissionis primo peccaverit.
AG7
Praeterea, primum peccatum hominis fuit radix et origo sequentium peccatorum. Sed, sicut dicitur 1 timoth., ult.,
10, radix omnium malorum est cupiditas. Ergo videtur quod primum peccatum fuit cupiditas, et non superbia vel
elatio, ut in littera dicitur.
SC1
Sed contra est quod dicitur Eccli. 10, 15: initium omnis peccati superbia est. Sed in primo peccato hominis omne
peccatum initium sumpsit. Ergo primum peccatum fuit superbia.
SC2
Praeterea, diabolus tentans hominem, sui imitatorem conatus est reddere. Sed Daemon per superbiam peccavit,
ut supra dictum est. Ergo et homo.
CO
Respondeo dicendum, quod contingit quandoque in uno actu, plurium peccatorum deformitates inveniri: sed illa
deformitas est principalior et formalior, complens speciem peccati, quae ex principali motivo relinquitur, in quod
ordinantur alia: quia finis est id quod primum cadit in voluntate, ex qua est origo peccati; et ex fine actus morales
specificantur; unde Philosophus dicit in 5 ethic. Quod si aliquis moechatur ut accipiat lucrum, magis avarus, seu
injustus, quam moechus est. Secundum hoc dico, quod in primo peccato hominis multae deformitates apparent;
unde Magister supra in eo notavit gulam, inanem gloriam, et avaritiam: propter quod unum peccatum multiplex
potest dici; nihilominus tamen sunt omnia alia materialia respectu superbiae: quia ad finem excellentiae
consequendae omnia ordinavit, sicut promissio Daemonis ostendit quae ad peccatum instigavit, dixit enim: eritis
sicut dii, genes. 3, 5. Et merito utriusque peccatum, et Daemonis et hominis a superbia incepit, quia omnium

595

