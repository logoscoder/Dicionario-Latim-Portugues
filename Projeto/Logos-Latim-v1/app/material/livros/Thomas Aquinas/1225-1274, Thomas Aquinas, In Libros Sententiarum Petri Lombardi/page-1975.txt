AG5
Sed contra est quod dicit Glossa 1 corinth., 7, quod Dominus permisit causa fornicationis uxorem dimittere. Ergo
non est in praecepto.
AG6
Praeterea, quilibet potest dimittere alteri quod in se peccavit. Sed uxor fornicando peccat in virum. Ergo vir
potest ei parcere, ut non dimittat eam.
CO
Respondeo dicendum, quod dimissio uxoris fornicantis introducta est ad corrigendum uxoris crimen per talem
poenam. Poena autem corrigens non requiritur ubi emendatio jam praecessit; et ideo si mulier de peccato
poeniteat, vir non tenetur eam dimittere; si autem non poeniteat, tenetur, ne peccato ejus consentire videatur,
dum correctionem debitam non apponit.
RA1
Ad primum ergo dicendum, quod peccatum fornicationis in uxore potest corrigi non tantum tali poena, sed etiam
verbis et verbere; et ideo si alias ad correctionem sit parata, non tenetur vir praedictam poenam ad ejus
correctionem adhibere.
RA2
Ad secundum dicendum, quod tunc vir uxori consentire videtur quando eam tenet non cessantem a peccato
praeterito; si autem emendata fuerit, non ei consentit.
RA3
Ad tertium dicendum, quod ex quo de peccato fornicationis poenituit, meretrix dici non potest; et ideo vir se ei
conjungendo, membrum meretricis non fit. Vel dicendum, quod non conjungitur ei quasi meretrici, sed quasi
uxori.
RA4
Ad quartum dicendum, quod non est simile; quia consanguinitas facit ut non sit inter eos matrimoniale vinculum,
et ideo carnalis copula esset illicita; sed fornicatio non tollit vinculum praedictum; et ideo actus remanet,
quantum est de se, licitus, nisi per accidens illicitus fiat, inquantum vir consentire turpitudini uxoris videtur.
RA5
Ad quintum dicendum, quod permissio illa est intelligenda per prohibitionis privationem; et sic contra
praeceptum non dividitur; quia etiam quod cadit sub praecepto, non est prohibitum.
RA6
Ad sextum dicendum, quod uxor non tantum peccat in virum, sed etiam in seipsam, et in Deum; et ideo vir non
totaliter potest poenam dimittere, nisi emendatio sequatur.
|a3 Articulus 3: Utrum proprio judicio possit vir uxorem fornicantem dimittere.
AG1
Ad tertium sic proceditur. Videtur quod proprio judicio potest vir uxorem fornicantem dimittere.
Sententiam enim a judice latam absque alio judicio exequi licet. Sed Deus justus judex dedit hanc sententiam, ut
propter fornicationem vir uxorem dimittere possit. Ergo non requiritur ad hoc aliud judicium.
AG2
Praeterea, Matth. 1, dicitur, quod joseph, cum esset justus, cogitavit occulte dimittere mariam.
Ergo videtur quod occulte vir possit divortium celebrare absque ecclesiae judicio.
AG3
Praeterea, si vir post fornicationem uxoris cognitam debitum ei reddit, amittit etiam actionem quam contra
fornicariam habebat. Ergo denegatio debiti quae ad divortium pertinet, debet ecclesiae judicium praecedere.
AG4
Praeterea, illud quod non potest probari, non debet ad judicium ecclesiae adduci. Sed fornicationis crimen non
potest probari, quia oculus adulteri observat caliginem, ut dicit job 24, 15.
Ergo non debet judicio ecclesiae praedictum divortium fieri.
AG5
Praeterea, accusationem debet inscriptio praecedere, qua aliquis se ad talionem obliget, si in probatione deficiat.
Sed hoc non potest esse in ista materia; quia tunc qualitercumque res iret, vir consequeretur intentum suum, sive
ipse uxorem dimitteret, sive uxor eum. Ergo non debet ad judicium ecclesiae per accusationem adduci.
AG6
Praeterea, plus tenetur homo uxori quam extraneo. Sed homo crimen alterius, etiam extranei, non debet ecclesiae
deferre, nisi monitione praemissa in secreto, ut patet Matth. 19. Ergo multo minus potest crimen uxoris ad
ecclesiam deferre, si eam prius occulte non corripuit.
SC1
Sed contra, nullus debet seipsum vindicare.
Sed si vir uxorem fornicantem proprio arbitrio dimitteret, ipse se vindicaret. Ergo hoc non debet fieri.
SC2
1975

