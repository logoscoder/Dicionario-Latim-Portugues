RA6
Ad sextum dicendum, quod cum non assumant corpora nisi propter nos, non est probabile quod corpora
assumpta in caelum empyreum deferant, neque eis utantur, nisi quatenus oportet ad operationes quas circa nos
exercent.
RA7
Ad septimum dicendum, quod in corporibus assumptis a bonis Angelis apparent proprietates ignis, praecipue
quantum ad splendorem, sicut et proprietates hominis; non tamen oportet quod hujusmodi corpora materialiter de
igne assumantur.
RA8
Ad octavum dicendum, quod cum corpus caeli sit incorruptibile, non potest dividi nisi secundum imaginationem;
nec etiam recipit peregrinas impressiones, unde ex eo non potest corpus Angeli formari.
|a4 Articulus 4: Utrum Angeli possint comedere in corporibus assumptis.
Articulus 4A
AG1
Ad quartum sic proceditur. Videtur quod Angeli in corporibus assumptis comedere possint.
Legitur enim Gen. Cap. 18, quod Abraham Angelis sibi apparentibus cibos apposuerit. Sed ipse cognovit eos
esse Angelos, quod ipsa collocutio cum eis habita ostendit. Ergo videtur quod comedere possint.
SC1
Sed contra hoc est quod expressissimum argumentum dominicae resurrectionis est ipsius Christi resurgentis
comestio: unde dicitur actuum 10, 40: dedit eum manifestum fieri non omni populo, sed testibus praeordinatis a
Deo, nobis qui manducavimus et bibimus cum illo. Sed actus qui spiritui potest convenire, non est argumentum
corporalis resurrectionis. Ergo Angeli corpora assumentes non vere comedunt.
CO
Respondeo dicendum, quod, ut praedictum est, Angeli corporibus assumptis vitam non influunt, sed tantum
motum: et ideo considerandum est, quod omnes operationes quae sequuntur corpus vivum, inquantum vivum,
non possunt Angelis in corporibus assumptis convenire; sed tantum illae quae consequuntur corpus mobile
inquantum hujusmodi, ut movere, impellere, dividere et hujusmodi.
RA1
Ad primum ergo dicendum, quod comedere secundum completam rationem sui, non dicit solum divisionem cibi
et trajectionem in os; sed et istum actum procedere a virtute potente digerere et convertere in nutrimentum: et
ideo Angeli non vere comederunt, sed fuit ibi vera divisio cibi, et trajectio in corpus assumptum; qui postmodum
non est conversus in corpus illud, sed virtute Angeli aliqua dissolutus est in praejacentem materiam. Christus
autem vere comedit, quamvis cibus conversus non fuerit: quia illa decisio cibi fuit habentis virtutem nutritivam
et conversivam.
Abraham autem etsi in fine cognoverit eos esse Angelos, non tamen est inconveniens quod hoc eum in principio
latuerit: vel si cognoverit, in alicujus mysterii commendationem eis cibos apposuit.
Articulus 4B
AG1
Item, videtur quod possint generare. Dicitur enim genes. 6, 2: videntes autem filii Dei filias hominum quod
essent pulchrae, acceperunt sibi uxores ex omnibus quas elegerant; et hoc josephus exponit de Daemonibus
incubis. Ergo videtur quod generare possint.
SC1
Sed contra est, quod completur generatio per virtutem formativam quae est in semine ex corpore vivo resoluto.
Sed corpus assumptum a Daemonibus et ab Angelis, non est vivum, ut dictum est. Ergo videtur quod generare
non possint.
SC2
Si dicatur, quod generant per hoc quod idem Daemon succubus ad virum, est recipiens ab eo quod postmodum in
mulierem transfundit, factus incubus ad eam; contra est, quod semen non habet virtutem generandi nisi quamdiu
calor animae in eo retinetur, quem oportet exhalare per magnam distantiam delatum. Ergo videtur quod per istum
modum generatio fieri non possit.
SC3
Praeterea, si fieret generatio talis per modum istum, non esset nisi secundum virtutem illius seminis. Ergo ex hoc
non sequeretur quod geniti essent majoris virtutis quam alii homines, ut innuitur ex his quae sequuntur ibi, 4: isti
sunt potentes a saeculo viri famosi.
CO
Ad id quod secundo quaeritur, dicunt quidam, quod Daemones in corporibus assumptis nullo modo generare
possunt; nec per filios Dei Angelos incubos significari dicunt, sed filios seth, et per filias hominum eas quae de
467

