nisi a spiritu sancto. Quarto propter unitatem personae, ad quam caro illa assumpta est. Unde decuit ut sicut per
virtutem infinitam assumpta est; ita per virtutem infinitam formaretur.
Hoc autem esse non potuisset, si per commixtionem sexus concepta fuisset: quia vel semen viri fuisset ibi pro
nihilo, vel fuisset agens in conceptione.
RA1
Ad primum ergo dicendum, quod debuit fratribus assimilari in his quae non derogant dignitati ejus vel
perfectioni naturae assumptae, vel quae faciunt ad opus redemptionis. Sed hoc non est hujusmodi.
RA2
Ad secundum dicendum, quod commixtio sexuum, quamvis possit fieri sine peccato, tamen non potest esse in
statu naturae corruptae sine vitiosa libidine, quae est principium peccati. Christus autem non venerat reparare
naturam tunc quantum ad actum naturae, quia hoc erit in resurrectione gloriosa, sed quantum ad actum personae.
RA3
Ad tertium dicendum, quod sicut Christus per suam innocentiam culpam nostram abstulit; ita purissimum
oportuit esse ejus conceptum qui conceptionis vitium tollere venerat.
Articulus 2B
AG1
Ulterius. Videtur quod debuit assumere corpus de viro tantum. Quia reparatio debet respondere conditioni. Sed
in conditione humani generis est aliquid formatum ex viro tantum. Ergo et sic debuit esse in reparatione.
AG2
Praeterea, generans est simile generato. Sed Christus debuit esse masculini sexus. Ergo de masculo debuit ejus
corpus assumi.
SC1
Sed contra, Christus venit utrumque sexum salvare.
Sed ipse fuit vir. Ergo debuit ex muliere carnem assumere.
CO
Ad secundam quaestionem dicendum, quod decuit ut de muliere carnem assumeret. Primo ut uterque sexus
glorificaretur Christi incarnatione, ut in objectione tactum est. Secundo ad completionem universi: quia generatio
viri de muliere tantum nusquam fuerat; sed mulieris de viro fuerat, scilicet in eva, et viri de utroque, sicut in
Abel, et aliis; et viri de neutro, sicut in Adam.
Tertio, ut naturalem habitudinem haberet ad genus humanum: si enim ex viro fuisset non per actionem viri, non
esset filius ejus, nec naturalis nepos Abrahae; sicut est naturalis filius virginis ex hoc solo quod carnem ab ea
sumpsit.
RA1
Ad primum ergo dicendum, quod non oportet quod per omnia reparatio similis sit conditioni, sed quantum attinet
ad finem reparationis.
RA2
Ad secundum dicendum, quod non oportet quod in sexu generans assimiletur genito, sed in natura speciei.
EX
Hic distinctione opus est. Hoc non dicit Magister, quia locutio sit simpliciter falsa, sed ut ostendat quantum
potest habere de veritate.
An de ea secundum quod potuit esse, et non unita verbo. Patet quod hoc quod potuit esse aliter, non mutat
aliquid de veritate ejus quod est: nec ista consideratio humanae naturae, ut non unitae, est in re, sed in intellectu
tantum.
Quidam arbitrantur eum potuisse assumere hominem in femineo sexu. Hoc dicit sub dubitatione propter
inconveniens ad quod tertia opinio ducebat, ut supra, dist. 8, habitum est. Et tamen simpliciter concedendum est,
quod potuit assumere sexum femineum de potentia absoluta loquendo; quamvis non fuisset ita congruum.

|+d13.q1 Distinctio 13, Quaestio 1
|a0 Prologus
Postquam Magister determinavit de his quae conveniunt Deo incarnato ratione unionis, hic determinat ea quae
consequuntur ipsum secundum alteram naturarum. Et quia de his quae conveniunt ei ratione divinae naturae,
quae in incarnatione minorata non est, determinatum est in primo Lib.; restat ut hic determinetur de his quae
conveniunt Christo secundum naturam quae per incarnationem est exaltata. Dividitur autem haec pars in tres
partes: in prima determinat de his quae cum humana natura assumpsit; in secunda de his quae per naturam
humanam operatus est, dist. 17: post praedicta considerari oportet, utrum Christus aliquid voluerit vel oraverit
quod factum non sit; in tertia de morte quam in humana natura sustinuit, dist. 21: post praedicta considerandum
967

