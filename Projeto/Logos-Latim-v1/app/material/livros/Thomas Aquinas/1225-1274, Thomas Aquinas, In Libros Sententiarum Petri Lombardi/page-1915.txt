Ad tertium dicendum, quod irregularitas non est poena inflicta, sed defectus quidam sacramenti; et ideo non
oportet quod semper sit voluntaria bigamia ad hoc quod irregularitatem causet; et ideo ille qui uxorem ducit
corruptam, quam virginem credit, irregularis est eam cognoscens.
RA4
Ad quartum dicendum, quod si mulier fornicetur post contractum matrimonium, non efficitur ex hoc vir
irregularis, nisi post corruptionem adulterinam eam iterato cognoscat: quia alias corruptio uxoris nullo modo
cadit sub actu matrimoniali viri.
Sed si etiam per jus ei debitum compellatur reddere, vel ex conscientia propria, illa petente debitum ante
condemnationem adulterii, irregularis efficitur; quamvis de hoc sint opiniones. Sed hoc quod dictum est, est
probabilius: quia hic non quaeritur quid sit peccatum, sed significatio tantum.
|a2 Articulus 2: Utrum bigamia per baptismum solvatur.
AG1
Ad secundum sic proceditur. Videtur quod bigamia per baptismum solvatur. Dicit enim Hieronymus super Epist.
Ad titum, quod si quis ante baptismum plures uxores habuit, vel unam ante, et aliam post, non est bigamus. Ergo
bigamia per baptismum solvitur.
AG2
Praeterea, qui facit quod majus est, facit quod minus est. Sed baptismus tollit omne peccatum, quod est gravius
quam irregularitas. Ergo tollit bigamiae irregularitatem.
AG3
Praeterea, baptismus tollit omnem poenam ex actu provenientem. Sed irregularitas bigamiae est hujusmodi. Ergo
etc..
AG4
Praeterea, bigamus est irregularis, inquantum deficit a repraesentatione Christi. Sed per baptismum plene Christo
conformatur. Ergo solvitur illa irregularitas.
AG5
Praeterea, sacramenta novae legis sunt magis efficacia quam sacramenta veteris legis. Sed sacramenta veteris
legis solvebant irregularitates, ut 1 Lib. Dictum est a Magistro. Ergo et baptismus, qui est efficacissimum
sacramentum in nova lege, solvit irregularitatem ex bigamia contractam.
SC1
Sed contra est quod Augustinus dicit: acutius intelligunt qui nec eum qui cathecumenus aut Paganus habuit
alteram, ordinandum censuerunt: quia de sacramento agitur, non de peccato.
SC2
Praeterea, sicut idem dicit, femina si catechumena vel Pagana vitiata est, non potest inter Dei virgines post
baptismum velari. Ergo eadem ratione nec bigamus ante baptismum ordinari.
CO
Respondeo dicendum, quod baptismus solvit culpas, et non solvit conjugia; unde cum ex ipso conjugio sequatur
irregularitas, per baptismum tolli non potest, ut dicit Augustinus.
RA1
Ad primum ergo dicendum, quod in casu isto non tenetur opinio Hieronymi; nisi forte velimus eum exponere,
quod loquitur quantum ad superiorem dispensationem.
RA2
Ad secundum dicendum, quod non oportet ut quod facit majus, faciat minus, nisi sit ad id ordinatum; et hoc
deficit in proposito, quia baptismus ad irregularitatem tollendam non ordinatur.
RA3
Ad tertium dicendum, quod hoc intelligendum est de poenis quae consequuntur ex actuali peccato quasi inflictae,
non infligendae; non enim aliquis virginitatem per baptismum recuperat, et similiter nec carnis indivisionem.
RA4
Ad quartum dicendum, quod baptismus conformat Christo quantum ad virtutem mentis, sed non quantum ad
statum carnis, quae consideratur in virginitate, vel divisione carnis.
RA5
Ad quintum dicendum, quod illae irregularitates ex levibus causis, non perpetuis, erant contractae, et ideo etiam
per illa sacramenta auferri poterant; et iterum erant ad hoc ordinata; non autem baptismus ad hoc ordinatur.
|a3 Articulus 3: Utrum cum bigamo liceat dispensare.
AG1
Ad tertium sic proceditur. Videtur quod cum bigamo non liceat dispensare. Quia extra. De bigamis dicitur: cum
clericis, qui, inquantum in ipsis fuit, secundas mulieres sibi conjunxerunt matrimonialiter, tamquam cum
bigamis, non licet dispensare.
AG2
1915

