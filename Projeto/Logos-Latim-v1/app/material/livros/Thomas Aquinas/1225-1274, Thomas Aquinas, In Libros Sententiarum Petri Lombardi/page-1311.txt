perveniet. Et haec opinio videtur rationabilior. Constat enim quod praeceptum potest dupliciter considerari. Uno
modo inquantum imponitur secundum necessitatem quamdam implendi: et sic nihil debet imponi alicui nisi quod
statim est in ipso ut impleat; quod si non implet, punitur: quia sic lex habet vim coactivam, secundum
Philosophum in 10 ethic.. Alio modo quantum ad intentionem legislatoris, qui per legis praecepta intendit ad
virtutem perducere, ut dicitur in 2 ethic.: et sic quantum ad intentionem legislatoris modus virtutis cadit sub
praecepto, non quantum ad obligationem legis.
RA1
Ad primum ergo dicendum, quod praecepta quodammodo connectuntur in caritate sicut in fine: quia per ipsam
fructum mandati observati quis percipit.
RA2
Ad secundum dicendum, quod illo praecepto praecipitur actus caritatis non qui sit a caritate, sed qui est similis
actui caritatis, sicut est actus naturalis dilectionis. Vel si praecipitur actus caritatis, praeceptum illud magis est ad
ostendendum quo tendere debeamus, quam ad obligandum, sicut supra, distinct. 27, dictum est.
RA3
Ad tertium dicendum, quod ratio illa procedit quantum ad intentionem legislatoris, magis quam quantum ad
obligationem legis.
RA4
Ad quartum dicendum, quod facere actum deformem, et abstinere ab ipso, est in potestate nostra, non autem
facere actum formatum; et ideo non est similis ratio.
RA5
Ad quintum dicendum, quod modus caritatis plus importat quam relationem operis in finem debitum; importat
enim quod actus ex habitu caritatis procedat, qua multi carentes, actus suos in Deum referunt.
EX
Ubi caritas est, quid est quod possit deesse? ergo omnes aliae virtutes superfluunt. Et dicendum, quod hoc dicitur
propter necessariam connexionem aliarum virtutum, quarum ipsa quodammodo est causa.
Sequitur ut ejus fortitudo minus sit prudens.
Hoc dicitur secundum quod ab una virtute aliquid in aliam redundat, ut dictum est.
Quia vero non justificationis gratia, quam facit caritas, instituta sunt, sed in figura futuri, et in onus imposita,
ideo clarescente veritate, cessaverunt velut umbra. De hoc dicendum in 1 dist. 4 libri.
Sicut in sermone Domini octo virtutes praemittuntur, ad quas cetera referuntur. Loquitur de beatitudinibus, quae
virtutes dicuntur, inquantum sunt actus virtutum.
Quia per caritatem implentur. Videtur quod dicat duo contraria, scilicet quod caritas sit principium et finis
mandatorum. Et dicendum, quod hoc non est inconveniens: quia sicut in naturalibus forma et finis incidunt in
idem, ita et in moralibus.
Habitus enim, qui est principium actus, ut imperans actum, est etiam quodammodo finis, inquantum ad finem
proprium utitur actu imperato.
Totam magnitudinem et amplitudinem divinorum eloquiorum possidet caritas. Secundum hoc videtur quod
prolixitas sacrae Scripturae sit superflua.
Et dicendum, quod continentur omnia divina eloquia in praecepto caritatis sicut in radice; sed oportuit per ramos
distingui.

|+d37.q1 Distinctio 37, Quaestio 1
|a0 Prologus
Postquam determinavit Magister de virtutibus et donis, quae nos ad bene operandum inclinant, in parte ista
determinat de praeceptis legis, quibus ad opera virtutum et donorum dirigimur. Dividitur autem in duas partes: in
prima determinat de octo primis mandatis, quae aliquo modo opus respiciunt; in secunda determinat de duobus
mandatis ultimis, quae respiciunt tantum concupiscentiam cordis, 40 dist., ibi: sextum praeceptum est: non
desiderabis uxorem proximi tui. Prima in duas: in prima determinat de primis octo mandatis; in secunda
determinat de quibusdam quae uno illorum mandatorum intelliguntur prohiberi; quae specialem difficultatem
habent, 38 dist., ibi: sciendum tamen, tria esse genera mandatorum. Prima in duas: in prima determinat de
praeceptis primae tabulae; in secunda de praeceptis secundae tabulae, ibi: in secunda vero tabula septem erant
mandata. Prima in tres secundum tria mandata de quibus determinat; secunda incipit ibi: secundum praeceptum
est: non assumes nomen Dei tui in vanum; tertia, ibi: memento ut diem sabbati sanctifices. Circa primum tria
facit: primo distinguit praecepta; secundo exponit primum ipsorum, ibi: primum in prima tabula est: non habebis
deos alienos etc.; tertio solvit quaestionem ex praedictis ortam, ibi: sed quaeritur quomodo hic dicatur forma
idoli non esse facta per verbum.
In secunda vero tabula septem erant mandata.
1311

