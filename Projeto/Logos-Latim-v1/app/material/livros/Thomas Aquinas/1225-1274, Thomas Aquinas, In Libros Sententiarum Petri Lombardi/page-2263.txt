CO
Respondeo dicendum, quod circa hoc est duplex opinio.
Quidam enim dicunt, quod beatitudo et dos sunt idem in re, sed differunt tantum ratione; quia dos respicit
spirituale matrimonium quod est inter Christum et animam, non autem beatitudo.
Sed hoc non potest esse, ut videtur; cum beatitudo in operatione consistat, dos autem non sit operatio, sed magis
sit qualitas vel dispositio quaedam.
Et ideo, secundum alios, dicendum, quod beatitudo et dos etiam realiter differunt, ut beatitudo dicatur ipsa
operatio perfecta qua anima beata Deo conjungitur; sed dotes dicuntur habitus vel dispositiones, vel quaecumque
aliae qualitates, quae ordinantur ad hujusmodi perfectam operationem; ut sic dotes ordinentur ad beatitudinem
magis quam sint in beatitudine ut partes ipsius.
RA1
Ad primum ergo dicendum, quod beatitudo, proprie loquendo, non est animae ornatus, sed est aliquid quod ex
ornatu animae provenit, cum sit operatio quaedam; ornatus vero dicitur aliquis decor ipsius beati.
RA2
Ad secundum dicendum, quod beatitudo non ordinatur ad conjunctionem, sed est ipsa conjunctio animae cum
Christo, quae est per operationem; sed dotes sunt dona disponentia ad hujusmodi conjunctionem.
RA3
Ad tertium dicendum, quod visio dupliciter potest accipi. Uno modo actualiter, idest pro ipso actu visionis; et sic
visio non est dos, sed est ipsa beatitudo. Alio modo potest accipi habitualiter, idest pro habitu a quo talis operatio
elicitur, idest pro ipsa gloriae claritate, qua anima divinitus illustratur ad Deum videndum; et sic est dos et
principium beatitudinis, non autem est ipsa beatitudo.
RA4
Et similiter dicendum ad quartum de fruitione.
RA5
Ad quintum dicendum, quod beatitudo colligit omnia bona, non quasi partes essentiae beatitudinis, sed quasi
aliquo modo ad beatitudinem ordinata, ut supra dictum est.
|a3 Articulus 3: Utrum Christo competat habere dotes.
AG1
Ad tertium sic proceditur. Videtur quod Christo competat habere dotes. Sancti enim Christo per gloriam
conformabuntur; unde dicitur Philip. 3, 21: qui reformabit corpus humilitatis nostrae configuratum corpori
claritatis suae. Ergo Christus etiam dotes habet.
AG2
Praeterea, in spirituali matrimonio assignantur dotes ad similitudinem matrimonii corporalis.
Sed in Christo invenitur quoddam spirituale matrimonium quod est sibi singulare, scilicet duarum naturarum in
una persona, secundum quod dicitur natura humana in ipso esse desponsata a verbo, ut patet ex Glossa super
illud psalm. 18, 7: in sole posuit tabernaculum suum; et Apoc. 21, 3: ecce tabernaculum Dei cum hominibus.
Ergo Christo competit habere dotes.
AG3
Praeterea, ut dicit Augustinus in Lib. De doctr.
Christ., Christus, secundum regulam ticonii, propter unitatem corporis mystici, quae est inter caput et membra,
nominat se etiam sponsam, et non solum sponsum, ut patet Isai. 61, 10: quasi sponsum decoratum corona, et
quasi sponsam ornatam monilibus suis. Cum ergo sponsae debeantur dotes, oportet in Christo dotes, ut videtur,
ponere.
AG4
Praeterea, omnibus membris ecclesiae debetur dos, cum ecclesia sit sponsa. Sed Christus est ecclesiae
membrum, ut patet 1 corinth. 12, 27: vos estis corpus Christi, et membra de membro; Glossa: de Christo. Ergo
Christo debentur dotes.
AG5
Praeterea, Christus habet perfectam visionem, fruitionem et delectationem. Hae autem ponuntur dotes. Ergo
Christus habuit dotes.
SC1
Sed contra, inter sponsum et sponsam exigitur discretio personarum. Sed in Christo non est aliquid personaliter
distinctum a filio Dei, qui est sponsus, ut patet joan. 3, 20: qui habet sponsam, sponsus est. Ergo cum dotes
sponsae assignentur, vel pro sponsa, videtur quod Christo non competat habere dotes.
SC2
Praeterea, non est ejusdem dare dotes et recipere.
Sed Christus est qui dat spirituales dotes.
Ergo Christo non competit dotes habere.
CO
2263

