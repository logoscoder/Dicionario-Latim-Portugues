Sed contra est quod in oratione dominica continetur: panem nostrum quotidianum da nobis hodie: in qua non
solum spiritualis, sed etiam corporalis panis petitur, ut patet per Glossam Lucae 11. Ergo licet pro temporalibus
orare.
SC2
Praeterea, bernardus dicit: petenda sunt temporalia quantum necessitas petit.
CO
Ad secundam quaestionem dicendum, quod oratio est quaedam desiderii executio; et ideo illud quod licet
desiderare, licet orando petere eo modo quo licet illud desiderare. Sed in illis quae desiderantur, est duplex
distinctio attendenda: prima est quia quaedam desiderantur propter seipsa, quaedam propter aliud: secunda est,
quia quaedam non habent superfluitatem desiderii, sicut virtutes; quaedam autem habent, sicut voluptates,
divitiae, et hujusmodi. Bona autem temporalia et propter aliud desideranda sunt, et cum quadam mensura,
scilicet secundum quod sunt necessaria ad vitam praesentem agendam; et ideo hoc etiam modo orari pro eis
potest.
RA1
Ad primum ergo dicendum, quod nec primo nec secundo debent quaeri temporalia, quasi principaliter intenta;
possunt autem quaeri ut propter aliud desiderata: quod quidem desiderium est electionis, non voluntatis proprie,
quia voluntas est finis.
RA2
Ad secundum dicendum, quod superflua solicitudo prohibetur illis verbis, non autem necessaria.
RA3
Ad tertium dicendum, quod temporalia non sunt bona nostra secundum se, sed secundum quod ordinantur ad
alia; et sic accipiunt rationem boni utilis; et sic pro eis orari potest, ut Philosophus dicit in 5 ethic.: oportet non
haec, scilicet temporalia bona, orare, sed quod homo eis bene utatur.
Articulus 4C
AG1
Ulterius. Videtur quod homo non debeat pro alieno bono orare. Primo per hoc quod dicitur hierem. 7, 16: tu ergo
noli orare pro populo hoc.
AG2
Praeterea, praesumptuosum est ut homo se ad ea quae supra se sunt, ingerat. Sed redundantia gratiae ex uno in
alium pertinet ad excellentiam plenitudinis quae fuit in Christo secundum quod est caput nostrum. Ergo non
debet sibi aliquis usurpare ut pro alio oret.
SC1
Sed contra est quod dicitur Matth. 5, 44: orate pro persequentibus et calumniantibus vos.
CO
Ad tertiam quaestionem dicendum, quod cum praecepto caritatis homo debeat proximum sicut seipsum diligere,
eadem ei debet optare quae sibi; et ideo etiam eadem pro eis potest orare quae et pro se orat.
RA1
Ad primum ergo dicendum, quod Dominus loquitur quantum ad hoc quod in illo populo erant impedimenta,
quare oratio prophetae exaudiri non poterat, scilicet incorrectus error illorum, et finalis impoenitentia, ut Glossa
ordinaria, ibidem, dicit.
RA2
Ad secundum dicendum, quod ille qui orat, non propria virtute nititur obtinere quod petit, sed virtute ejus quem
orat; et ideo quando aliquis pro alio orat, non sibi usurpat gratiam plenitudinis, sed ei attribuit quem orat, a quo
gratiam proximo dandam petit.
|a5 Articulus 5: Utrum solus Deus debeat orari per definitionem orationis.
Articulus 5A
AG1
Ad quintum sic proceditur. Videtur quod solus Deus debeat orari, per definitionem orationis: quia Damascenus
dicit, quod oratio est ascensus intellectus in Deum.
AG2
Praeterea, oratio est actus latriae, ut dictum est. Sed latria soli Deo debetur. Ergo et oratio.
AG3
Praeterea, virtus orationis plus in affectu consistit quam in voce: quia hoc negotium, ut Augustinus dicit, plus
gemitibus quam vocibus agitur. Sed solius Dei est cogitationes cordium et affectiones percipere.
Ergo ei soli fit oratio.
AG4

1680

