Ad primum ergo dicendum, quod lex praeceptis affirmativis et negativis animum ordinabat ad virtutem, et a vitio
retrahebat: non tamen contra transgressores hujusmodi praeceptorum poenam aliquam ordinare poterat,
secundum quam cohibere vel cogere dicitur; et ideo non sequitur quod animum cohiberet.
RA2
Et per hoc patet solutio ad secundum.
RA3
Ad tertium dicendum, quod omnem concupiscentiam quantum ad genus suum lex prohibebat; non tamen ab
omni cohibebat per poenas, sed solum ab ea quae prorumpebat in actum.
RA4
Ad quartum dicendum, quod caeremonialia praecepta indicebant sacrificia pro certis peccatis, non autem ita pro
peccatis cordis sicut pro peccatis operis; et ita caeremonialia magis manum quam animum cohibebant.
RA5
Ad quintum dicendum, quod lex civilis quamvis intendat per cohibitionem poenarum ad virtutes inducere, non
tamen cogit per poenas animum, sed solum manum.
|a3 Articulus 3: Utrum lex vetus justificabat.
AG1
Ad tertium sic proceditur. Videtur quod lex vetus justificabat et non occidebat. Matth. 19, 17: si vis ad vitam
ingredi, serva mandata; et loquitur de mandatis Decalogi, sicut ibidem patet. Sed nullus ad vitam ingreditur nisi
justificatus. Ergo lex vetus justificabat.
AG2
Praeterea, lex est justitiae quaedam doctrina: quia est ars aequi et boni. Ergo non potest justificare nisi docendo
justitiam. Sed lex vetus justitiam docebat: nam, concupiscentiam nesciebam esse peccatum, nisi lex diceret, non
concupisces; Roman. 7, 7. Ergo lex vetus justificabat.
AG3
Praeterea, omne quod removet dispositiones et causas mortis, non occidit, sed justificat. Lex vetus hoc faciebat,
peccatum prohibendo. Ergo etc..
AG4
Praeterea, in naturis ita contingit, quod unumquodque ut fit frequenter, ita natum est fieri, ut dicitur in 2 phys.. Si
ergo lex vetus occidebat ut frequenter, tunc ad hoc nata erat.
Sed omne quod naturam habet ordinatam ad occisionem, est malum. Ergo lex vetus fuisset mala; quod falsum
est.
AG5
Praeterea, mors non sequebatur ex veteri lege, nisi per occasionem. Sed etiam ex lege nova sequitur mors per
occasionem; 2 Cor. 2, 16: aliis sumus odor mortis in mortem. Sed propter hoc lex nova non dicitur occidens.
Ergo nec lex vetus occidens, sed justificans, debet dici.
SC1
Sed contra, 2 corinth. 3, 6: littera occidit, spiritus autem vivificat; et loquitur de littera veteris legis. Ergo lex
vetus non justificabat.
SC2
Praeterea, Rom. 10, 5, justitiam quae ex lege est, qui fecerit homo, vivit in ea. Glossa: qui operibus legis
justificatur, temporalem habet mercedem, non apud Deum. Sed vera justitia est quae habet mercedem apud
Deum. Ergo lex vetus non justificabat.
SC3
Praeterea, qui justificatur ex operibus, non justificatur gratis. Sed justificatio legis non potest esse nisi per opera.
Cum ergo vera justificatio sit gratis, ut patet Rom. 3, videtur quod lex non justificaret.
CO
Respondeo dicendum, quod lex quodammodo justificabat, et quodammodo occidebat.
Ad cujus intellectum sciendum est, quod justificare dupliciter hic potest accipi. Uno modo justitiam facere; alio
modo justitiam docere. Justitia autem est duplex: quaedam acquisita; quaedam infusa. Justitia acquisita ex
operibus causatur; et per hunc modum lex civilis homines justos facit, inquantum per exercitium operum,
habitum justitiae in observatoribus causat; et per hunc modum etiam lex mosaica justificare poterat, justitiam
acquisitam causando.
Sed de hac justitia nihil ad praesens. Justitia autem infusa a solo Deo effective est; unde lex per opera eam
inducere non potest: sed per legem novam talis inducitur justitia, quia per sacramenta ejus gratia confertur, quae
justificat formaliter.
Sacramenta vero veteris legis gratiam non conferebant, ut in 4 lib.
Dicetur; et ideo lex vetus nullo modo justificabat quasi justitiam causans, sed quasi justitiam docens: quia in
observatione mandatorum ejus, forma justitiae consistit. Occidere autem legis littera dicitur et quantum ad

1341

