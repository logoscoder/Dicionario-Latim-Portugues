SC1
Sed contra, ea quae sunt de essentia sacramenti, sunt eadem apud omnes. Sed ritus sacramenti non est idem apud
omnes, nec secundum omne tempus. Ergo non est de essentia sacramenti; ergo sine hoc potest fieri consecratio.
SC2
Praeterea, in baptismo sunt quaedam quae si omittantur, non reputatur sacramentum irritum, quia sunt ad
solemnitatem sacramenti. Ergo et hic si omittantur illa quae pertinent ad solemnitatem consecrationis, vere
consecratio erit.
CO
Ad sextam quaestionem dicendum, quod remotis his quae non sunt de essentia rei, nihilominus res manet; unde
cum hujusmodi ritus quantum ad determinationem horae vel loci vel indumentorum, non sint de essentia
sacramenti, sed de solemnitate, si omittantur, nihilominus consecratum est sacrificium, dummodo adsint ea quae
sunt de essentia sacramenti, scilicet ordo et intentio ex parte consecrantis, et materia et forma ex parte consecrati.
Tamen graviter peccat qui aliter facit, et degradandus esset.
RA1
Ad primum ergo dicendum, quod leges divinae quae pertinent ad essentialem institutionem sacramenti, si
mutentur, nihil fit, ut si alia materia esset vel forma; secus autem est de legibus quae pertinent ad solemnitatem
sacramenti.
RA2
Ad secundum dicendum, quod significatio rei sacramentalis est de essentia sacramenti; et hoc sufficienter
habetur per materiam; et ideo significatio quae superadditur in aliquo ritu, est de solemnitate, non de essentia
sacramenti.
RA3
Ad tertium dicendum, quod sacramenta originem habent ex institutione divina; et ideo omissio alicujus quod sit
ab ecclesia institutum, non potest impedire quin verum sacramentum fiat. Impediret autem, si sacramenta ex
institutione ecclesiae efficaciam haberent, sicut actiones saeculares ex statutis principum ratificantur.
|a3 Articulus 3: Utrum laicus possit dispensare corpus Christi.
Articulus 3A
AG1
Ad tertium sic proceditur. Videtur quod laicus potest dispensare corpus Christi. Perfectio enim hujus sacramenti
in materiae consecratione consistit, ut supra dictum est, non in usu sacramenti.
Sed ordinati, sunt ministri sacramentorum.
Ergo etsi consecratio materiae ad solos sacerdotes pertineat, tamen dispensatio debet ad omnes pertinere.
AG2
Praeterea, ab illis debet dispensari sacramentum qui cum reverentia ipsum tractant. Sed quidam laici sunt majoris
reverentiae ad sacramentum quam etiam sacerdotes; et etiam mulieres interdum.
Ergo per eos potest hoc sacramentum dispensari.
AG3
Praeterea, sicut sacerdotis est dispensare corpus Christi, ita et tangere. Sed in aliquo casu licet tangere laico
corpus Christi; puta, si videret ipsum in terra jacere, et non esset sacerdos qui tolleret. Ergo et in aliquo casu
liceret ei dispensare.
SC1
Sed contra est quod dicitur de consecr., dist. 2, cap. Pervenit, ubi inhibetur ne etiam infirmis per laicos
sacerdotes hoc sacramentum transmittant.
SC2
Praeterea, ad eosdem pertinet esse ministros ecclesiae, et dispensatores mysteriorum Dei, 1 Cor. 4: sic nos
existimet homo ut ministros Christi, et dispensatores mysteriorum Dei. Sed laici non sunt ministri ecclesiae.
Ergo non debent esse dispensatores sacramentorum.
CO
Respondeo dicendum ad primam quaestionem, quod sicut in corpore naturali sunt quaedam membra principalia,
per quae virtutes et operationes vitae a principio vitae ad cetera membra decurrunt; ita et in ecclesia sacerdotes et
alii ministri sunt quasi membra principalia quibus mediantibus sacramenta vitae populo dispensari debent; et
ideo laicis, quantumcumque sanctis, sicut nec consecratio, ita nec dispensatio hujus sacramenti competit.
RA1
Ad primum ergo dicendum, quod quamvis in essentia sua sacramentum sit perfectum sine usu sacramenti, tamen
perfectionem quantum ad effectum sine usu non habet; et ideo etiam usus sacramenti hujus ad dispensationem
ministrorum ecclesiae pertinet.
RA2

1593

