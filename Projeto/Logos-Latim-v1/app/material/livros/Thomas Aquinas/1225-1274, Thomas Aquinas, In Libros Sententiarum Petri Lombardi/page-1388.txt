RA1
Ad primum ergo dicendum, quod propter tres rationes baptismus a joanne nomen accepit. Primo, quia ipse fuit
sui baptismi institutor aliquo modo; Petrus autem nullo modo baptismi quo baptizabat.
Secundo, quia nihil in illo baptismo efficiebatur quod joannes non faceret. Tertio, quia sibi soli erat datum illius
baptismi ministerium.
RA2
Ad secundum dicendum, quod fides magis determinabatur secundum appropinquationem ad Christum; et ideo
etiam sacramenta, quae quaedam fidei protestationes sunt, magis a Christo remota, minus determinata esse
debuerunt. Et quia baptismus joannis de propinquo ad Christi sacramenta disponebat, ideo debuit magis habere
determinationem quam sacramenta legis naturae.
Articulus 1D
AG1
Ulterius. Videtur quod debuit statim Christo baptizato cessare. Quia super illud joan. 1: vidit joannes Jesum
venientem ad se, dicit Augustinus: baptizatus est Dominus baptismo joannis, et cessavit baptismus joannis.
AG2
Praeterea, baptismus joannis erat praeparatorius ad baptismum Christi. Sed baptismus Christi incepit statim
Christo baptizato: quia tactu mundissimae suae carnis vim regenerativam contulit aquis, ut dicit beda. Ergo
statim debuit cessare.
SC1
Sed contra est quod legitur joan. 3, quod post baptismum Christi baptizabat joannes, et discipuli ejus similiter
baptizabant. Ergo baptismus joannis non cessavit statim Christo baptizato.
CO
Ad quartam quaestionem dicendum, quod cessatio baptismi joannis potest accipi dupliciter.
Uno modo quando cessavit totaliter; et hoc fuit joanne in carcerem misso, quia ministerium illud soli joanni
concessum est. Alio modo quantum ad maximum suum posse; et sic cessavit baptizato Christo: quia ex tunc ejus
baptismus non fuit praecipuus, sed alius fuit eo dignior; sicut cessat officium legati Domino suo superveniente,
quamvis et aliqua exerceat.
RA
Et per hoc patet solutio.
|a2 Articulus 2: Utrum baptismus joannis gratiam contulerit.
AG1
Ad secundum sic proceditur. Videtur quod baptismus joannis gratiam contulerit. Luc. 3, 3: erat joannes
baptizans, et praedicans baptismum poenitentiae in remissionem peccatorum. Sed remissio peccatorum non fit
sine gratia. Ergo baptismus ille gratiam contulit.
AG2
Praeterea, Damascenus dicit: purgat joannes spiritum per aquam.
Sed purgatio spiritualis non fit sine gratia.
Ergo ille baptismus gratiam contulit.
AG3
Praeterea, Augustinus dicit contra donatistas: ita credam joannem baptizasse in aqua in remissionem peccatorum,
ut ab eo baptizatis in spe remitterentur peccata. Sed spes de remissione peccatorum non potest esse nisi per
gratiam. Ergo baptismus ille gratiam contulit.
AG4
Praeterea, baptismus joannis propinquior fuit baptismo Christi quam circumcisio; sed circumcisio gratiam
contulit, ut dictum est, dist. 1, quaest. 2, art. 4, quaestiunc. 3. Ergo multo fortius baptismus joannis.
AG5
Praeterea, sacramentum non instituitur, nisi ad causandum gratiam, vel significandum. Sed gratia sufficienter per
sacramenta veteris legis erat significata. Si ergo baptismus joannis gratiam non contulit, pro nihilo institutus fuit.
SC1
Sed contra, gratia non confertur sine spiritu sancto. Sed in baptismo joannis non conferebatur spiritus sanctus,
sed aqua tantum, ut patet Act. 1, 3: joannes quidem baptizavit aqua; vos autem baptizabimini spiritu sancto. Ergo
in illo baptismo non erat gratia.
SC2
Praeterea, non est idem effectus dispositionis et perfectionis. Si ergo baptismus joannis disponebat ad baptismum
Christi, cujus est gratiam conferre: quia gratia et veritas facta est per Jesum Christum, joannes 1, 17, videtur
quod baptismus joannis gratiam non contulit.
CO

1388

