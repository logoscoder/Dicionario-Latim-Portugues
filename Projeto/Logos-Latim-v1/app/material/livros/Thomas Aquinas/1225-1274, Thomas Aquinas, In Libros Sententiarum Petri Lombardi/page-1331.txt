Praeterea, accipere testimonium a Deo et ab homine non differt nisi materialiter. Sed ille qui invocat hominem in
testem, non dicitur per hominem jurare.
Ergo et ille qui invocat Deum in testem, non dicitur per Deum jurare.
AG5
Praeterea, in littera dicitur ex verbis Augustini: jurare est jus veritatis Deo reddere. Sed quicumque verum dicit,
etiam si nullum invocet testimonium, jus veritatis Deo reddit. Ergo ad juramentum non exigitur invocatio divini
testimonii.
SC1
Sed contra est quod dicit Augustinus, et habetur in littera: quid est jurare per Deum, nisi, testis est Deus? sed ista
est communissima forma jurandi.
Ergo juramentum est invocatio divini testimonii.
SC2
Praeterea, omne illud quod ad confirmandum aliquid assumitur, quodammodo dat ei testimonium.
Sed in juramento divina veritas ad confirmationem nostri dicti inducitur. Ergo jurare est Deum testem invocare.
SC3
Praeterea, controversiae non solent nisi testibus terminari. Sed finis omnis controversiae est juramentum, ut dicit
apostolus ad Heb.. Ergo juramentum videtur esse aliqua invocatio divini testimonii.
CO
Respondeo dicendum, quod juramentum proprie fit ad confirmationem eorum quae in dubium veniunt audienti,
de quibus loquens vel certitudinem habet, vel dicit se habere; et de illis dubiis quae ex sui natura dubitationem
habent, sicut sunt facta contingentia, quae per rationem confirmari non possunt. In aliis enim ridiculum videtur
juramentum exhibere. Horum ergo dubiorum certitudo fieri non potest nisi per aliquem cujus scientiae nihil
desit, et cujus veritas infallibilis sit. Hoc autem in solo Deo invenitur; et ideo ejus testimonium solum ad
hujusmodi confirmationem efficax est. Sed testimonium ejus aut assumitur ad hujus confirmationem quod jam
exhibitum est; et hoc non vocatur juramentum, sed magis probatio per auctoritatem; vel invocatur ad
exhibendum; et hoc proprie juramentum est. Et ideo aliquod juramentum fit in quo simpliciter divinum
testimonium invocatur, ut cum dicitur: testis est mihi Deus: aliquod vero in quo ipsius testis invocati reverentia,
qui testimonium credibile facit, proponitur vel in seipso, ut cum dicitur, per Deum, vel vivit Dominus; vel in
aliquo ejus effectu praecipuo, ut cum juratur per caelum, vel per evangelium, vel per sanctos. Aliquando vero
ipse modus testificationis specificatur, ut cum dicitur: si non est ita, hoc mihi accidat.
RA1
Ad primum ergo dicendum, quod cum quis per creaturam jurat, ejus Deum invocat. Hoc autem potest dupliciter
fieri. Uno modo per aliquam creaturam, in qua divina magnificentia ostenditur, quae in testimonium inducitur.
Alio modo dicitur in illa creatura effectus divinae testificationis exquiri, ut cum dicitur: per caput meum; vel per
salutem meam.
RA2
Ad secundum dicendum, quod joseph jurans per salutem Pharaonis, utroque dictorum modorum jurare potuit, vel
quasi oppignorans Deo salutem Pharaonis, cui astrictus erat; vel in potestate Pharaonis divinam magnificentiam
venerans, et in testimonium inducens.
RA3
Ad tertium dicendum, quod hoc ipso quod Deus judex efficitur, mendacium vindicans, testificatur veritatem vel
falsitatem dicentis.
RA4
Ad quartum dicendum, quod sicut veneratio quae fit summae majestati, habet specialem modum et nomen prae
aliis venerationibus exhibitis quibuscumque, dicitur enim latria; ita etiam invocatio testimonii infallibilis veritatis
habet specialem rationem et nomen testificandi prae aliis testimoniis; et ideo invocare hominem in testem, et
similiter servire homini, non est ei latriam exhibere, sicut servire Deo. Ideo tamen licet per creaturam jurare, non
autem creaturae latriam exhibere, quia testificatio divina in manifestatione consistit: divina autem nobis per
creaturas manifestantur. Sed latria exhibetur ipsi inquantum in se summus est, et ideo non exhibetur sibi in
aliqua creatura.
RA5
Ad ultimum dicendum, quod tunc proprie dicitur aliquis jus veritatis dictae a se Deo reddere, quando in ipsum
sicut in primam originem omnis veritatis suum dictum reducit; quod non fit in simplici assertione. Et ideo
sciendum, quod juramentum quod fit per creaturas, quodammodo est licitum, et quodammodo illicitum. Si enim
aliquis per creaturam juret quasi per primam originem veritatis, illicitum est juramentum, et ad idolatriam
pertinet. Si autem juret quis per creaturam ut in qua prima veritas relucet, sic licitum est juramentum.
|a2 Articulus 2: Utrum juramentum sit de per se appetendis.
Articulus 2A
1331

