AG1
Ad tertium sic proceditur. Videtur quod in Angelis non possit esse numerus. Numerus enim quantitas est. Sed
quantitatis subjectum est materia.
Cum ergo in Angelis non sit materia, ut dictum est, videtur quod nec numerus.
AG2
Praeterea, secundum Philosophos, in his quae sunt sine materia, non potest esse numerus, nisi secundum causam
et causatum. Sed unus Angelus non est causa alterius. Ergo si sunt sine materia, nullus numerus in eis esse
potest.
AG3
Praeterea, quanto aliquid est propinquius uni simplici, tanto minus dividitur. Sed inter omnes creaturas natura
angelica Deo est propinquior, secundum Augustinum, qui dicit in Lib. Conf.: duo fecisti, Domine: unum prope
te, scilicet Angelum: alterum prope nihil, scilicet materiam. Ergo videtur quod vel non sit in eis numerus aliquis,
vel sit paucissimus.
AG4
Praeterea, cum partes universi sint ordinatae invicem juvantes se mutuo, illud ex quo non provenit utilitas in
partibus universi, videtur esse frustra vel vanum, et sic omnino non esse. Sed spiritualis substantia non juvat ad
corporalem nisi movendo ipsam. Ergo videtur quod non sunt plures substantiae separatae nisi quibus expletur
motus corporalis creaturae: et ita videtur quod numerus Angelorum sit accipiendus secundum numerum motuum
caeli, vel etiam ipsorum mobilium. Ergo videtur quod numerus Angelorum determinatus possit esse nobis.
AG5
Praeterea, de Angelis, secundum dionysium nihil scire possumus, nisi ea quae nobis in sacra Scriptura traduntur.
Sed Danielis 7, 10, dicitur: millia millium ministrabant ei, et decies millies centena millia assistebant ei. Ergo
videtur quod numerus eorum sit nobis determinatus.
SC1
Sed contra, Hieronymus dicit, quod unaquaeque anima habet Angelum bonum ad custodiam et malum ad
exercitium sibi deputatum. Sed numerus hominum in mundo simul viventium est nobis indeterminatus.
Ergo et numerus Angelorum custodum, qui sunt unius ordinis, et multo fortius numerus omnium Angelorum.
SC2
Praeterea, job 25, 3, dicitur: numquid est numerus militum ejus? milites autem ejus sunt Angeli, ut habetur Luc.
2, 13: facta est cum Angelo multitudo militiae caelestis. Ergo videtur quod numerus eorum non sit nobis
determinatus.
CO
Respondeo dicendum, quod ratio humana deficit a cognitione substantiarum separatarum, quae tamen sunt
notissima naturae, ad quae intellectus noster se habet sicut oculus noctuae ad lumen solis, ut dicitur in 2
metaphys.; et ideo dicitur in 11 de animalibus, quod de eis valde pauca scire possumus per rationem; quamvis
illud quod de eis est scitum est valde delectabile et amatum. Et ideo Philosophi de illis nihil quasi demonstrative,
et pauca probabiliter dixerunt: et hoc ostendit eorum diversitas in ponendo numerum Angelorum. Quidam enim
posuerunt numerum substantiarum separatarum secundum numerum motuum caeli, sicut Aristoteles in 12
metaphys..
Quidam secundum numerum sphaerarum, ut Avicenna in sua metaphysic..
Quidam autem negaverunt omnino aliquid esse incorporeum, sicut empedocles et democritus, et sadducaei
Judaeorum. Quidam etiam posuerunt unum tantum esse Angelum, qui diversa sortitur vocabula secundum
diversos actus, sicut quidam haeretici. Quidam vero posuit Angelos non in determinato numero nobis; sed
tantum per Angelos significari dicit in Scripturis omnem virtutem vel corporalem vel spiritualem per quam Deus
ordinem suae providentiae explet, quasi divinae voluntatis nuntium; adeo quod vim concupiscibilem nominat
Angelum concupiscentiae: sed substantias separatas dicit esse secundum numerum quem Philosophi posuerunt;
et iste est Rabbi Moyses.
Fides autem catholica tenet numerum substantiarum separatarum, quas Angelos dicimus, esse numerum Deo
finitum, sed nobis infinitum.
Unde Gregorius dicit in Glossa Danielis 7, quod excedit omnem materialem multitudinem, ut dionysius dicit, 14
cap. Cael. Hierar.. Et hoc satis est probabile. Videmus enim illa corpora quae nobilius divinam bonitatem
participant, scilicet caelestia, excedere quasi sine proportione corpora generabilia et corruptibilia. Et hoc est, quia
productionis creaturarum causa est divina bonitas quam rebus communicare voluit; unde videtur quod naturas
spirituales, in quibus maxime sua bonitas relucet, creavit in numero quasi improportionabiliter excrescente
numerum naturarum corporalium.
Qualiter autem distinguantur ad invicem, accipere possumus ex verbis Commentatoris in 3 de anima, ubi dicit,
quod si natura intellectus possibilis esset nobis ignota, non possemus assignare numerum substantiarum
separatarum.
Unde dico, quod secundum gradum possibilitatis permixtae in natura angelica est eorum distinctio. Dictum est
enim supra, quod ipsa natura vel quidditas Angeli est possibilis respectu esse quod a Deo habet. Invenitur enim
422

