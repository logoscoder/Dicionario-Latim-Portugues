Ad tertiam quaestionem dicendum, quod Deus bene poterat facere quod anima Christi a corpore separata jacente
in sepulcro, esset in loco ubi erat corpus sub sacramento, quia hoc importat respectum ad extra; sed non quod
esset ei unita sub sacramento sicut forma, quia hoc pertinet ad dispositionem interiorem; unde inevitabiliter
sequeretur duo contradictoria esse simul.
RA1
Ad primum ergo dicendum, quod ratio illa non concludit, nisi quod esset ibi sicut in loco; et hoc Deus bene
potuit facere.
RA2
Et similiter etiam dicendum ad secundum. Tamen non est haec causa quare corpus Christi potest esse aliquo
modo in diversis locis, quia est divinitati unitum; sed ratione conversionis alterius corporis in ipsum factae, quae
non fit in animam.
EX
De materia de qua in conceptione non fuit factum.
Patet quod ex aequivocatione hujus praepositionis de procedunt: quia cum dicitur: de pane fit corpus Christi, ly
de non denotat habitudinem causae materialis, sed solum ordinem mutationis terminorum.
Investigari salubriter non potest, scilicet ut aliquis comprehendere nitatur: quia praesumptuosum est et
periculosum, dum aliquis non vult plus credere quam ratione videri potest; sed investigare pro defensione fidei,
utile est.
Quis fidelium habere dubium possit in ipsa immolationis hora ad sacerdotis vocem caelos aperiri? etc.. Dicuntur
caeli aperiri in ipsa immolationis hora propter efficaciam divinae virtutis, quae operatur in sacramento; summa
imis sociari, quia ex speciebus et corpore Christi fit unum sacramentum; et iterum membra capiti uniuntur; et
iterum in caelum rapitur corpus Christi, inquantum fidelium devotio non sistit in specie sacramenti, sed fertur
usque ad Christum, secundum quod est in caelo sub specie propria, per desiderium.
Vinum operatur sanguinem, in quo est sedes animae. Hoc potest intelligi tripliciter. Uno modo ut sedes animae
dicatur conservatio vitae, quae est per sanguinem. Alio modo quia sanguis est potentia totum, quia per actum
virtutis nutritivae in membra convertitur. Tertio modo quia per sanguinem in corde generatum vitalis operatio in
omnia membra diffunditur, ut Philosophus in lib.
De animalibus dicit.
Caro pro corpore vestro offertur, hoc intelligendum est per quamdam adaptationem de salute corporis, quae erit
per gloriam resurrectionis, ad quam hoc sacramentum operatur.
Nec debet iterari sacramentum, quantum ad id quod est principale in hoc sacramento, scilicet consecratio
materiae, quamvis iteretur quantum ad usum.
Ut mixtio illa non possit separari. Sed contra.
Alchimistae dicunt, quod per immissionem junci decorticati potest separari. Et dicendum, quod a vino aufertur
substantia aquae quae ibi est, propter similitudinem junci, quod etiam porosum est; non tamen illa aqua quae fuit
apposita, separatur, quia jam facta est vinum.
Nobis vero non potest ignosci, idest, peccatum nostrum non haberet in se causam veniae, cum non ex ignorantia
procederet.
Aqua vero nullatenus sine vino potest offerri in sacrificium. Si autem per errorem contingat ut aqua loco vini
ponatur, si ante consecrationem vini percipiat, debet aquam effundere, et vinum imponere.
Si autem post, debet incipere consecrationem vini, alio vino super infuso, contritione de negligentia praehabita;
vel etiam a capite canonem inchoare super alia hostia, hostia prius consecrata posita seorsum, ut innocentius
dicit.

|+d12.q1 Distinctio 12, Quaestio 1
|a0 Prologus
Postquam determinavit Magister de uno trium, in quibus consistit integritas hujus sacramenti, scilicet de eo quod
est res et sacramentum; in parte ista intendit determinare de aliis duobus, scilicet de eo quod est sacramentum
tantum, et de eo quod est res tantum; unde dividitur in partes duas: in prima determinat de eo quod est res
tantum, ibi: institutum est hoc sacramentum duabus de causis. Prima in duas: in prima determinat de
accidentibus, quae sunt sacramenta, idest signa utriusque corporis Christi, scilicet veri et mystici; in secunda
determinat de actu sacerdotis, qui est sacramentum sive signum passionis Christi, ibi: post haec quaeritur, si
quod gerit sacerdos, proprie dicatur sacrificium. Circa primum duo facit: primo determinat de ipsis accidentibus;
secundo de fractione, quae in eis fundatur, ibi: solet etiam quaeri de fractione et partitione. Circa hoc duo facit:
primo determinat de ipsa fractione; secundo de partium significatione, ibi: quid autem partes illae significent,
sergius Papa tradit. Circa primum duo facit: primo movet quaestionem; secundo determinat eam, ibi: ideo
quibusdam placet, quod non sit ibi fractio, sicut videtur. Circa quod quatuor opiniones ponit; secunda incipit ibi:
1563

