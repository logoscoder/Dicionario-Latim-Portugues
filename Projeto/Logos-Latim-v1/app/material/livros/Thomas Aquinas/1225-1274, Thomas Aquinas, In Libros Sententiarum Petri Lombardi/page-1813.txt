Articulus 1D
AG1
Ulterius. Videtur quod illa poena sit voluntaria.
Quia illi qui sunt in Purgatorio, rectum cor habent. Sed haec est rectitudo cordis, ut quis voluntatem suam
voluntati divinae conformet, ut Ambrosius dicit. Ergo cum Deus velit eos puniri, ipsi illam poenam voluntarie
sustinent.
AG2
Praeterea, omnis sapiens vult illud sine quo non potest pervenire ad finem intentum. Sed illi qui sunt in
Purgatorio, sciunt se non posse pervenire ad gloriam nisi prius puniantur. Ergo volunt puniri.
SC1
Sed contra, nullus petit liberari a poena quam voluntarie sustinet. Sed illi qui sunt in Purgatorio, petunt liberari,
sicut patet per multa quae in dialogo narrantur. Ergo non sustinent illam poenam voluntarie.
CO
Ad quartam quaestionem dicendum, quod aliquid dicitur voluntarium dupliciter. Uno modo voluntate absoluta;
et sic nulla poena est voluntaria, quia ex hoc est ratio poenae, quod voluntati contrariatur. Alio modo dicitur
aliquid voluntarium voluntate conditionata, sicut ustio est voluntaria propter sanitatem consequendam; et sic
aliqua poena potest esse voluntaria dupliciter. Uno modo, quia per poenam aliud bonum acquirimus; et sic ipsa
voluntas assumit poenam aliquam, ut patet in satisfactione; vel etiam quia ille libenter eam accipit, et non vellet
eam non esse, sicut accidit in martyrio.
Alio modo, quia quamvis per poenam nullum bonum nobis accrescat, tamen sine poena ad bonum pervenire non
possumus, sicut patet de morte naturali; et tunc voluntas non assumit poenam, et vellet ab ea liberari; sed eam
supportat; et quantum ad hoc voluntaria dicitur; et sic poena Purgatorii est voluntaria. Quidam autem dicunt,
quod non est aliquo modo voluntaria, quia sunt ita absorpti poenis, quod nesciunt se per poenam purgari, sed
putant se esse damnatos. Sed hoc est falsum; quia nisi scirent se liberandos, suffragia non peterent, quod
frequenter faciunt.
RA
Et per hoc patet solutio ad objecta.
Articulus 1E
AG1
Ulterius. Videtur quod animae in Purgatorio per Daemones puniantur. Quis, sicut infra, dist. 47, in fine, dicit
Magister, illos habebunt tortores in poenis quos habuerunt incentores in culpa. Sed Daemones incitant ad culpam
non solum mortalem, sed etiam venialem, quando aliud non possunt.
Ergo etiam in Purgatorio ipsi animas pro peccatis venialibus torquebunt.
AG2
Praeterea, purgatio a peccatis competit justis et in hac vita et post hanc vitam. Sed in hac vita purgantur per
poenas a diabolo inflictas, sicut patet de job. Ergo etiam post hanc vitam punientur a Daemonibus purgandi.
SC1
Sed contra, injustum est ut qui de aliquo triumphavit, ei subjiciatur post triumphum. Sed illi qui sunt in
Purgatorio, de Daemonibus triumphaverunt sine peccato mortali decedentes. Ergo non subjicientur eis puniendi
per eos.
CO
Ad quintam quaestionem dicendum, quod sicut post diem judicii divina justitia succendet ignem quo damnati in
perpetuum punientur; ita etiam nunc sola justitia divina electi post hanc vitam purgantur; non ministerio
Daemonum, quorum victores extiterunt; nec ministerio Angelorum, quia cives suos non tam vehementer
affligerent.
Sed tamen possibile est quod eos ad loca poenarum deducant, et etiam ipsi Daemones, qui de poenis hominum
laetantur, eas concomitentur, et assistant purgandis, tum ut de eorum poenis satientur, tum ut in eorum exitu a
corpore aliquid suum ibi reperiant. In hoc autem saeculo, quando adhuc locus pugnae est, puniuntur homines et a
malis Angelis, sicut ab hostibus, ut patet de job; et a bonis, sicut patet de Jacob, cujus nervus femoris Angelo
percutiente emarcuit. Et hoc etiam expresse dionysius dicit in 4 cap. De div. Nom., quod boni Angeli interdum
puniunt.
RA
|a2 Articulus 2: Utrum lignum, fenum, et stipula, quae superaedificantur, sint peccata venialia.
Articulus 2A
AG1

1813

