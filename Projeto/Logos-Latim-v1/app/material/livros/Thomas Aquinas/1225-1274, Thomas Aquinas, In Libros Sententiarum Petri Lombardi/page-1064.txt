mereretur. Unde cum opus redemptionis esset in passione completum, quia dixit: consummatum est, joan. 19,
30, et corpus sine anima non est in statu merendi, ideo corpus ejus incineratum non fuit.
RA1
Ad primum ergo dicendum, quod assimilatio illa intelligitur quantum ad illa quae sunt de veritate naturae, et
quantum ad ea quae pertinent ad opus redemptionis.
RA2
Ad secundum dicendum, quod per passionem, qua separata est anima a carne, removit a nobis mortem, et omnes
alios defectus humanae naturae, quantum ad sufficientiam causae; et ideo non oportuit quod ad removendum
incinerationem corpus ejus incineraretur.
RA3
Ad tertium dicendum, quod humilitas illa fuit necessaria ante opus redemptionis, et quando Christus erat in statu
merendi, non autem post, ut dictum est.
RA4
Ad quartum dicendum, quod compositum ex contrariis, necessario in ipsa resolvitur, nisi sit aliquid prohibens. In
Christo autem erat aliquid prohibens, scilicet virtus divinitatis, et puritas a corruptione fomitis.
RA5
Ad quintum dicendum, quod quamvis illa temperies complexionis, quae est necessitas ad formam animae, fuerit
amota in morte; non tamen inde secuta est dissolutio et putrefactio corporis, ratione praedicta.
|a3 Articulus 3: Utrum filius Dei debeat dici mortuus.
AG1
Ad tertium sic proceditur. Videtur quod Christus, vel filius Dei, non debeat dici mortuus. Ea enim quae habent
repugnantiam intellectuum ad filium Dei, de eo non praedicantur. Sed cum Dei filius sit vita, sicut dicitur joan.
14, mortuum esse habet repugnantiam intellectus cum ipso. Ergo non debet dici quod sit mortuus.
AG2
Praeterea, esse creatum convenit alicui, secundum quod est a Deo; sed corrumpi, secundum quod est ex nihilo.
Ergo magis pertinent ad defectum creaturae ea quae corruptionem important, quam nomen creaturae. Sed nomen
creaturae non dicitur de Christo, ut supra, dist. 11, dictum est.
Ergo multo minus potest dici quod sit mortuus.
AG3
Praeterea, filius Dei est divina essentia. Sed non potest dici quod divina essentia sit mortua.
Ergo non debet dici, quod filius Dei sit mortuus.
AG4
Praeterea, contradictoria non sunt vera de eodem. Sed de filio Dei vere dicitur quod est immortalis, et per
consequens non est mortuus.
Ergo non potest dici quod fuerit mortuus.
AG5
Praeterea, illud quod est partis, non praedicatur de toto. Sed mori est corporis, a quo anima separatur. Ergo
videtur quod Christus non possit dici mortuus.
SC1
Sed contra est quod dicitur in symbolo: crucifixus, mortuus, et sepultus.
SC2
Praeterea, nullus homo dicitur mortuus nisi ex eo quod anima ejus a corpore separata est.
Sed anima Christi est a corpore separata. Ergo ipse est mortuus.
SC3
Praeterea, sicut supra dictum est, redemptio non potuit convenienter fieri nisi per mortem filii Dei. Ergo si ipse
non est mortuus, videtur quod non simus adhuc redempti; quod est haereticum.
CO
Respondeo dicendum, quod sicut supra, dist. 11, quaest. 1, art. 4, dictum est, ea quae solum ad naturam
pertinent, simpliciter et sine determinatione de Christo dici possunt. Mors autem in nobis est secundum
separationem animae a corpore, et passio est secundum laesionem corporis, vel etiam secundum immutationem
animae, quae sunt partes humanae naturae: et ideo simpliciter concedendum est quod Christus mortuus est et
passus.
RA1
Ad primum ergo dicendum, quod non est ibi aliqua repugnantia intellectuum, quia mors, cum sit conditio
naturae, refertur ad humanam; unde non opponitur divinae vitae.
RA2
Ad secundum dicendum, quod nomen creaturae non magis se habet ad naturam quam ad personam; et ideo non
potest dici simpliciter ratione naturae, sicut supra dictum est; praecipue cum creatio respiciat esse, quod magis

1064

