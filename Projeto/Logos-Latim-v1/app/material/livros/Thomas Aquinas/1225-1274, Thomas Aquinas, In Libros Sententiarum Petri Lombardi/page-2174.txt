substantiam beatitudinis non pertinent. Et similiter etiam principalem poenam damnati percipient immediate a
Deo, scilicet exclusionem perpetuam a visione divina; alias autem poenas sensibiles non est inconveniens
hominibus per Daemones infligi. In hoc tamen est differentia, quia meritum exaltat, sed peccatum deprimit; unde
cum natura angelica sit altior quam humana, quidam propter excellentiam meriti intantum exaltabuntur, quod
talis exaltatio excedet altitudinem naturae et praemii in quibusdam Angelis; unde etiam quidam Angeli per
quosdam homines illuminabuntur; sed nulli homines peccatores propter aliquem gradum malitiae venient ad
illam eminentiam quae debetur naturae Daemonum.
|a3 Articulus 3: Utrum omnes homines in judicio compareant.
Articulus 3A
AG1
Ad tertium sic proceditur. Videtur quod non omnes homines in judicio compareant. Quia dicitur Matth. 19, 28:
sedebitis super sedes, judicantes duodecim tribus Israel. Sed non omnes homines pertinent ad illas duodecim
tribus. Ergo videtur quod non omnes homines compareant.
AG2
Praeterea, idem videtur per hoc quod dicitur in Psal. 1, 6: non resurgent impii in judicio.
Sed multi hominum sunt tales. Ergo in judicio non comparebunt.
AG3
Praeterea, ad hoc aliquis ad judicium adducitur, ut ejus merita discutiantur. Sed quidam sunt qui nulla merita
habuerunt, sicut pueri ante perfectam aetatem decedentes. Ergo illos in judicio comparere non est necesse.
SC1
Sed contra est quod dicitur actuum 10, quod Christus est constitutus a Deo judex vivorum et mortuorum. Sed sub
istis differentiis comprehenduntur omnes homines, qualitercumque vivi a mortuis distinguantur. Ergo omnes
homines in judicio comparebunt.
SC2
Praeterea, Apoc. 1, 7, dicitur: ecce venit cum nubibus, et videbit eum omnis oculus. Hoc autem non esset, si non
omnes homines in judicio comparerent.
Ergo etc..
CO
Respondeo dicendum ad primam quaestionem, quod potestas judiciaria Christo homini collata est in praemium
humilitatis quam in passione exhibuit. Ipse autem sua passione sanguinem pro omnibus fudit quantum ad
sufficientiam, licet non in omnibus effectum habuit propter impedimentum in aliquibus inventum. Et ideo
congruum est ut omnes homines in judicio congregentur ad videndum ejus exaltationem in humana natura,
secundum quam constitutus est a Deo judex vivorum et mortuorum.
RA1
Ad primum ergo dicendum, quod sicut dicit Augustinus, 20 de CIV. Dei, non quia dictum est, judicantes
duodecim tribus Israel, tribus levi, quae tertiadecima est, judicanda non erit, aut solum illum populum, non etiam
gentes ceteras judicabunt.
Ideo autem per duodecim tribus omnes aliae gentes significatae sunt, quia per Christum in sortem duodecim
tribuum omnes gentes sunt vocatae.
RA2
Ad secundum dicendum, quod hoc quod dicitur: non resurgent impii in judicio, si referatur ad omnes peccatores,
sic intelligendum est, quod non resurgent ad hoc quod judicent. Si autem impii dicantur infideles; sic
intelligendum est quod non resurgent ad hoc quod judicentur, quia jam judicati sunt; sed omnes resurgent, ut in
judicio compareant ad gloriam judicis intuendam.
RA3
Ad tertium dicendum, quod etiam pueri ante perfectam aetatem decedentes in judicio comparebunt; non autem ut
judicentur, sed ut videant gloriam judicis.
Articulus 3B
AG1
Ulterius. Videtur quod nulli boni in judicio judicentur. Quia joan. 3, 18: qui credit in eum, non judicabitur. Sed
omnes boni crediderunt in eum. Ergo non judicabuntur.
AG2
Praeterea, illi non sunt beati quibus est incerta sua beatitudo: ex quo Augustinus probat, Daemones nunquam
fuisse beatos. Sed sancti homines nunc sunt beati. Ergo certi sunt de sua beatitudine. Sed quod est certum, non
adducitur in judicium. Ergo boni non judicabuntur.
AG3

2174

