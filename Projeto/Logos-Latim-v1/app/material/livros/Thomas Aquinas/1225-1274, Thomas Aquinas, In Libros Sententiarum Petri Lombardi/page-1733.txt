rationes dolendi in inferno de pluribus malis consecutis ex suo peccato; et sic loquitur Hieronymus; unde non
oportet quod contritio sit nisi de peccatis praeteritis.
Articulus 2E
AG1
Ulterius. Videtur quod homo debeat conteri de peccato alieno. Non enim petit aliquis indulgentiam nisi de
peccato de quo contritus est. Sed de peccatis alienis indulgentia petitur in Psal. 18, 13: ab alienis parce servo tuo.
Ergo debet homo conteri de peccatis alienis.
AG2
Praeterea, homo ex caritate tenetur diligere proximum sicut seipsum. Sed propter dilectionem sui et de malis suis
dolet, et bona desiderat. Ergo cum teneamur proximo desiderare bona gratiae sicut et nobis, videtur quod
debeamus de culpa ejus dolere, sicut et de nostris. Sed contritio nihil aliud est quam dolor de peccatis. Ergo
homo debet conteri de peccatis alienis.
SC1
Sed contra, contritio actus poenitentiae virtutis est. Sed nullus poenitet nisi de his quae ipse fecit.
Ergo nullus conteritur de peccatis alienis.
CO
Ad quintam quaestionem dicendum, quod illud idem conteritur quod prius durum et integrum fuit; unde patet
quod contritio pro peccato sit in eodem in quo peccati duritia praecessit; et sic de alienis peccatis non est
contritio.
RA1
Ad primum ergo dicendum, quod ab alienis peccatis sibi parci propheta precatur, inquantum ex consortio
peccatorum aliquis per consensum aliquam immunditiam contrahit, sicut scriptum est, psalm. 17, 22: cum
perverso perverteris.
RA2
Ad secundum dicendum, quod de peccatis aliorum dolere debemus; non tamen oportet quod de eis conteramur,
quia non omnis dolor de peccato praeterito est contritio, ut ex dictis patet.
Articulus 2F
AG1
Ulterius. Videtur quod non requiratur de singulis peccatis mortalibus contritio. Est enim motus contritionis in
justificatione in instanti. Sed in instanti non potest homo recogitare singula peccata.
Ergo non oportet quod sit contritio de singulis.
AG2
Praeterea, contritio debet esse de peccatis secundum quod avertunt a Deo; quia conversio ad creaturam sine
aversione a Deo contritionem non requirit. Sed omnia peccata mortalia conveniunt in aversione. Ergo contra
omnia sufficit una contritio.
AG3
Praeterea, plus conveniunt peccata mortalia actualia ad invicem, quam actualia et originale.
Sed unus baptismus delet omnia actualia, et originale.
Ergo una contritio generalis delet omnia peccata mortalia.
SC1
Sed contra, diversorum morborum diversae sunt medicinae: quia non sanat oculum quod sanat calcaneum, ut
Hieronymus dicit. Sed contritio est medicina singularis contra unum tantum mortale.
Ergo non sufficit una communis de omnibus.
SC2
Praeterea, contritio per confessionem explicatur.
Sed oportet singula peccata mortalia confiteri. Ergo et de singulis conteri.
CO
Ad sextam quaestionem dicendum, quod contritio potest dupliciter considerari; scilicet quantum ad sui
principium, et quantum ad terminum.
Et dico principium contritionis cogitationem qua quis cogitat de peccato et dolet, etsi non dolore contritionis,
saltem dolore attritionis; terminus autem contritionis est, quando dolor ille jam gratia informatur. Quantum ergo
ad principium contritionis, oportet quod sit de singulis peccatis quae quis in memoria habet; sed quantum ad
terminum sufficit quod sit una communis de omnibus; tunc enim ille motus agit in VI omnium dispositionum
praecedentium.
RA1
Et per hoc patet responsio ad primum.
RA2

1733

