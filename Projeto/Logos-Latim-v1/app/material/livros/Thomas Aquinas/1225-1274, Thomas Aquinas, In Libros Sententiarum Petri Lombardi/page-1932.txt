AG3
Praeterea, non defuerunt verba evangelistis ad exprimendum suam intentionem. Sed nunquam expresserunt,
quod joseph amplius eam non cognosceret.
Ergo post Christi generationem matrimonium fuit consummatum.
AG4
Praeterea, joseph dicitur pater Christi in pluribus evangelii locis, et dicitur etiam habere fratres; quod non esset,
si matrimonium illud nunquam fuisset consummatum. Ergo etc..
AG5
Praeterea, duo corpora non possunt simul esse in eodem loco. Ergo Christus non potuit exire de ventre matris
integritate virginitatis manente; et sic non fuit inconveniens quod matrimonium illud consummaretur.
AG6
Praeterea, Abraham et alii patres qui conjugiis usi sunt, maximae dignitatis fuerunt. Ergo nihil deperisset matri
Christi, si matrimonium consummasset.
AG7
Praeterea, Helvidius objicit: si turpe est Christo matrem cognosci post partum, quanto magis per genitalia
virginis esse natum.
SC1
Sed contra, virginitas corruptioni praeponitur.
Sed mater Christi debuit esse in excellentissimo statu.
Ergo debuit esse virgo: et sic non debuit illud matrimonium consummari.
SC2
Praeterea, non est probabile quod joseph auderet uterum quem templum Dei noverat, attingere, ut Hieronymus
dicit.
CO
Respondeo dicendum, quod mater Christi ante partum et in partu et post partum in aeternum virgo permansit.
Sed ejus virginitati ante partum Judaei et ebionitae derogant, dicentes, Christum ex joseph semine esse natum.
Ejus autem virginitati in partu Philosophi derogabant, dicentes, non posse duo corpora esse in eodem loco. Sed
virginitati ejus post partum Helvidius quidam idiota et sacerdos ausus est derogare, quod loquacitatem facundiam
aestimans, accepta materia disputandi, a blasphemiis matris Dei incepit, dicens eam post partum a joseph
cognitam; et contra quem Hieronymus librum conscripsit.
RA1
Ad primum ergo dicendum, quod antequam non semper denotat ordinem ad illud quod futurum est secundum rei
veritatem, sed quandoque ad illud quod futurum speratur secundum communem cursum, secundum quod dicitur:
iste, antequam haberet viginti annos, mortuus est; et sic est in proposito.
Et similiter ly donec, quandoque significat hoc quod praecessit, terminari veniente eo quod expectatur, ut cum
dicitur: sede hic, donec veniam; quandoque autem non sic, ut cum dicitur 1 corinth. 15, 25: oportet illum regnare,
donec ponat omnes inimicos sub pedibus ejus: non quod tempus regni ejus finiatur ad subjectionem inimicorum;
sed subjectio inimicorum in tempore regni includitur.
RA2
Ad secundum dicendum, quod primogenitus dicitur ante quem nullus, quamvis post ipsum non sit alius: alias
unigeniti jus primogeniturae non haberent, nec debuissent Deo offerri in lege: quod falsum est.
RA3
Ad tertium dicendum, quod evangelistae ex eo quod minus est credibile, dimiserunt intelligendum hoc quod
magis credibile est. Minus autem credibile est quod virgo concipiat (quod evangelistae dixerunt), quam quod
post partum virgo conservetur; et ideo non curaverunt hoc dicere.
RA4
Ad quartum dicendum, quod joseph dicitur pater Christi putativus, ut patet Luc. 3. Et iterum Christus fuit filius
ejus adoptivus, ut quidam dicunt.
Alii autem dicti sunt fratres ejus ratione cognationis, quia erant de eadem familia: quia nec maria alium filium
habuit, nec joseph, qui etiam virgo fuit, ut dicitur.
RA5
Ad quintum dicendum, quod verum est per naturam; sed per miraculum potest fieri quod duo corpora sint in
eodem loco, ut infra, dist. 44, dicetur.
Partus autem ille et conceptus totus miraculosus fuit. Quidam tamen dicunt, quod Christus tunc dotem subtilitatis
assumpsit. Sed primum est melius.
RA6
Ad sextum dicendum, quod quamvis status conjugii consummati sit bonus, tamen status virginitatis est multo
altior; et hic matri Dei debebatur.
RA7

1932

