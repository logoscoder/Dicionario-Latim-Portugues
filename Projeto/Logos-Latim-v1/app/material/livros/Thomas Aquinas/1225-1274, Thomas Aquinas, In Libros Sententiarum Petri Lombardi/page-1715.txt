Praeterea, Ambrosius dicit, quod praecedit quiddam in peccatoribus quo digni sunt justificatione. Sed ad
justitiam pertinet reddere alicui hoc quo dignus est.
Ergo justificatio reducitur ad attributum justitiae.
SC1
Sed contra, miseria hominis in peccato principaliter consistit; miseros enim facit populos peccatum ipsum. Sed
miseriam removere ad misericordiam pertinet. Ergo cum justificatio sit peccatorum remissio, videtur quod ad
attributum misericordiae reducatur.
SC2
Praeterea, justificatio fit per gratiam. Sed gratia est effectus misericordiae, ut patet per illud quod apostolus
inducit Rom. 9, 15: miserebor cujus miserebor, et misericordiam praestabo, cujus miserebor.
Ergo pertinet ad misericordiam.
CO
Ad quartam quaestionem dicendum, quod in omni actione quam Deus in creatura facit omnia attributa
concurrunt (alias ejus actio non esset perfecta), sed tamen aliqua ipsius actio vel effectus actionis uni attributo
appropriatur magis quam alteri, inquantum illud attributum magis manifestatur per talem actionem vel effectum
quam per aliud; sicut per revelationem futurorum manifestatur plenitudo divinae sapientiae; et ideo sapientiae
appropriatur. Et quia in justificatione impii maxime divina misericordia manifestatur, ideo ad hoc attributum
reducitur.
RA1
Ad primum ergo dicendum, quod difficultas quae est in justificatione impii, maxime est ex incongruentia impii
ad justificationis effectum suscipiendum; et ideo quando talis effectus in ipsum inducitur, magis indicat
misericordiam quam potentiam.
Sed effectus creationis difficultatem habet propter magnitudinem facti, vel propter modum faciendi, quia ex
nihilo fit aliquid; et ideo manifestat maxime potentiam.
RA2
Ad secundum dicendum, quod justificatio manifestat justitiam divinam sicut causam exemplarem, sed
misericordiam sicut causam efficientem: effectus autem proprie causae efficienti respondet. Sed bonitas
creaturae manifestat bonitatem divinam utroque modo: quia bonitas movet ipsum ad communicandum similem
bonitatem. Sed misericordia magis movet ad justificandum quam justitia.
RA3
Ad tertium dicendum, quod illud non est intelligendum, quod aliquis ante justificationem sit sufficienter dignus;
alias gratia non esset gratia; sed quia est in ipso aliqua dispositio ad justificationem, qua est minus indignus
quam alii; unde talis dignitas ad justitiam non sufficit.
|a2 Articulus 2: Utrum praeparatio, per quam aliquis facit quod in se est, ad justificationem praeexigatur.
Articulus 2A
AG1
Ad secundum sic proceditur. Videtur quod praeparatio, per quam aliquis facit quod in se est, ad justificationem
non praeexigatur. Ille enim qui ad peccandum nititur, non praeparat se ad faciendum quod in se est. Sed
aliquando aliquis justificatur qui ad peccatum tendit, sicut de Paulo patet actuum 9. Ergo praedicta praeparatio ad
justificationem non praeexigitur.
AG2
Praeterea, major est caritas in Deo quam illa quam homini praecipit. Sed homini praecipit ut benefaciat inimicis,
Matth. 5. Ergo ipse multo fortius benefacit justificando his qui peccando inimicitias contra ipsum exercent; et sic
idem quod prius.
AG3
Praeterea, Dei bonitate nihil majus cogitari potest. Sed bonum est diffusivum sui, secundum dionysium. Cum
ergo major diffusio bonitatis esset, si etiam renitentibus daretur gratia, videtur quod gratiae infusio, per quam fit
justificatio, praeparationem non praeexigat.
SC1
Sed contra, ille qui clausum habet oculum materialem, non potest lumen materiale suscipere. Sed ille qui se non
praeparat faciendo quod in se est, non aperit oculum spiritualem, quem peccando clausit. Ergo non potest lumen
gratiae spiritualis recipere; et sic non potest justificari.
SC2
Praeterea, Augustinus dicit: qui creavit te sine te, non justificabit te sine te. Ergo praeexigitur praeparatio ex
parte nostra.
CO
Respondeo dicendum ad primam quaestionem, quod voluntas, quae est susceptiva perfectionis justitiae, non
potest huic perfectioni subjici ab extrinseco agente cui nil conferat; quia hoc esset per violentiam agens, quae in
1715

