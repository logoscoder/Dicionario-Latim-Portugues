acquirendi secundum aliquid sui: et ideo nec sibi nec aliis merentur: quia quod impetrant modo nobis, contingit
ex hoc quod prius dum viverent, meruerunt ut hoc impetrarent.
RA3
Ad tertium dicendum, quod Christus est modo tantum comprehensor; tunc autem erat et viator et comprehensor:
et ideo tunc mereri potuit, nunc autem non.
RA4
Ad quartum dicendum, quod ille qui meretur, non oportet quod proficiat quantum ad rationem merendi: hoc
enim accidit sibi ex hoc quod radix merendi, scilicet caritas, non est in ipsius merito: sed oportet quod omnis qui
meretur, proficiat quantum ad mercedem quam meretur, ut scilicet eam sibi debitam faciat vel simpliciter, vel
quantum ad aliquem modum quo sibi prius debita non erat.
RA5
Ad quintum dicendum, quod liberum arbitrium Christi non erat determinatum ad unum secundum numerum, sed
ad unum secundum genus, scilicet ad bonum, quia in malum non potest; sed tamen hoc potest facere et non
facere; et hoc non excludit libertatem arbitrii, quia posse peccare non est libertas arbitrii nec pars libertatis, ut
dicit Anselmus. Et haec quidem determinatio ex perfectione liberi arbitrii contingit secundum quod per habitum
gratiae et gloriae terminatur in eo ad quod est naturaliter ordinatum, scilicet in bono: quia liberum arbitrium,
quamvis in nobis se habeat ad bonum et ad malum, non tamen est propter malum, sed propter bonum. Vel
dicendum, quod si etiam esset determinatum ad unum numero, sicut ad diligendum Deum (quod non facere non
potest), tamen ex hoc non amittit libertatem, aut rationem laudis sive meriti: quia in illud non coacte, sed sponte
tendit; et ita est actus sui Dominus.
RA6
Ad sextum dicendum, quod Christus non meretur secundum divinitatem, secundum quam habet quod omnia sunt
sua; sed meretur secundum humanitatem, ex qua non habet quod omnia sunt sua.
RA7
Et per hoc patet solutio ad septimum: quia a filio Dei meremur ratione divinitatis suae, ex qua parte ipse non
merebatur.
|a3 Articulus 3: Utrum Christus ab instanti suae conceptionis potuerit mereri.
AG1
Ad tertium sic proceditur. Videtur quod Christus non potuerit mereri in instanti suae conceptionis.
Nullus enim meretur nisi agendo. Sed prius est esse rei quam ejus agere. Ergo in primo instanti conceptionis
quando Christus primo habuit esse secundum humanam naturam, non potuit mereri.
AG2
Praeterea, opus meritorium cum deliberatione est, cum sit ex electione liberi arbitrii, quae sequitur consilium.
Sed deliberatio, cum sit quidam motus, requirit tempus. Ergo in primo instanti conceptionis mereri non potuit.
AG3
Praeterea, quidquid Christus habuit in primo instanti suae conceptionis, habuit ab alio, non a se. Sed meriti sui
ipse causa fuit. Igitur in primo instanti conceptionis non meruit.
AG4
Praeterea, sicut meritum est per liberum arbitrium, ita et peccatum. Sed diabolus non potuit peccare in primo
instanti suae creationis. Ergo nec anima Christi in primo instanti creationis suae potuit mereri. Sed primum
instans conceptionis fuit primum instans creationis animae. Ergo in illo instanti mereri non potuit.
AG5
Praeterea, Christus quantum ad corpus, in pueritia erat similis aliis pueris. Sed alii pueri propter imbecillitatem
organorum corporalium non habent perfectam imaginationem, nec usum liberi arbitrii. Per consequens ergo nec
Christus: et ita tunc, ut videtur, mereri non potuit.
SC1
Sed contra, Christus in primo instanti suae conceptionis fuit vir. Hierem. 31, 22: novum faciet Dominus super
terram: femina circumdabit virum.
Sed perfecti viri est mereri. Ergo Christus in primo instanti suae conceptionis potuit mereri.
SC2
Praeterea, perfectior est anima perfecta prima et secunda perfectione, quam perfecta solum perfectione prima.
Sed Christo non accrevit aliqua spiritualis perfectio. Ergo cum operatio sit perfectio secunda, et habitus perfectio
prima; quandocumque habuit habitum virtutis, habuit actum ejus.
Sed actu virtutis merebatur. Ergo Christus in instanti conceptionis merebatur.
CO
Respondeo dicendum, quod Christo debemus attribuere secundum animam, omnem perfectionem spiritualem
quae sibi potest attribui; unde, cum possibile sit ipsum in primo instanti suae conceptionis actum meritorium
perfecisse, dicendum est, Christum in primo instanti suae conceptionis meruisse. Quod enim aliqua res in primo
instanti in quo est non possit suam actionem habere, non potest contingere nisi tribus modis. Primo ex hoc quod
1033

