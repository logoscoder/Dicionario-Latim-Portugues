Praeterea, secundum dionysium, nihil est divinius quam Dei cooperatorem fieri. Hoc autem fit per exercitium
activae, qua homo aliorum reductioni in Deo studet. Ergo videtur esse nobilissimum.
SC1
Sed contra est quod dicit Dominus, Luc. 10, 43: maria optimam partem elegit. Per mariam autem vita
contemplativa significatur. Ergo vita contemplativa nobilior est quam activa.
SC2
Praeterea, quanto vita alicujus est caelesti vitae similior, tanto est nobilior. Sed vita contemplativa est similior
caelesti quam activa: quia in caelesti vita, ut dicit Augustinus, vacabimus et videbimus; videbimus et amabimus;
amabimus et laudabimus: quod ad vitam contemplativam pertinet. Ergo vita contemplativa est nobilior quam
activa.
CO
Respondeo dicendum ad primam quaestionem, quod duplex est ratio boni. Aliquid enim dicitur bonum, quod
propter seipsum est desiderandum: et sic vita contemplativa simpliciter melior est quam activa, inquantum magis
assimilatur illi vitae ad quam per activam et contemplativam nitimur pervenire; unde et contemplativa est finis
activae, et fini ultimo vicinior. Aliquid vero dicitur bonum quasi propter aliud eligendum; et in hac via vita
activa praeeminet contemplativae.
Vita enim contemplativa non ordinatur ad aliquid aliud in ipso in quo est: quia vita aeterna non est nisi quaedam
consummatio contemplativae vitae, quae per vitam contemplativam in praesenti quodammodo praelibatur: unde
non restat quod ordinetur ad aliud, nisi secundum quod bonum unius hominis ordinatur ad bonum multorum, ad
quod propinquius se habet vita activa quam contemplativa.
Unde activa quantum ad hanc partem quae saluti proximorum studet, est utilior quam contemplativa; sed
contemplativa est dignior: quia dignitas significat bonitatem alicujus propter seipsum, utilitas vero propter aliud.
Sed vita activa quae non ad alium, sed ad seipsum tantum ordinatur, neque dignior neque utilior est quam
contemplativa, immo comparatur ad contemplativam sicut utile ad id ad quod est utile.
RA1
Ad primum igitur dicendum, quod vita contemplativa propter activam intermittitur ad tempus, non simpliciter;
seu ratione utilitatis, non ratione dignitatis.
RA2
Ad secundum dicendum, quod sicut bonum unius consistit in actione et contemplatione; ita et bonum
multitudinis, secundum quod contingit multitudinem contemplationi vacare. Sed ad bonum multitudinis
pervenitur per regimen activae vitae: unde ex hoc non probatur quod activa sit dignior, sed utilior.
RA3
Ad tertium dicendum, quod politica, ut dicit Philosophus in 6 ethic., non praecipit sapientiae, et aliis quae ad
vitam contemplativam pertinent, sed imperat quaedam propter ipsa; sicut etiam imperat quaedam propter Deum,
cui praecipit sic vel sic cultum exhiberi.
RA4
Ad quartum dicendum, quod intelligendum est ratione utilitatis in alterum provenientis.
Articulus 4B
AG1
Ulterius. Videtur quod etiam vita contemplativa sit majoris meriti quam activa. Gregorius enim dicit in
moralibus: contemplativa major est merito quam activa: quia activa in usu praesentis operis laborat;
contemplativa vero in sapore intimo venturam jam requiem degustat.
AG2
Praeterea, supra dictum est, distinct. 30, quaest. Unica, art. 4, quod magis consistit meritum in dilectione Dei
quam proximi. Sed in contemplativa vita homo magis insistit dilectioni Dei, in activa autem magis proximi. Ergo
contemplativa est majoris meriti quam activa.
AG3
Praeterea, quanto magis aliquid beneficiatur a Deo, tanto est majoris meriti. Sed secundum Philosophum in 10
ethic., Deus maxime beneficiat eos qui contemplationi student, quasi sibi simillimos. Ergo videtur quod vita
contemplativa plus habeat de merito quam activa.
SC1
Sed contra, totum meritum hominis consistit in acceptatione divina. Sed Gregorius dicit super Ezech.: nullum
sacrificium est Deo magis acceptum quam regimen animarum. Ergo cum hoc pertineat ad laborem activae,
videtur quod in activa sit majus meritum.
SC2
Praeterea, meritum contra praemium dividitur.
Sed contemplativa vita plus habet de ratione praemii quam activa: quia pascitur a Domino contemplativa, sed
activa pascit, ut dicit Gregorius.
Ergo activa plus habet de merito.
1293

