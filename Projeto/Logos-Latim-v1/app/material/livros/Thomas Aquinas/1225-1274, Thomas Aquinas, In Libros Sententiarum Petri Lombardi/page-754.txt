Ad quintum dicendum, quod in habitu includitur rectitudo finis; quia ad virtutem, ut Philosophus in 2 ethic.
Dicit, exiguntur tria.
Primo quidem si sit sciens; deinde si volens propter bonum, in quo includitur ordo ad finem; tertium, si firme et
immutabiliter operatur. Et ideo si bonitas actus procedat ex habitu, non removetur quin judicetur ex fine.
EX
Item rectae sunt voluntates, et omnes sibimet religatae, si bona est illa ad quam cunctae referuntur.
Hoc intelligendum est, si referantur ad rectam voluntatem, quasi ex se ordinatae ad illam; ita quod recta voluntas
sit finis actus voluntatis, et non tantum agentis, ut dictum est.
Non debemus ideo evangelizare, ut manducemus.
Istud simpliciter verum est: quia manducare non potest esse finis evangelizandi nec proximus nec ultimus; sed
est quaesitum ab evangelizante ad facultatem evangelizandi conservandam; et ideo Magister infra in solutione
hoc verbum non exponit.
Finis vero voluntatis est vel illud quod volumus...
Vel potius illud propter quod illud volumus.
Quia omne bonum rationem finis habet; bonum autem objectum est voluntatis; ideo quodlibet volitum quod est
objectum voluntatis, finis potest dici; sed magis proprie dicitur finis illud in quod ultimo voluntas tendit, quia
hoc est ab ea primo volitum; et ideo in 3 ethic. Dicitur, quod voluntas est finis, electio vero eorum quae sunt ad
finem.
Intentio vero interdum pro voluntate, interdum pro fine voluntatis accipitur. Intentio proprie loquendo actum
voluntatis significat, ut dictum est, sed finem non significat, nisi materialiter nomen sumatur, ut scilicet sumatur
intentio pro re intenta, sicut et fides sumitur pro re credita.
Finis vero voluntatis est delectatio bona vel mala.
Delectatio dicitur bona quae consequitur operationem bonam, et mala quae consequitur malam, ut ex 10 ethic.
Patet.
Intentio ad illud respicit propter quod volumus.
Intentio enim includit actum rationis; et ideo respicit ad id ad quod aliquid ordinatum est; sed voluntas nominat
actum voluntatis absolute, cujus non est ordinare vel conferre; et ideo voluntas respicit id in quod immediate
fertur.
Et alia quidem videtur voluntas esse qua volo habere vitam, et alia qua pauperi subvenire volo.
Quomodo sit eadem, et quomodo alia, dictum est; unde utraque opinio secundum aliquid veritatem habet.

|+d39.q1 Distinctio 39, Quaestio 1
|a0 Prologus
Ostenso quod rectitudo voluntatis et perversitas est ex fine; hic inquirit, utrum in voluntate possit esse perversitas
et peccatum; et dividitur in partes duas: in prima ostendit quomodo in voluntate peccatum esse potest; et quia
peccatum non est nisi secundum deviationem ab eo ad quod aliquid naturaliter ordinatur; in secunda parte
inquirit, quomodo voluntas naturaliter in bonum tendat, ibi: praeterea quaeri solet, quo modo intelligendum sit
quod ait Ambrosius. Prima dividitur in duas: in prima movet quaestionem; in secunda ponit responsionem, ibi:
ad hoc autem facile respondent qui dicunt, omnia quae sunt, inquantum sunt, bona esse; et dividitur in duas: in
prima ponit responsionem secundum primam opinionem supra memoratam, quae ponit omnia, inquantum sunt
bona, esse a Deo; in secunda respondet secundum aliam opinionem, quae ponit actus peccatorum nullo modo
bonos esse, nec a Deo, ibi: qui vero dicunt voluntates malas peccata esse, et nullo modo bona, brevius
respondent. Circa primum facit tria: primo respondet ad quaestionem; secundo objicit contra responsionem, et
solvit, ibi: ubi potest ab eis rationabiliter quaeri; tertio iterum contra objectionem solutionis, objectionem movet,
et solvit, ibi: sed adhuc quaeritur, quare hujus naturalis potentiae actus peccatum sit.
Hic est triplex quaestio. Prima quaestio, utrum peccatum sit in voluntate. Secunda, quomodo homo naturaliter
bonum velit. Tertia de hoc quod dicit, quod superior scintilla rationis extingui non potest.
Circa primum quaeruntur duo: 1 utrum in voluntate possit esse perversitas peccati; 2 utrum in actibus aliarum
potentiarum possit esse peccatum.
|a1 Articulus 1: Utrum voluntas possit perverti per peccatum.
AG1
Circa primum sic proceditur. Videtur quod voluntas per peccatum perverti non possit. Voluntas enim ad
imaginem pertinet; nec tantum secundum quod est potentia, sed etiam, ut videtur, ratione actus; quia respectu
quorumdam objectorum salvatur ratio perfecta imaginis in tribus potentiis, ut in 1 Lib., 3 dist., quaest. 4, art. 2,
dictum est.

754

