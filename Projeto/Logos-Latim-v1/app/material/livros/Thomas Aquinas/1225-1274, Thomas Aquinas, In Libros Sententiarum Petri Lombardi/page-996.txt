Ad primum ergo dicendum, quod, sicut ipsemet dionysius se ibidem exponit, dicitur Christus per Angelos
ordinatus, non quia ipse ab eis illuminationem accipit, sed quia de his quae ad ipsum pertinebant circa ipsum
gerenda, per Angelos alii instruebantur, sicut joseph de fuga in Aegyptum, et de reditu de Aegypto, ut dicitur
Matth. 2: ipse enim per se in his eos instruere non volebat; ut ab aliis pueris non differret, et ulterius ut veritas
assumptae naturae probaretur.
RA2
Ad secundum dicendum, quod quamvis Angeli Christum non illuminarent, tamen ei ministraverunt, ut patet
Matth. 4, et ad hoc ministerium illa confortatio pertinebat; non enim confortabatur instruendo, sed eo modo quo
ex colloquio et praesentia amicorum et familiarium homo naturaliter confortatur in tristitiis, ut in hoc quoque
veritas assumptae naturae appareret.
RA3
Ad tertium dicendum, quod Deus venerat nos liberare, sicut a morte, ita et a legis onere; et ideo sicut mortem pro
nobis subiit, ut nos a morte liberaret, ita et legalia in seipso recepit ut eos qui sub lege erant, redimeret; ad Gal. 4,
5. Non autem venit ut nos ab ordine caelestis hierarchiae educeret; et ideo non est similis ratio. Et praeterea
Christus a legalibus nihil accepit secundum animam; sed tantum in corpore ejus gerebantur exterius, sicut
circumcisio, et hujusmodi; sed leges caelestis hierarchiae ad animam pertinent: Christi autem anima non
subjacebat alicui imperfectioni, sicut corpus subjacebat passibilitati.
RA4
Et per hoc patet solutio ad quartum: quia enim corpus ejus nondum erat glorificatum, poterat aliquam
impressionem a corporibus caelestibus accipere; anima autem quae glorificata erat et super Angelos exaltata,
nihil poterat ab eis accipere.
|a4 Articulus 4: Utrum anima Christi habuit omnipotentiam, sicut et omnium scientiam.
AG1
Ad quartum sic proceditur. Videtur quod anima Christi habuit omnipotentiam, sicut et omnium scientiam. Primo
per hoc quod dicitur matth.
Ult.; 18: data est mihi omnis potestas in caelo et in terra; et loquitur secundum humanam naturam.
Ergo secundum humanam naturam habuit omnipotentiam.
AG2
Praeterea, Christus habuit omnium scientiam.
Sed scientia est practica et speculativa. Ergo et ipse habuit de omnibus rebus scientiam practicam.
Sed scientia practica est secundum quam aliquis scit facere aliquid, et potest facere: quia scientia practica est
causa rerum. Ergo anima Christi habuit omnipotentiam.
AG3
Praeterea, anima humana est imago trinitatis per potentiam, voluntatem, et scientiam. Sed anima Christi,
inquantum fuit imago Dei, capax fuit omnis scientiae. Ergo pari ratione omnipotentiae.
AG4
Praeterea, sicut potentia Dei est infinita, ita et scientia. Sed infinitas scientiae non prohibet quin omnium scientia
Christo communicata sit. Ergo nec infinitas potentiae prohibet quin sibi omnipotentia communicata sit.
AG5
Praeterea, sicut in anima humana est possibilitas ad recipiendum omnia per intellectum possibilem, quo est
omnia fieri; ita est in ea possibilitas ad faciendum omnia per intellectum agentem, quo est omnia facere. Sed
Christo est communicata omnium scientia, inquantum anima ejus est receptiva omnium. Ergo similiter debuit
sibi communicari omnipotentia.
SC1
Sed contra, potentia habet rationem principii, ut dicitur in 5 metaph.. Sed non potuit communicari animae Christi
quod esset principium omnium: quia sic esset primum principium, quod est solius Dei. Ergo non potuit
communicari omnipotentia.
SC2
Praeterea, per potentiam Dei, anima Christi conservatur in esse. Sed non potuit sibi communicari ut ipsa seipsam
conservaret in esse: quia sic non esset creatura. Ergo non potuit sibi omnipotentia communicari.
SC3
Praeterea, nullius substantiae finitae est virtus activa infinita. Sed anima Christi est substantia finita.
Ergo non potuit sibi communicari infinita potentia, quae est omnipotentia.
CO
Respondeo dicendum, quod unumquodque est activum, secundum quod est ens actu; unde quanto aliqua habent
deficientius esse, tanto minus sunt activa; sicut patet de materia prima in qua non est activa potentia, quia tenet
ultimum gradum in entibus; et ideo potentia activa commensuratur essentiae. Et propter hoc, sicut animae Christi
non potuit communicari quod haberet infinitatem essentiae, ita nec omnipotentia sibi communicari potuit nec
alicui creaturae communicari potest. Credo tamen quod omnis potentia quae alicui creaturae communicari potest,
996

