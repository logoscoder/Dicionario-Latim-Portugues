aequalitas ab Augustino; species et pulchritudo ab Hilario. Inquantum autem sapientia est, congruit ad
restaurationem: quia decet ut quae in sapientia facta sunt, per sapientiam restaurentur; et etiam servituti a qua
homo liberandus erat, qui in eam seductus quodammodo devenerat: et ideo decebat ut per sapientiam a seductore
liberaretur. Ipse etiam homo peccavit per appetitum scientiae: unde per sapientiam liberandus erat. Inquantum
autem est virtus et brachium patris, congruit ad victoriam de hoste capiendam; Luc. 1, 51: fecit potentiam in
brachio suo. Inquantum vero est aequalitas, congruit etiam morbo qui sanandus erat: uterque enim, scilicet homo
et diabolus, peccaverat, appetendo aequalitatem; ille potentiae, iste scientiae. Inquantum vero species et
pulchritudo est, congruit reparationi, ut per ipsum deturpatio imaginis per peccatum inducta amoveatur.
Patri vero non convenit incarnatio, praecipue propter proprietatem innascibilitatis: non enim decet ut qui in
deitate est pater, in humanitate sit filius: sic enim filius Dei patris esset nepos virginis, si ipsa virgo mater esset
Dei patris. Similiter etiam nec spiritui sancto convenit, ne filii nomen in plures personas transferatur.
RA1
Ad primum ergo dicendum, quod in incarnatione ostenduntur sapientia, potentia et bonitas; et ideo efficientia
incarnationis toti trinitati attribuitur; sed tamen opus quod Deo incarnato debebatur, per filium expleri decuit,
rationibus dictis in corpore hujus articuli: et ideo tota trinitas carnem soli filio univit.
RA2
Ad secundum dicendum, quod potentis non est ut per potentiam minus potentem vincat: hoc enim videtur
violentum, et non laudabile, sed per justitiam et sapientiam: et ideo per filium debuit pater hostem vincere. Vel
dicendum, quod quamvis potentia attribuatur patri, eo quod ipse est principium totius deitatis, tamen filius etiam
dicitur virtus patris, per quam in creatura operatur: unde et brachium patris dicitur, ut exponit Gregorius illud job
40: si habes brachium sicut Deus; et ideo decenter per filium Deus pater diabolum vicit.
RA3
Ad tertium dicendum, quod tria opera tribus personis appropriantur: creatio, quasi prima, patri, qui est
principium non de principio: glorificatio, quae est ultimus finis, spiritui sancto, ratione bonitatis: recreatio, quae
media est, filio, qui est media in trinitate persona.
RA4
Ad quartum dicendum, quod quamvis patris sit adoptare, tamen decenter nos per filium adoptavit, cujus est
hereditas; ut sic per verum heredem ipsa adoptatio acceptaretur, et firma ostenderetur; et ut filii adoptivi haberent
verum filium ducem, quem imitarentur illi quos praescivit conformes fieri imagini filii sui, ut ipse sit
primogenitus in multis fratribus: Rom. 8.
RA5
Ad quintum dicendum, quod spiritus sanctus dicitur persona maxime vicina nobis propter caritatem, per quam
nobis omnia dona donantur; sed filius est magis nobis vicinus quantum ad congruentiam incarnationis, rationibus
dictis.
RA6
Ad sextum dicendum, quod caritas Dei est causa incarnationis: et ideo causalitas incarnationis, quamvis sit
communis tribus personis, appropriatur tamen spiritui sancto, ut infra dicetur, dist. 4: non tamen ex hoc sequitur
quod spiritus sanctus debuerit incarnari.
|a3 Articulus 3: Utrum pater potuit carnem assumere, et etiam spiritus sanctus.
AG1
Ad tertium sic proceditur. Videtur quod pater carnem assumere non potuerit. Quia, ut dicit Anselmus, minimum
inconveniens est Deo impossibile. Sed si pater carnem assumeret, sequeretur inconveniens, ut scilicet essent in
trinitate plures filii, quod in confusionem quamdam vergeret personarum.
Ergo pater carnem assumere non potuit.
AG2
Item opposita non possunt jungi in eodem, etiam per miraculum. Sed in patre est quaedam proprietas, quae
dicitur innascibilitas, secundum quam dicitur non esse ex alio, cui nascibilitas opponitur.
Ergo non potuit pater de virgine nasci, quod diceretur, si carnem assumeret.
AG3
Item, ut in littera dicitur, filii missio, est ipsa incarnatio. Sed patri non convenit mitti, ut in primo Lib. Habitum
est. Ergo nec incarnari potest.
AG4
Item, ab eo qui est infinitae misericordiae, semper optima expectanda sunt quae contingere possunt. Sed cum
totus mundus per incarnationem unius personae melioratus sit, si etiam pater incarnaretur, multo amplius
meliorabitur. Ergo si possibile est patrem incarnari, hoc expectandum est, sicut et antiqui patres incarnationem
filii expectaverunt: quod est omnino absurdum.
AG5
Praeterea, non est major Dei potentia quam sua voluntas, cum utrumque sit infinitum. Sed pater nunquam voluit
incarnari. Ergo nec incarnari
829

