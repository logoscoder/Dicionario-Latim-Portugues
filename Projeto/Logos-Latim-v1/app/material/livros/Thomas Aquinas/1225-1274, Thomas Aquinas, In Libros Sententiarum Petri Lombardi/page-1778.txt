Ad secundum dicendum, quod etiam manente contumacia potest aliquis discrete excommunicationem juste latam
remittere, si videat saluti illius expedire in cujus medicinam excommunicatio lata est.
Articulus 5C
AG1
Ulterius. Videtur quod aliquis non possit absolvi ab una excommunicatione, nisi absolvatur ab omnibus. Effectus
enim debet proportionari suae causae. Sed causa excommunicationis est peccatum.
Cum ergo aliquis non possit absolvi ab uno peccato nisi ab omnibus absolvatur, nec in excommunicatione hoc
esse poterit.
AG2
Praeterea excommunicationis absolutio in ecclesia fit. Sed ille qui una excommunicatione est irretitus, est extra
ecclesiam. Ergo quamdiu una manet, ab alia absolvi non potest.
SC1
Sed contra, excommunicatio quaedam poena est.
Sed ab una poena aliquis liberatur alia remanente.
Ergo ab una excommunicatione, alia remanente, quis absolvi potest.
CO
Ad tertiam quaestionem dicendum, quod excommunicationes non habent connexionem in aliquo; et ideo
possibile est quod aliquis ab una absolvatur, et in altera remaneat. Sed circa hoc sciendum est, quod aliquis
quandoque est excommunicatus pluribus excommunicationibus ab uno judice; et tunc, quando absolvitur ab una,
intelligitur ab omnibus absolvi, nisi contrarium exprimatur; vel nisi in casu quo quis absolutionem impetrat de
una tantum causa excommunicationis, cum pro pluribus excommunicatus sit. Quandoque autem est
excommunicatus a diversis judicibus; et tunc absolutus ab una excommunicatione, non propter hoc est absolutus
ab altera, nisi omnes alii ad petitionem ejus excommunicationem suam confirmaverint, vel nisi omnes uni
demandent absolutionem.
RA1
Ad primum ergo dicendum, quod omnia peccata habent connexionem in aversione voluntatis a Deo, cum quo
non potest esse peccatorum remissio; et ideo unum peccatum sine altero remitti non potest. Sed
excommunicationes non habent aliquam talem connexionem; nec iterum absolutio ab excommunicatione
impeditur propter voluntatis contrarietatem, ut dictum est; et ideo ratio non sequitur.
RA2
Ad secundum dicendum, quod sicut pluribus de causis erat aliquis extra ecclesiam, ita possibile est quod ista
separatio removeatur quantum ad unam causam, et remaneat quantum ad alteram.
EX
Haeresis utrumque non habet; quia etsi habeant ordinem, amittunt tamen jurisdictionem ab ecclesia praecisi.
Verbum Dei peccata dimittit, scilicet auctoritate; sed sacerdos, inquantum sacramentum praebet ministerio;
inquantum autem poenam imponit, sic idem ipse judex dicitur.
Nullius potestatis jura exercet, ut scilicet actio ejus ad interiores maculas mundandas pertingat.
Ecclesiae caritas peccata dimittit. Videtur non esse ad propositum; quia hic non agitur de dimissione per modum
meriti, sed de dimissione per modum sacramenti.
Et dicendum, quod meritum ecclesiae est sub dispensatione clavium; et ideo tam ex merito Christi, quam aliorum
qui sunt de ecclesia, ecclesiae claves efficaciam habent.
Peccatum dicitur tenebra, quia intellectus obtunditur.
Contra, multi peccatores inveniuntur qui habent optimum intellectum ad capiendum.
Et dicendum, quod loquitur de obtusione intellectus practici, secundum quod omnis malus est ignorans; et non de
obtusione intellectus speculativi.

|+d19.q1 Distinctio 19, Quaestio 1
|a0 Prologus
Postquam determinavit Magister de clavibus secundum se, incipit determinare quorum sit habere claves; et
dividitur in partes duas: in prima ostendit quod sacerdotum sit claves habere; in secunda movet quasdam
dubitationes contra haec, ibi: sed non videtur quod omnes vel soli sacerdotes has claves habeant. Et haec pars
dividitur in duas: in prima movet dubitationem de clave scientiae; in secunda de clave potestatis, ibi: cumque
jam constet non omnes sacerdotes illas duas claves habere...
Quaeritur, utrum omnes sacerdotes eam habeant.
Et haec pars dividitur in duas secundum duas opiniones quas in hac dubitatione tangit; secunda incipit ibi: aliis
autem videtur... Cunctis sacerdotibus hanc clavem dari. Et haec dividitur in tres: in prima ponit opinionem; in
1778

