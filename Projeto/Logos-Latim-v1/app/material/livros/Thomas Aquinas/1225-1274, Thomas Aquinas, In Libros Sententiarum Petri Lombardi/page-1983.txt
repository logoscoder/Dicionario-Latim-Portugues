Ad primum ergo dicendum, quod fraus bene potest nocere ei qui fraudem facit, sed non potest alteri
praejudicium generare; et ideo si vir in fraudem uxoris alteri det se in servum, ipse damnum reportat,
inaestimabile libertatis bonum amittens; sed uxori nullum potest ex hoc praejudicium generari, quin teneatur
reddere debitum petenti, et ad omnia quae matrimonium requirit: non enim potest ab his retrahi Domini sui
praecepto.
RA2
Ad secundum dicendum, quod quantum ad hoc quod servitus matrimonio repugnat, matrimonium servituti
praejudicat: quia tunc servus tenetur uxori reddere debitum, etiam nolente Domino.
RA3
Ad tertium dicendum, quod quamvis in actu matrimoniali et his quae ad naturam spectant, ad paria vir et uxor
judicentur, ad quae conditio servitutis non se extendit; tamen quantum ad dispensationem domus, et ad alia
hujusmodi superaddita, vir est caput mulieris, et debet corrigere, non autem e converso; et ideo uxor non potest
se dare in ancillam nolente viro.
RA4
Ad quartum dicendum, quod ratio illa procedit de rebus corruptibilibus, in quibus etiam multa impediunt
generationem, quae non sufficiunt ad destruendum rem generatam. Sed in rebus perpetuis potest impedimentum
praestari, ne res talis esse incipiat, non autem ut esse desistat, sicut patet de anima rationali; et similiter etiam est
de matrimonio, quod est perpetuum vinculum praesenti vita manente.
|a4 Articulus 4: Utrum filii debeant sequi conditionem patris.
AG1
Ad quartum sic proceditur. Videtur quod filii debeant sequi conditionem patris. Quia denominatio fit a digniori.
Sed pater in generatione est dignior quam mater. Ergo etc..
AG2
Praeterea, esse rei magis dependet a forma quam a materia. Sed in generatione pater dat formam, mater
materiam, ut dicitur in 16 de animalib..
Ergo magis debet sequi proles patrem quam matrem.
AG3
Praeterea, illud praecipue debet aliquid sequi cui magis similatur. Sed filius plus similatur patri quam matri, sicut
et filia plus matri.
Ergo ad minus filius deberet sequi patrem, et filia matrem.
AG4
Praeterea, in sacra Scriptura non computatur genealogia per mulieres, sed per viros. Ergo proles magis sequitur
patrem quam matrem.
SC1
Sed contra, si quis seminat in terra aliena, fructus sunt ejus cujus est terra. Sed venter mulieris respectu seminis
viri est sicut terra respectu sementis.
Ergo etc..
SC2
Praeterea, in aliis animalibus hoc videmus, quae ex diversis speciebus nascuntur, quod partus magis sequitur
matrem quam patrem; unde muli qui nascuntur ex equa et asino, magis similantur equis quam illi qui nascuntur
ex asina et equo.
Ergo similiter debet esse in hominibus.
CO
Respondeo dicendum, quod secundum leges civiles partus sequitur ventrem; et hoc rationabiliter; quia proles
habet a patre complementum formale, sed a matre substantiam corporis. Servitus autem corporalis conditio est,
cum servus sit quasi instrumentum Domini in operando; et ideo proles in libertate et servitute sequitur matrem;
sed in his quae pertinent ad dignitatem, quae est forma rei, sequitur patrem, sicut in honoribus et municipiis et
hereditate et aliis: et huic etiam concordant canones et lex Moysi, ut patet Exod. 21. In quibusdam tamen terris
quae jure civili non reguntur, partus sequitur deteriorem conditionem; ut si pater sit servus, quamvis mater sit
libera, erunt filii servi; non tamen si post peractum matrimonium pater se in servum dedit nolente uxore, et
similiter si sit e converso. Si autem uterque sit servilis conditionis, et pertineant ad diversos dominos; tunc
dividunt filios, si plures sunt; vel si unus tantum, unus alteri recompensabit de pretio, et accipiet prolem natam in
sui servitium. Tamen non est credibile, quod talis consuetudo possit esse ita rationabilis sicut illud quod
multorum sapientum diuturno studio determinatum est. Hoc etiam in naturalibus invenitur quod receptum est in
recipiente per modum recipientis, et non per modum dantis; et ideo rationabile est quod semen receptum in
muliere ad conditionem ipsius trahatur.
RA1
Ad primum ergo dicendum, quod quamvis pater sit dignius principium, tamen mater dat substantiam corporalem,
ex parte cujus attenditur conditio servitutis.
1983

