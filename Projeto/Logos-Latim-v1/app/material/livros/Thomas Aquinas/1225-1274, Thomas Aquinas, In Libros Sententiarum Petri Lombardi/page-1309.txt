secundum proportionem esse; non autem secundum actus exteriores, qui possunt esse vel expeditiores vel
impeditiores propter aliqua accidentia.
RA5
Ad quintum dicendum, quod hoc dicitur quantum ad exercitium virtutum, et usum, et non quantum ad habitum.
|a5 Articulus 5: Utrum vitia sint connexa.
AG1
Ad quintum sic proceditur. Videtur quod vitia sint connexa. Jacob. 2, 10: qui offendit in uno, factus est omnium
reus. Sed non efficitur omnium reus mandatorum, nisi per peccata. Ergo qui facit unum peccatum, habet omnia
peccata.
AG2
Praeterea, peccatum nihil videtur esse in anima nisi privatio virtutis. Sed per unum peccatum mortale privantur
omnes virtutes. Qui ergo habet unum peccatum, habet omnia.
AG3
Praeterea, sicut virtutes procedunt ex bono amore Dei, ita peccata omnia procedunt ex inordinato amore sui,
secundum Augustinum.
Sed virtutes habent connexionem propter hoc quod conveniunt in caritate. Ergo etiam peccata habebunt
connexionem propter inordinatum amorem, ex quo procedunt.
AG4
Praeterea, virtus et vitium sunt opposita immediate, ad minus secundum theologos. Sed nulla virtus inest habenti
aliquod peccatum. Ergo insunt omnia vitia opposita singulis virtutibus; et sic idem quod prius.
AG5
Praeterea, pronior est homo ad peccatum, ad minus in statu naturae corruptae, quam ad virtutem: virtus enim est
circa difficile. Sed qui habet unam virtutem, habet omnes. Ergo multo fortius qui habet unum vitium, habet
omnia.
SC1
Sed contra, peccatum contingit infinitis modis, secundum dionysium, et Philosophum. Sed impossibile est
infinita inesse eidem. Ergo non possunt omnia peccata connexa esse.
SC2
Praeterea, Philosophus dicit in 4 eth., quod malum si sit integrum, importabile fieret, et seipsum corrumperet.
Sed si inessent omnia peccata uni, esset malitia moralis integra.
Ergo hoc non potest stare.
SC3
Praeterea, contraria impossibile est inesse eidem.
Sed contrarium est unum vitium alii, sicut prodigalitas liberalitati. Ergo impossibile est esse peccata connexa.
CO
Respondeo dicendum, quod in peccato duo sunt, scilicet aversio et conversio. Ex parte aversionis peccata
connexionem habent, inquantum avertuntur a bono incommutabili: sed ex parte conversionis nullo modo
connexionem habere possunt, sicut habent virtutes. Virtutes enim habent esse ordinatum, quia in ipsa
potentiarum ordinatione consistit ratio virtutis; sed peccata praeter intentionem et per accidens fiunt; et ideo non
reducuntur ad rectum ordinem, nec in aliquo uno connecti possunt. Et praeterea, peccata ex operibus sunt, et
contingunt omnifariam, nec sunt ab aliquo principio infundente, sicut virtutes.
RA1
Ad primum ergo dicendum, quod hoc intelligitur quantum ad amissionem summi boni, a quo omne peccatum
avertit: quo amisso, quidquid virtutis habebatur deperit, et omnia virtutum merita mortificantur.
RA2
Ad secundum dicendum, quod peccatum quandoque nominat actum; quandoque autem nominat maculam, quae
est privatio gratiae et virtutis per comparationem ad actum praecedentem; quandoque etiam nominat reatum, qui
est obligatio ad poenam propter actus inordinate commissos; et ideo secundum diversos actus diversae maculae
sunt, et diversi reatus, quamvis sit eadem virtus, vel gratia, qua privantur.
RA3
Ad tertium dicendum, quod a caritate procedunt virtutes secundum ordinem rectum; et ideo consonantiam et
connexionem habent: sed ex amore inordinato sequuntur vitia extra ordinem; et ideo contrarietatem ad invicem
habent, et multifariam dividuntur.
RA4
Ad quartum dicendum, quod immediata oppositio, secundum theologos, virtutis et vitii, intelligitur quantum ad
actus, et non quantum ad habitus.
Aliquis enim per unum actum peccati mortalis perdit omnes habitus virtutum, non tamen per illum actum
aggeneratur in ipso aliquis habitus; unde tunc caret utroque habitu. Non est autem inconveniens ut in illo qui

1309

