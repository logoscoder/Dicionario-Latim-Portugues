CO
Ad tertiam quaestionem dicendum, quod secundum Gregorium in pastorali, nonnulla peccata sunt leviter
corrigenda.
Nam cum non malitia, sed ignorantia sola vel infirmitate delinquitur, necesse est ut magno moderamine ipsa
delicti correptio temperetur...p nonnulla autem sunt vehementer increpanda, ut cum culpa ab auctore non
agnoscitur quanti sit ponderis, ab increpantis ore sentiatur; et cum quis sibi malum quod perpetravit levigat, hoc
contra se graviter ex corripientis asperitate pertimescat. Et quamvis ille loquatur de correptione quae praelatis
competit, tamen etiam in correptione quae ab aliis fit, hoc est observandum; quamvis fraterna correptio semper
magis debeat ad lenitatem accedere; quia non ex auctoritate officii, sed ex caritatis affectu exhibeatur.
RA
Et per hoc patet solutio ad objecta.
EX
Moyses et Aaron sacerdotes. Moyses sacerdos dicitur non officio oblationes offerendi, sed quia sacra primitus
populo dedit immediate a Deo accepta, Psal. 98, 6: Moyses et Aaron in sacerdotibus ejus.
Cum esset pontifex anni illius, prophetavit.
Sciendum, quod in verbo caiphae fuerunt quatuor.
Primo inspiratio immissa, per quam utilitas passionis Christi cordi ejus inspirata fuit a spiritu sancto; secundo
intellectus quem ipse ex illa inspiratione concepit; tertio intentio exprimendi intellectum suum, et ad effectum
perducendi; quarto verba ipsa prolata. Primum quidem fuit quaedam participatio prophetiae; secundum fuit
falsus intellectus a seipso; tertium fuit iniqua intentio: quantum fuit vera locutio, quamvis non secundum
intellectum ejus; et ideo primum fuit a spiritu sancto, non autem secundum, neque tertium; sed quartum
aliqualiter fuit a spiritu sancto regulante verba illius ut consonarent inspirationi ab eo factae.
Nullus officio sacerdotis uti debet nisi immunis sit ab illis quae in aliis judicat. Hoc intelligendum est de
mortalibus: quia sacerdos potest sine peccato de illis venialibus absolvere in quibus ipse est: quia per ea non
redditur executione officii indignus.
Ideo liberavit peccatricem, quia non erat qui juste projiceret lapidem; idest, ex hoc occasionem liberationis ejus
sumpsit.
Diligens ergo investigator sapienter interroget a peccatore quod forsitan ignorat, vel verecundia velit occultare.
Sed contra, defecerunt scrutantes scrutinio, qui scrutati sunt iniquitates, ut dicitur in Psal. 63. Ergo videtur quod
sacerdos non debeat perscrutari conscientiam subditorum.
Et dicendum, quod sacerdos debet perscrutari conscientiam peccatoris in confessione quasi medicus vulnus, et
judex causam: quia frequenter quae prae confusione confitens taceret, interrogatus revelat.
Sed tamen in interrogationibus faciendis tria sunt attendenda. Primo ut quilibet peccator interrogetur de peccatis
quae consueverunt in hominibus illius conditionis abundare. Non enim oportet quod a milite quaeratur de
peccato clericorum aut religiosorum, aut e converso. Secundo ut non fiat explicita interrogatio de peccatis, nisi
de illis quae omnibus manifesta sunt; de aliis autem adinventionibus peccatorum ita debet a longinquo fieri
interrogatio, ut si commisit, dicat; et si non commisit, non addiscat.
Tertio ut de peccatis praecipue carnalibus non descendat nimis ad particulares circumstantias: quia hujusmodi
delectabilia quanto magis in speciali considerantur, magis concupiscentiam nata sunt movere, ut dicitur in 3
ethic.; et ideo potest contingere ut confessor talia quaerens et sibi et confitenti noceat; et sic quandoque deficiant
in suo scrutinio iniquitates scrutantes.
Maledicam benedictionibus vestris, quae scilicet ita sunt vestrae quod non Dei.

|+d20.q1 Distinctio 20, Quaestio 1
|a0 Prologus
Postquam determinavit Magister de poenitentia, et de potestate ministrorum quibus competit dispensatio hujus
sacramenti, hic determinat quaedam quae poenitentiam consequuntur; et dividitur in partes duas: in prima
determinat tempus poenitentiae; in secunda determinat quaedam quae ad defectum poenitentiae pertinent, 22
dist., ibi: cumque multis auctoritatibus supra sit assertum, in vera cordis contritione peccata dimitti... Quaeritur
etc..
Prima in duas: in prima ostendit tempus poenitentiae usque ad finem vitae esse; in secunda movet quasdam
quaestiones quae ex praedictis ortum habent, 21 dist., ibi: solet etiam quaeri etc.. Prima in duas: in prima ostendit
quod tempus poenitentiae durat usque ad finem vitae; in secunda ostendit qualiter sit agendum cum illis qui in
fine poenitent, ibi: solet etiam quaeri, utrum satisfactionis lex morituris sit imponenda. Prima in duas: in prima
ostendit quomodo hi qui in fine vitae poenitent, consequuntur remissionem peccatorum, quamvis adhuc sint
debitores poenae temporalis, quam in Purgatorio post mortem sustinebunt; in secunda ostendit quod eadem
poena debetur eis qui qualitercumque in hac vita condignam satisfactionem non implent, ibi: si vero quaeritur de
1795

