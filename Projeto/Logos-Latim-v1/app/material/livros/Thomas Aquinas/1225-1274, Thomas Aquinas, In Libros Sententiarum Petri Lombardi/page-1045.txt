AG4
Praeterea, illi proprie sub diaboli servitute detinentur qui ipsi servitutem latriae impendunt.
Sed adhuc hodie sunt idolatrae multi. Ergo humanum genus non est liberatum a servitute diaboli.
AG5
Praeterea, apostolus dicit, 2 Tim. 3, 1, quod in novissimis diebus instabunt tempora periculosa, et erunt homines
seipsos amantes; et etiam tempore Antichristi magis praevalebit quam nunquam fecerit.
Ergo videtur quod per passionem Christi non sit virtus Daemonis extincta.
SC1
Sed contra, joan. 12, 31, instante passione dixit Dominus: princeps mundi hujus ejicietur foras.
Ergo per passionem Christi principatus sui dominium amisit.
SC2
Praeterea, victoris est adversarium a potestate dominii ejicere. Sed Christus per passionem victor fuit: Apoc. 5, 5:
vicit leo de tribu Juda. Ergo potestatem Daemonibus abstulit.
SC3
Praeterea, diabolus per peccatum homini dominatur.
Sed Christus per passionem homines a peccato liberavit. Ergo et a potestate Daemonis.
CO
Respondeo dicendum, quod potestas Daemonis in duobus consistit, scilicet in impugnando, et detinendo
devictos. Ex eo autem quod quis impugnatur, nondum servus factus est, sed ex eo quod victus est, ut patet 2
Petr., 2, 19. Devicerat autem diabolus totum humanum genus in primis parentibus, et eis dominabatur, dum eos
ad hoc secundum suum votum deduxerat ut nullus Paradisi januam introiret: devincit etiam unumquemque
singulariter, dum eum ad peccatum inclinat, quia qui facit peccatum, servus est peccati; joan. 8, 34. Potestatem
igitur diaboli qua victos detinet, Christus per passionem ex toto amovit quantum ad sufficientiam, licet non
quantum ad efficientiam nisi in illis qui vim passionis suscipiunt per fidem, caritatem, et sacramenta: et per hoc
dicitur dominium diaboli evacuasse. Sed potestatem qua impugnat, non ex toto evacuavit, sed debilitavit, dum
ipsum hostem vicit, et hominibus auxilia multa ad resistendum tribuit, sicut sacramenta, gratiam abundantiorem,
et alia hujusmodi.
RA1
Ad primum igitur dicendum, quod quamvis ante passionem Christi non posset cogere liberum arbitrium, sicut
nec modo, tamen poterat magis inclinare, inquantum homo erat debilior ad resistendum.
RA2
Ad secundum dicendum, quod hoc quod homines in rebus et personis affligit, vel est ex merito culpae ipsorum,
vel ad probationem justorum, et exercitium patientiae ipsorum; et non est ex insufficientia passionis Christi.
RA3
Ad tertium dicendum, quod quamvis modo tentet sicut et ante, non tamen ita de facili superat, inquantum homo
plura remedia habet.
RA4
Ad quartum dicendum, quod hoc quod idolatrae adhuc manent sub servitute Daemonis, contingit ex hoc quod
auxilia quae sunt ex passione Christi, accipere negligunt.
RA5
Ad quintum dicendum, quod multitudo malorum qui erunt in ultimis temporibus, non erit ex hoc quod virtus
passionis Christi deficiat, sed quia armaturam Dei qua armati sunt per passionem Christi abjicient, vel
contemnent: quia refrigescet caritas multorum; Matth. 24, 12; et ideo non est mirum, si devincantur.
|a3 Articulus 3: Utrum per passionem Christi a poena aeterna liberati sumus.
Articulus 3A
AG1
Ad tertium sic proceditur. Videtur quod per passionem Christi non sumus liberati a poena aeterna.
Poena enim aeterna est poena inferni. Sed in inferno nulla est redemptio. Igitur a poena aeterna Christi passio
non liberat.
AG2
Praeterea, si Christus non fuisset passus, nullus in infernum ivisset, nisi peccasset mortaliter.
Sed nunc etiam Christo passo, solum mortaliter peccantes in infernum vadunt. Ergo Christi passio non liberavit
nos a poena aeterna.
AG3
Praeterea, poena quae finiri potest, aeterna non fuit. Sed poena a qua Christus homines liberavit, finita est. Ergo a
poena aeterna non liberavit.
SC1
Sed contra, peccatum est causa mortis aeternae.
1045

