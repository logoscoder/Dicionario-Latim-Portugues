RA4
Ad quartum dicendum, quod illud proprie dicitur excusari quod aliquam similitudinem mali habet, et tamen non
est malum, vel non tantum quantum apparet: quorum quaedam excusantur a toto, quaedam a tanto; et quia actus
matrimonialis propter corruptionem concupiscentiae habet similitudinem actus inordinati, ideo pro bono
matrimonii excusatur a toto, ut non sit peccatum.
RA5
Ad quintum dicendum, quod quamvis sint idem specie naturae, tamen differunt in specie moris, quam una
circumstantia variat, scilicet accedere ad suam vel non suam; sicut etiam occidere hominem per violentiam vel
per justitiam, facit diversam speciem moris, quamvis sit una species naturae; et tamen unum est licitum, aliud
illicitum.
RA6
Ad sextum dicendum, quod superfluum passionis quod virtutem corrumpit, non solum impedit rationis actum,
sed tollit rationis ordinem; quod non facit delectationis intensio in actu matrimoniali, quia etiam si tunc non
ordinetur homo, tamen est a ratione praeordinatus.
|a4 Articulus 4: Utrum actus matrimonialis sit meritorius.
AG1
Ad quartum sic proceditur. Videtur quod actus matrimonialis non sit meritorius. Chrysostomus enim dicit super
Matth.: matrimonium etsi utentibus se poenam non infert, mercedem tamen non praestat. Sed meritum respectu
mercedis dicitur. Ergo actus matrimonialis non est meritorius.
AG2
Praeterea, illud quod est meritorium, dimittere non est laudabile. Sed laudabilis est virginitas, per quam
matrimonium dimittitur. Ergo matrimonialis actus non est meritorius.
AG3
Praeterea, qui utitur indulgentia sibi facta, beneficio recepto utitur. Sed ex hoc quod alicui praestatur beneficium,
non meretur. Ergo actus matrimonialis non est meritorius.
AG4
Praeterea, meritum in difficultate consistit, sicut et virtus. Sed actus matrimonialis non habet difficultatem, sed
delectationem. Ergo non est meritorius.
AG5
Praeterea, illud quod non potest fieri sine peccato veniali, nunquam est meritorium; quia non potest homo simul
mereri et demereri. Sed in actu matrimoniali semper est peccatum veniale: quia etiam primus motus in
hujusmodi delectatione est peccatum veniale. Ergo actus praedictus non potest esse meritorius.
SC1
Sed contra, omnis actus in quo impletur praeceptum, est meritorius, si ex caritate fiat. Sed actus matrimonialis
est hujusmodi: quia dicitur 1 corinth. 7, 3: uxori vir debitum reddat. Ergo etc..
SC2
Praeterea, omnis actus virtutis est meritorius.
Sed actus praedictus est actus justitiae, quia dicitur redditio debiti. Ergo est meritorius.
CO
Respondeo dicendum, quod cum nullus actus ex deliberata voluntate procedens sit indifferens, ut in 2 Lib., dist.
40, quaest. Unic. Art. 5, dictum est, actus matrimonialis semper est peccatum, vel meritorius in eo qui gratiam
habet. Si enim ad actum matrimonialem virtus inducat, vel justitiae, ut debitum reddat, vel religionis, ut proles ad
cultum Dei procreetur, est meritorius. Si autem moveat libido sistens infra bona matrimonii, ut scilicet nullo
modo ad aliam accedere vellet, est peccatum veniale. Si autem extra bona matrimonii efferatur, ut scilicet cum
quacumque muliere id facere proponeret, est peccatum mortale.
Natura autem movere non potest quin vel ordinetur ratione, et sic erit motus virtutis; vel non ordinetur, et sic erit
motus libidinis.
RA1
Ad primum ergo dicendum, quod radix merendi quantum ad praemium substantiale est ipsa caritas: sed quantum
ad aliquod accidentale praemium ratio meriti consistit in difficultate actus; et sic actus matrimonii non est
meritorius, sed primo modo.
RA2
Ad secundum dicendum, quod homo potest mereri in minoribus bonis et in majoribus: unde quando aliquis
minora bona dimittit ut majora faciat, laudandus est a minus meritorio actu discedens.
RA3
Ad tertium dicendum quod indulgentia quandoque est de minoribus malis; et sic indulgetur actus matrimonii
prout ad ipsum movet libido infra terminos matrimonii consistens, sic enim est veniale peccatum: sed prout ad
ipsum movet virtus, ut est meritorius, non habet indulgentiam nisi secundum quod est indulgentia de minoribus

1896

