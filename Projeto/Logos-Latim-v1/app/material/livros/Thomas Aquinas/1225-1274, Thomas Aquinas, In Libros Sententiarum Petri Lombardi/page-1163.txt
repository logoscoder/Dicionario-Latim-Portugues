Ad duodecimum dicendum, quod objectio illa procedit quantum ad illum ad quem attenditur principaliter
amicitia, et non de illis qui diliguntur inquantum ad amicum principaliter pertinent, quia sic multorum est.
|a2 Articulus 2: Utrum caritas sit virtus.
AG1
Ad secundum sic proceditur. Videtur quod caritas non sit virtus. Caritas enim, ut dictum est, est quaedam
amicitia hominis ad Deum. Sed amicitia a philosophis non ponitur virtus, sed habet virtutem pro fundamento;
quia est propter bonum honestum, quod est virtus. Ergo caritas non est virtus.
AG2
Praeterea, praecepta legis sunt de actibus virtutum. Sed finis praecepti est caritas, 1 timoth. 1. Ergo caritas est
finis virtutum. Sed finis virtutum non est virtus, sed felicitas. Ergo caritas non est virtus.
AG3
Praeterea, virtus est ultimum potentiae, ut dicitur in Lib. 1 de cael. Et mun..
Sed delectatio est magis ultimum quam amor: quia ipsa est ex ipsa conjunctione rei amatae, quam amor quaerit.
Ergo delectatio magis debet esse virtus quam amor. Cum ergo delectatio non ponatur virtus, neque caritas virtus
dici debet.
AG4
Praeterea, ad illud ad quod natura sufficit, non oportet quod elevetur per virtutem. Sed diligere Deum super
omnia, quod est actus caritatis, potest homo per naturalia, inquantum naturali ratione potest cognoscere ipsum
esse summum bonum.
Ergo non oportet superaddi aliquam virtutem caritati.
AG5
Praeterea, ad hoc quod tendamus in finem, sufficit ipsum cognoscere et desiderare. Sed caritas plus facit; quia
facit ipsum amare, et amicitiam ad ipsum habere. Ergo non fuit necessarium quod caritas esset virtus theologica,
sed subjecisset desiderium.
AG6
Praeterea, virtus est circa difficile, ut dicitur 2 ethic.. Sed amare non est difficile, immo amor omnia difficilia
levigat. Ergo caritas non est virtus.
SC1
Sed contra, praecepta legis sunt de actibus virtutum.
Sed caritas est quae implet omnia praecepta legis: quia plenitudo legis est dilectio: Rom. 13, 10. Ergo caritas est
virtus.
SC2
Praeterea, esse spirituale est a virtute. Sed non est sine caritate; unde apostolus dicit 1 corinth. 13, 2: si habuero
omnem fidem... Caritatem autem non habeam, nihil sum. Ergo caritas est maxima virtutum.
SC3
Praeterea, nihil expellit peccatum nisi virtus.
Hoc autem maxime facit caritas, quae operit universa delicta, ut dicitur Prov. 10; ergo caritas est virtus.
CO
Respondeo dicendum, quod finis humanae vitae est felicitas: unde secundum diversas vitas etiam distinguuntur
diversae felicitates. Qui enim sunt extra vitam civilem, ad felicitatem civilem non possunt pervenire, quae
attingit summum illius vitae. Similiter ad hoc quod ad felicitatem contemplativam quis perveniat, oportet quod
illius vitae particeps fiat; unde felicitas ad quam homo per naturalia sua potest devenire, est secundum vitam
humanam; et de hac Philosophi locuti sunt; unde 1 ethic. Dicitur: beatos autem ut homines. Sed quia nobis
promittitur quaedam felicitas in qua erimus Angelis aequales, ut patet Matth. 22, quae non solum vires hominis,
sed etiam Angelorum, excedit, qui per gratiam ad hanc perducuntur sicut nos; soli autem Deo est naturalis; ideo
oportet ad hoc quod ad felicitatem illam divinam homo perveniat quod divinae vitae particeps fiat. Illud autem
quod ad alterum convivere facit, maxime amicitia est; quia, ut dicit Philosophus 9 ethic., unusquisque cum suo
amico conversatur in illis quae maxime diligit, et quae suam vitam reputat, quasi amico convivere volens; unde
quidam simul venantur, quidam simul potant, quidam philosophantur, et sic de aliis.
Et ideo oportuit haberi quamdam amicitiam ad Deum, qua sibi conviveremus; et haec est caritas, ut dictum est.
Haec autem communicatio divinae vitae facultatem naturae excedit, sicut et felicitas ad quam ordinatur; et ideo
oportet quod per aliquod bonum superadditum natura in hoc perficiatur; et haec est ratio virtutis. Unde oportet
dicere caritatem virtutem theologicam, quae diffunditur in cordibus nostris per spiritum sanctum qui datus est
nobis: Rom. 5.
RA1
Ad primum ergo dicendum, quod amicitia de qua Philosophus tractat, causatur vel ex inclinatione naturae
quantum ad amicitiam delectabilis et utilis; vel ex inclinatione habitus virtuosi praesupposita inclinatione naturae
quantum ad amicitiam honesti, inquantum omne quod facit similitudinem cum aliquo, inclinat ad amorem illius;
et ideo non ponitur aliqua virtus, sed quiddam consequens ad virtutes. Sed amicitia quam habemus ad Deum, non
1163

