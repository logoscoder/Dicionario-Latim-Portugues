Praeterea, nihil praedicatur univoce de creatore et creatura. Sed homo univoce praedicatur in Christo et in nobis.
Ergo non praedicatur de Deo.
AG4
Praeterea, quidquid praedicatur de Deo, aut est absolutum, aut relativum. Sed homo non est relativum, quia non
dicitur ad aliquid; et praeterea praedicat aliquid secundum duas opiniones: quod non convenit relativis, quae,
secundum Augustinum non praedicant aliquid, sed ad aliquid: nec potest praedicari de Deo tamquam absolutum;
quia absoluta quae veniunt in divinam praedicationem dicuntur de tribus personis; quod non est de hoc nomine
homo. Ergo non possumus dicere, quod Deus sit homo.
AG5
Praeterea, quod praedicatur, aut praedicatur per se, aut per accidens. Sed homo non praedicatur per se de Deo,
quia sic conveniret omni supposito divinae naturae; nec iterum praedicatur per accidens, quia Deo nihil accidit.
Ergo homo nullo modo praedicatur de Deo.
AG6
Praeterea, omnis praedicatio vel est per essentiam, sicut, homo est animal; vel per inhaerentiam, sicut, homo est
albus; vel per causalitatem, sicut haec: si dies est, sol lucet super terram.
Sed cum dicitur: Deus est homo, non est praedicatio per causam, ut sit sensus, Deus est causa hominis: quia sic
posset dici: Deus est leo vel stella; nec est praedicatio per inhaerentiam: quia humanitas non accidentaliter
inhaeret Deo, ut supra dictum est; nec per essentiam, quia alia est essentia hominis et Dei. Ergo propositio est
falsa.
AG7
Praeterea, secundum artem Philosophi quatuor sunt genera praedicatorum; scilicet essentiale non conversum, ut
genus; et essentiale conversum, ut definitio; accidentale non conversum, ut accidens; accidentale conversum, ut
proprium. Sed nullo istorum modorum se habet homo ad Deum, ut patet per se. Ergo nullo modo potest
praedicari de ipso.
AG8
Praeterea, propositio dicitur esse in materia remota, quando formae significatae sunt diversae.
Sed formae significatae per hoc nomen Deus et per hoc nomen homo, sunt diversae maxima diversitate.
Ergo haec propositio, Deus est homo, est in materia remota: ergo est falsa: quia in remota materia omnes
affirmativae sunt falsae.
SC1
Sed contra, Rom. 9, 5: quorum patres ex quibus est Christus secundum carnem, qui est Deus benedictus in
saecula. Sed Christus secundum carnem natus, est homo quidam. Ergo homo est Deus.
SC2
Praeterea, bernardus dicit, 5 de consid.: tantam et expressam vim unionis in se praefert illa persona qua Deus et
homo unus est Christus, ut si alterum de altero praedices, non erres.
Ergo Deus est homo, et e converso.
SC3
Praeterea, quaecumque uni et eidem sunt eadem, sibi invicem sunt eadem. Sed Christus est Deus, et ipsemet est
homo. Ergo Deus est homo.
SC4
Praeterea, quaecumque sunt unum secundum suppositum, unum de altero praedicatur. Sed idem est suppositum
Dei et hominis, ut dictum est supra.
Ergo Deus est homo.
CO
Respondeo dicendum, quod haec propositio, Deus est homo, ab omnibus conceditur, sed diversimode a diversis.
Secundum enim tertiam opinionem est praedicatio per inhaerentiam, sicut cum dicitur, homo est albus: quia
ponit, quod humana natura accidentaliter advenit divinae: et adhuc est valde impropria ex duabus partibus.
Primo, quia partes humanae naturae vocat hominem, scilicet corpus et animam; quod improprie dicitur; non enim
proprie dicitur quod partes sunt totum, sed quod totum est ex partibus: unde non proprie potest dici, quod anima
et corpus sint homo. Secundo, quia si etiam proprie hoc diceretur, tamen cum haec duo secundum hanc
opinionem adveniant filio Dei quasi habitus, non potest homo proprie praedicari de eo nisi denominative, sicut
nec vestis de homine; sed dicitur homo vestitus. Ita etiam haec opinio dicit, quod dicitur homo, quia habet
hominem, et partes humanae naturae: unde non proprie diceretur homo, sed humanatus, sicut homo vestitus non
vestis dicitur. Unde est contra veritatem sacrae Scripturae, et symboli, quae Deum hominem factum dicit; et
propter hoc est haeretica. Secundum vero primam opinionem, est praedicatio per identitatem, non per
informationem: Deus enim supponit suppositum aeternum: quod quidem non informatur per formam
significatam per hoc nomen homo, sed informatur per ipsum suppositum humanae naturae, quod est aliud a
supposito divinae naturae: et quia illa supposita sunt eadem persona, ratione hujus identitatis potest fieri
praedicatio de se invicem, ut sit sensus: Deus est homo; idest, ille, scilicet Christus, qui est homo; et est similis
modus praedicandi, sicut cum dicitur: essentia est pater: quia essentia divina est eadem secundum rem cum
914

