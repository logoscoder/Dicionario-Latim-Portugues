quantum ad omnia quae in verbo vident; secus autem est de illis quae vident per species diversas, quae simul
videre non possunt.
RA1
Ad primum ergo dicendum, quod quando plura intelliguntur in uno, omnia illa sunt ut unum intelligibile: et per
hoc servatur verbum Philosophi.
RA2
Ad secundum dicendum, quod verbum non videt infinita per scientiam visionis, ut dictum est et de hac verum est
quod anima Christi videt quaecumque videt verbum. Si tamen infinita videret, praedicta positione facta quod
generatio semper duraret, non sequeretur quod transiret in infinita: quia non videret ea pertranseundo de uno in
alius; sed in uno simplici tam Deus quam anima Christi.
RA3
Ad tertium dicendum, quod omnia quae anima Christi videt in verbo, videt una operatione; non tamen illa
operatio est infinita in se, sed materialiter, quia transit super infinita, praedicta positione stante de duratione
mundi, sicut etiam dictum est de virtute intelligendi.
RA4
Ad quartum dicendum, quod unus Angelus non illuminatur ab alio de his quae illuminatus videt in verbo, sed de
his quae non videt, quae superior videt vel in verbo, vel in lumine alterius Angeli magis sibi proportionato, in
quo sunt formae magis particulares; sicut inferiores Angeli illuminantur a mediis de his quae ipsi in verbo non
vident; medii autem vident vel in verbo, vel per illuminationem superiorum Angelorum.
|a3 Articulus 3: Utrum anima Christi, secundum illam scientiam qua cognoscit res in propria natura, cognoscat
omnia.
Articulus 3A
AG1
Ad tertium sic proceditur. Videtur quod secundum illam scientiam qua anima Christi scit res in propria natura,
sciat omnia. Omnis enim potentia quae non est reducta ad actum, est imperfecta.
Sed intellectus possibilis animae Christi est in potentia ad omnia intelligibilia: quia est quodammodo omnia fieri,
ut dicit in 3 de anima.
Ergo si non omnia sciret per proprias similitudines, remaneret imperfectus.
AG2
Praeterea, haec est natura intellectus, per quam differt a sensu, quod quanto intellectus plura et difficiliora
intelligit, tanto magis potest alia leviora intelligere.
Sed quod est hujusmodi, nihil prohibet quin omnia capere posset. Ergo anima Christi etiam in propria natura
omnia cognoscit.
AG3
Praeterea, magis impediunt se opposita, ut non possint esse simul, quam quaelibet alia. Sed species oppositorum
non impediunt se quin sint simul in anima: quia simul homo habet scientiam albi et nigri. Ergo multo minus
aliquae aliae species impediunt se invicem ut non possint esse simul; et sic idem quod prius.
SC1
Sed contra, non possunt omnia cognosci in quo non sunt omnia. Sed omnia non possunt esse in uno habitu
creato. Ergo cum scientia quam habet Christus de rebus in propria natura, sit per aliquem habitum creatum, non
potest per illam scientiam omnia cognoscere.
SC2
Praeterea, per illam scientiam Christus conformatur nobis. Sed nos non possumus scire omnia.
Ergo nec Christus secundum hanc scientiam scivit omnia.
CO
Respondeo ad primam quaestionem dicendo, quod cognitio rerum in proprio genere et cognitio rerum in verbo
differunt, non quantum ad res cognitas, sed quantum ad medium cognoscendi, quod est id in quo res cognoscitur:
quia cognitio quae est rerum in verbo, habet medium cognoscendi ipsum verbum; cognitio autem rerum in
proprio genere, habet medium cognoscendi rerum similitudines, quae sunt in intellectu.
Medium autem cognoscendi, quod est lumen sub quo res videtur, utrobique creatum est: hoc enim vel est lumen
naturale, sicut in his quae cognoscuntur per rationem naturalem: vel lumen gratiae, sicut in his quae
cognoscuntur per fidem et revelationem.
Christus autem perfectus fuit secundum animam, et secundum naturam, et secundum gratiam.
Non autem perfectio animae quantum ad naturam esset in ipso, nisi omnia cognosceret hoc genere cognitionis
quae per rationem naturalem cognosci possunt; nec etiam esset perfectus in gratia, nisi omnia quae ad
revelationem gratiae pertinent in hominibus, sive in Angelis, cognovisset; et ideo anima ejus hoc genere
cognitionis omnia cognovit. Sed quia similitudo creata deficit a repraesentatione substantiae increatae, ideo hoc
genere cognitionis non cognovit ipsam essentiam increatam; nec alia omnia quae ad perfectionem intellectivae
991

