Ad quartum dicendum, quod persona divina non potest dici singularis proprie, quia singulare est cujus essentia
est incommunicabilis; essentia autem patris non est incommunicabilis.
RA5
Ad quintum dicendum, quod ratione dicta non potest Deus dici unicus; et si inveniatur, improprie accipitur
unicus pro uno; et ita glossandae sunt omnes auctoritates tales, in quibus aliquod praedictorum ponitur.
RA6
Ad sextum dicendum, quod discretio non salvatur in divinis quantum ad rationem quantitatis, sed solum
quantum ad rationem ordinis.
RA7
Ad quaestionem patet responsio per jam dicta.
|a2 Articulus 2: Utrum trinitas sit nomen essentiale.
AG1
Ad secundum sic proceditur. Videtur quod trinitas sit nomen essentiale. Quidquid enim ad aliud non refertur, est
essentiale. Sed trinitas, secundum nomen suum, est hujusmodi. Ergo etc..
AG2
Praeterea, quidquid praedicatur de singulis personis et de omnibus simul singulariter et non pluraliter, est
essentiale. Sed hoc nomen trinitas videtur hujusmodi esse: quia trinitas dicitur quasi trium unitas, et illa unitas
significat divinam essentiam.
Unde cum possit dici, pater est essentia, et unitas essentiae, potest dici quod est unitas trium, et ita quod est
trinitas, et similiter filius et spiritus sanctus: et hi tres sunt una trinitas et non plures trinitates. Ergo videtur quod
sit essentiale.
AG3
Si dicas quod non, quia est collectivum personarum.
Contra, secundum bernardum, inter omnes unitates arcem tenet unitas trinitatis. Sed inter omnes unitates est
minor illa quam importat nomen collectivum. Ergo videtur quod non sit collectivum, et ita nullo modo significat
relationem.
SC1
Contra est quod dicit boetius, quod ipsum nomen trinitatis ad relationem pertinet. Ergo non est essentiale.
CO
Respondeo dicendum, quod in nomine trinitatis importatur unitas et numerus quidam; sed unitas in divinis
dicitur dupliciter: scilicet unitas essentialis, et unitas personalis. Unde quidam dicunt quod nomen trinitatis
importat unitatem personalem; et secundum eos sic exponitur trinitas quasi ter unitas, quia sunt ibi tres unitates
personales; et secundum hoc absolute relationem significat. Alii dicunt, quod unitas importata, est unitas
essentialis; et sic isti exponunt, trinitas, idest, trium unitas; sicut etiam Isidorus in littera exponit. Unde et hoc
videtur convenientius esse cum nos a trinitate nominemus Deum trinum; et non potest dici ter unus: quia cum
dicitur Deus unus significatur unitas essentialis; et secundum hoc trinitas significat utrumque, scilicet unitatem
essentiae, et distinctionem personarum.
RA1
Ad primum igitur dicendum, quod trinitas quantum ad id ad quod significandum imponitur, non significat
relationem, sed numerum; unde secundum nomen, ad aliud non refertur, sed quantum ad ea circa quae ponitur
numerus iste in divinis significat ipsas relationes, quae solum in divinis numerantur; et non addit aliquid
secundum rem, sed tantum rationem negationis, ut dictum est, in hac dist., q. 1, art. 3; et hoc convenit trinitati,
scilicet quod sit ad aliquid, non inquantum est trinitas, sed inquantum est trinitas divina; unde habet relationem
implicitam.
RA2
Ad secundum dicendum, quod haec est falsa: pater est trinitas. Quamvis enim hoc nomen trinitas propter modum
significandi, quia significatur in abstracto, significet unitatem essentiae in recto, et numerum personarum in
obliquo quantum ad etymologiam nominis, prout dicitur trinitas, trium unitas; tamen quantum ad impositionem
nominis est e converso. Impositum est enim nomen ad significandum ab ipso numero qui in nomine importatur.
Unde quantum ad veram nominis significationem idem significatur cum dicitur trinitas, ac si diceretur: tres
personae unius essentiae; sicut Magister exponit. Unde patet quod pater non potest trinitas dici. Similiter cum
dicitur: Deus est trinus, significatur quod est habens tres personas in una essentia, unde ly Deus supponit tunc vel
essentiam vel suppositum indistinctum.
RA3
Ad tertium dicendum, quod hoc nomen trinitas habet aliquid simile cum nomine collectivo, non tamen est vere
collectivum. In collectivo enim est duo considerare, scilicet multitudinem eorum quae colliguntur, quae
simpliciter sunt per essentiam divisa, et id in quo colliguntur, quae est minima unitas.
Sed in nomine trinitatis est e converso quia illud in quo colliguntur tres personae, est maxima unitas scilicet
unitas essentiae; personae autem quae colliguntur, habent minimum de ratione realis multitudinis tamen est
214

