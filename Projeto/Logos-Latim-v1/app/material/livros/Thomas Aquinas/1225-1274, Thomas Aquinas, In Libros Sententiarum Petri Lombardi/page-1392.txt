Ideo baptismus Christi potius quam alia sacramenta novae legis praeparatorium habuit, quia baptismus est janua
sacramentorum, et ipse facit aliis viam; unde praeparatorio sacramenta alia non indigebant.
Iterum baptizabantur, immo verum baptisma accipiebant. Ex hoc patet quod praecedens baptismus non
reputabatur aliquibus pro baptismo: quia qui baptisma Christi accipiebant, non iterato baptizabantur, sed verum
baptisma de novo accipiebant; et ideo quasi corrigens quod dixerat: iterum baptizabantur, addit, immo verum
baptisma accipiebant; et sic Magister per verba Hieronymi suam intentionem probare non potest.

|+d3.q1 Distinctio 3, Quaestio 1
|a0 Prologus
Postquam determinavit Magister de his quae praeexiguntur ad sacramenta novae legis, hic incipit determinare de
singulis sacramentorum novae legis; et dividitur in partes duas: in prima determinat de illis sacramentis quae
sunt ordinata in remedium unius personae; in secunda de illis quae sunt ordinata in remedium totius ecclesiae; 24
dist., ibi: nunc ad considerationem sacrae ordinationis accedamus. Prima dividitur in tres: in prima determinat de
sacramento intrantium, scilicet baptismo, in secunda de sacramentis progredientium, 7 dist., ibi: nunc de
sacramento confirmationis addendum est; in tertia de sacramento exeuntium, scilicet extrema unctione, 23 dist.,
ibi: praeter praemissa est aliud sacramentum, scilicet unctio infirmorum. Prima in tres: in prima determinat de
baptismo secundum se; in secunda de baptismo per comparationem ad recipientes, 4 dist., ibi: hic dicendum est,
aliquos suscipere sacramentum et rem sacramenti etc.; in tertia secundum comparationem ad ministrantes, 5
dist., ibi: post haec sciendum est, sacramentum baptismi a bonis et a malis ministris dari. Prima in duas: in prima
determinat de baptismo secundum se; in secunda determinat de eo per comparationem ad circumcisionem, ibi:
solet etiam quaeri, si circumcisio amisit statim vim suam ab institutione baptismi. Prima in duas: in prima
determinat quid est baptismus; in secunda de his quae ad baptismum requiruntur, ibi: sed quod est illud verbum
quo accedente ad elementum fit sacramentum? haec pars dividitur in tres secundum tria quae exiguntur ad
baptismum: in prima enim determinat de forma baptismi; in secunda de materia ejus, ibi: celebratur autem hoc
sacramentum tantum in aqua; in tertia de ipso actu ablutionis vel immersionis, ibi: de immersione vero si
quaeritur quomodo fieri debeat, praecise respondemus.
Prima in duas: in prima determinat de forma baptismi; in secunda de institutione ipsius, ibi: de institutione
baptismi quando coepit, variae sunt aestimationes. Circa primum duo facit: primo determinat formam baptismi;
secundo movet quamdam quaestionem circa formam baptismi, et determinat eam, ibi: hic quaeritur, an
baptismus esset verus, si diceretur, in nomine patris tantum etc..
Prima in duas: in prima determinat formam principalem baptismi; in secunda quamdam formam secundariam pro
tempore observatam, ibi: legitur tamen in actibus apostolorum, apostolos baptizasse in nomine Christi.
Solet etiam quaeri, si circumcisio amisit statim vim suam ab institutione baptismi. Hic determinat de baptismo
per comparationem ad circumcisionem, et circa hoc tria facit: primo determinat cessationem circumcisionis;
secundo institutionem baptismi, ibi: causa vero institutionis baptismi est innovatio mentis; tertio effectum
utriusque, ibi: si quaeritur, utrum baptismus aperuerit caelum, quod non aperuit circumcisio; dicimus, quia nec
baptismus nec circumcisio, regni nobis aditum aperuit, sed hostia salvatoris.
Hic quaeruntur quinque: 1 quid sit baptismus; 2 de forma ipsius; 3 de materia ejus; 4 de intentione; 5 de
institutione.
|a1 Articulus 1: Utrum baptismi definitio assignata sit conveniens.
Articulus 1A
AG1
Ad primum sic proceditur. Videtur quod inconvenienter sit assignata haec definitio baptismi quae in littera
ponitur, scilicet: baptismus est ablutio corporis exterior, facta sub forma praescripta verborum. Manente enim
definito, manet definitio.
Sed transeunte ablutione, quae est quaedam actio, vel passio, manet baptismus. Ergo baptismus non est ablutio.
AG2
Praeterea, sacramentum, secundum Hugonem, est materiale elementum. Ablutio autem non est materiale
elementum, sed elementi usus. Ergo baptismus, cum sit sacramentum, non erit ablutio.
AG3
Praeterea, sacramentum est in genere relationis, cum sit causa, vel signum, sicut supra dictum est. Sed baptismus
est sacramentum. Ergo inconvenienter ponitur in genere actionis vel passionis.
AG4

1392

