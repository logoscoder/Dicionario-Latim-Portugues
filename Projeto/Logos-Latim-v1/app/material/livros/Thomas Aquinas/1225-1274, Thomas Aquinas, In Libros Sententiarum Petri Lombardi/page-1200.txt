Unum est quod sit exhibitum, et non extortum. Et quia nihil potest exhiberi nisi quod in potestate exhibentis est,
ideo requiritur quod sit voluntarium, quia voluntas facit nos esse dominos nostrorum actuum.
Aliud requiritur ut hoc quod exhibetur, sit sufficiens ad faciendum suum illud quod exhibetur. Et ex utraque
parte principalitas merendi est ex caritate.
Ipsa enim est in voluntate, sicut in subjecto, ipsam perficiens quantum ad primum actum ejus, et principalem: et
iterum cum sit amor Dei, facit amatum ipsum, quod est proemium, esse suum, inquantum unit ei; et ideo
principalitas meriti est in caritate, in aliis autem secundum quod caritate informantur.
RA1
Ad primum ergo dicendum, quod gratia facit meritum sicut principium remotum constituens nos in esse
spirituali, sine quo non possumus mereri aliquod spirituale; sed caritas est sicut principium proximum.
RA2
Ad secundum dicendum, quod fides non justificat nisi per caritatem sit formata. Ideo autem specialiter fidei
attribuitur justificatio, quia primum in quo distinguitur justus ab injusto, est actus fidei, sicut primum in quo
distinguitur vivum a non vivo, est actus nutritivae potentiae; et ideo dicitur vivere secundum illam potentiam, et
sentire secundum tactum, qui est primus sensuum, ut dicitur 2 de anima.
RA3
Ad tertium dicendum, quod actus aliarum virtutum non sunt meritorii nisi inquantum sunt informati caritate;
sicut nec actus virtutum sunt laudabiles nisi inquantum sunt voluntarii.
RA4
Ad quartum dicendum, quod difficultas non facit ad meritum, nisi forte dimissionis poenae per modum cujusdam
commutationis; sed ad meritum quod ordinatur ad consecutionem boni, ad quod proprie ordinem habet, non
facit, nisi secundum quod exigitur major conatus, qui est secundum majorem inclinationem voluntatis in illud. Et
quia habitus et amor ex hoc faciunt facilitatem, quia faciunt majorem inclinationem voluntatis; ideo talis facilitas
non diminuit rationem meriti.
RA5
Ad quintum dicendum, quod habitus virtutum quamvis inclinent voluntatem, tamen non cogunt: et ideo potest
esse quod habitum majorem habens, quandoque minorem intensionem inducit in actu, sicut etiam quandoque
nullam: et tunc actus ex majori caritate procedens minus intensus, est magis meritorius respectu praemii
accidentalis, quod respicit ipsum actum; sed minus respectu praemii essentialis, quod respicit capacitatem, quae
est ex habitu caritatis.
EX
An unus et idem motus sit erga amicum et inimicum.
Hoc est impossibile, nisi unus propter alterum diligatur, et actuali consideratione referatur in illud.
Erga amicum ferventior. Hoc intelligendum respectu ipsius objecti; sed respectu finis, ille qui habet majorem
conatum, inquantum hujusmodi, est ferventior.
Cum dicitur in oratione: dimitte nobis debita nostra, sicut et nos dimittimus debitoribus nostris.
Videtur secundum hoc quod quicumque servat rancorem, peccat dicendo hanc orationem. Et dicendum, quod
non peccat: quia non dicit eam in persona sua, sed in persona ecclesiae: vel si in persona sua, non quantum ad id
quod agit, sed quantum ad id ad quod optat pervenire.

|+d31.q1 Distinctio 31, Quaestio 1
|a0 Prologus
Postquam determinavit Magister de caritate, hic determinat de ejus duratione. Dividitur autem in partes duas: in
prima parte determinat de duratione caritatis quantum ad suam essentiam; in secunda de duratione ejus quantum
ad ordinem ejus, ostendens qualis in Christo fuerit, et in beatis futurus sit, ibi: nunc autem superest investigare si
Christus, secundum quod homo, ordinem diligendi praescriptum servaverit. Prima in duas: in prima determinat
de duratione caritatis; in secunda de duratione aliorum habituum, ibi: advertendum etiam est etc.. Circa primum
tria facit: primo ponit opinionem falsam quorumdam, qui dixerunt caritatem non posse amitti, et rationes
opinionis illius; secundo objicit in contrarium, ibi: quos ratio vincit, et auctoritas; tertio solvit rationes in
contrarium inductas, ibi: quod vero apostolus ait, caritas nunquam excidit, pro illis nullatenus facit.
Hic est duplex quaestio. Prima de evacuatione caritatis per peccatum. Secunda de evacuatione ejus per gloriam.
Circa primum quaeruntur quatuor: 1 utrum caritas semel habita possit amitti; 2 utrum aliquis possit de libro vitae
deleri; 3 utrum minima caritas possit cuilibet tentationi resistere; 4 de quantitate caritatis in resurgente.
|a1 Articulus 1: Utrum qui habet caritatem, possit eam amittere.
AG1

1200

