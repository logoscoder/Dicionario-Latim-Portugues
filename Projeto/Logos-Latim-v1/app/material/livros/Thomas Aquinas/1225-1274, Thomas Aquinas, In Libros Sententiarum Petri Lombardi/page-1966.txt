Sciendum, quod quamvis Loth credatur immunis a peccato mortali fuisse; filiae tamen ejus non omnino
excusantur a peccato mortali, sed ex pietate intentionis minus peccaverunt. Fuit enim levis aestimatio super
quam se fundaverunt. Et praeterea si eis pro certo constitisset totum genus humanum periisse, debuissent
divinum consilium et patris expetere in tam horribili facto, quod erat contra primam institutionem matrimonii,
ubi pater et mater prohibentur genes. 2: propter hoc relinquet homo patrem et matrem suam.
Quae tamen modificata, et refrenante temperantia in usum naturalem redacta, libido esse non potest. Haec
modificatio non attenditur quantum ad delectationis quantitatem in actu, sed quantum ad debitam limitationem
circumstantiarum.
Continentiam joannes in opere... Habebat. Continentia accipitur hic cessatio a carnali opere omnino.
Eas enim nunc uxores appellat Scriptura, nunc concubinas. Quidam dicunt, quod non erant vere uxores; sed quia
uxorio affectu et intentione prolis eis conjungebantur, quandoque uxores dicuntur.
Alii dicunt, quod vere uxores erant; sed dicuntur concubinae, quia ancillae manebant, et filii non earum, sed
dominarum suarum nomine nascebantur; et hoc verius videtur.
Plures habere, non plurimas. Plurimae dicuntur quibus non potest opere carnali ad praegnandum satisfieri sine
mentis enervatione: frequentia enim talis actus omnino mentem enervat.
Non potest caro corrumpi nisi mens ante fuerit corrupta. Hoc intelligitur de corruptione ad genus moris
pertinente, quam virginitas excludit.
Satius est mori fame quam idolothytis vesci.
Contra, 1 timoth. 4, 4: nihil rejiciendum quod cum gratiarum actione percipitur. Et dicendum quod debet intelligi
antequam comederetur in venerationem idoli, vel cum quadam exteriori professione idolatriae, sicut si a
persecutore in signum fidei christianae fractae exigeretur.

|+d34.q1 Distinctio 34, Quaestio 1
|a0 Prologus
Postquam determinavit Magister de matrimonio et causis ejus, hic determinat de personis contrahentibus
matrimonium; et dividitur in partes duas: in prima determinat de impedimentis matrimonii, quae non faciunt
personas penitus illegitimas ad contrahendum; in secunda de illis quibus personae penitus ad matrimonium
illegitimae redduntur, dist. 37, ibi: sunt ergo quidam ordines in quibus nullatenus potest contrahi conjugium.
Prima in duas: in prima determinat de impedimento quodam matrimonii, quod facit personam non simpliciter,
sed aliquo modo, illegitimam, quod consistit in defectu naturae, scilicet frigiditate; secundo de impedimento
conditionis secundum mores et statuta hominum, scilicet servitute, 36 dist., ibi: nunc de conditione videamus an
valeat conjugium dividere. Prima in duas: in prima determinat de impedimento frigiditatis, quod matrimonium
contrahendum impedit; in secunda de impedimento per quod actus matrimonii jam contracti impeditur, scilicet
de fornicatione, prout est causa divortii, 35 dist., ibi: hoc etiam notandum est etc.. Prima in duas: in prima
prosequitur de impedimentis personarum ad contrahendum matrimonium in generali; in secunda descendit in
speciali ad impedimentum de quo primo agere intendit, ibi: de his enim qui causa frigiditatis debitum reddere
non possunt, consulit Gregorius ut permaneant. Et haec dividitur in duas: in prima ostendit quod frigiditas
praecedens matrimonium impedit ne contrahatur; in secunda ostendit quod superveniens matrimonio ipsum
dissolvere non possit, ibi: illud etiam sciendum est etc.. Prima in duas: in prima determinat de effectu naturae
impediente matrimonium, per quem homo impotens redditur ad carnalem copulam; in secunda determinat de
effectu peccati, per quem homo ineptus redditur ad idem, quod etiam matrimonium impedit, scilicet incestus, ibi:
de his etiam qui cum duabus sororibus, vel quae cum duobus fratribus dormiunt, videndum est. Prima in duas: in
prima determinat de impedimento quo natura impotens redditur ad opus carnale; in secunda de impedimento quo
impotens redditur ad consentiendum in copulam conjugalem, ibi: furiosi quoque dum in amentia sunt,
matrimonium contrahere non valent. Prima in duas: in prima determinat de impotentia coeundi ex causa naturali,
scilicet frigiditate; in secunda de impotentia quae est ex maleficio, ibi: de maleficii autem impedimento hoc
tenendum decernitur.
Hic quaeruntur quinque: 1 de impedimentis matrimonii in generali; 2 utrum frigiditas impediat matrimonium; 3
utrum maleficium; 4 utrum furia, vel amentia; 5 utrum incestus.
|a1 Articulus 1: Utrum matrimonio convenienter impedimenta assignentur.
AG1
Ad primum sic proceditur. Videtur quod matrimonio inconvenienter impedimenta assignentur.
Matrimonium enim quoddam sacramentum est contra alia divisum. Sed aliis non assignantur impedimenta.
Ergo nec matrimonio assignari debent.
AG2

1966

