quanto beneficium fuit majus, tanto ingratitudo major; et sic aliquo modo quantitas reatus praecedentium
peccatorum manet in ingratitudine recidivi, non autem secundum aequalitatem absolutam; sicut nec beneficium
est aequale peccato dimisso in quantitate, sed multo minus; nec ingratitudo secundum quantitatem absolutam est
tanta quantum beneficium.
RA
Et secundum hoc patet solutio ad objecta.
|a3 Articulus 3: Utrum per ingratitudinem redeant peccata venialia.
Articulus 3A
AG1
Ad tertium sic proceditur. Videtur quod per ingratitudinem non redeant peccata venialia.
Quia peccatum veniale sicut per ingratitudinem redit, ita et facit alia redire per ingratitudinem.
Sed peccatum veniale non facit alia redire per ingratitudinem; alias tota die peccata dimissa redirent.
Ergo nec ipsum per ingratitudinem redit.
AG2
Praeterea, ex hoc aliquod peccatum per ingratitudinem redit quod majorem ingratitudinem facit. Sed peccatum
veniale dimissum non facit majorem ingratitudinem; quia non diminuit caritatem.
Ergo nec redit per ingratitudinem.
SC1
Sed contra, peccata venialia inter debita computantur in oratione dominica, quae specialiter contra venialia valet.
Sed in littera dicitur, quod universum debitum exigitur ab eo qui recidivat.
Ergo et venialia etiam redeunt.
CO
Respondeo dicendum ad primam quaestionem, quod eo modo quo peccata mortalia per ingratitudinem redeunt,
et venialia similiter. Sicut enim beneficio Dei ascribenda est remissio mortalium peccatorum, ita et venialium; et
secundum hoc quod beneficium remissionis contemnitur quodammodo in peccato sequenti, secundum hoc
dimissa per ingratitudinem redire dicuntur.
RA1
Ad primum ergo dicendum, quod peccatum veniale, quamvis non tollat gratiam, tamen per gratiam tollitur;
peccatum autem mortale et gratiam tollit et per gratiam tollitur; et ideo peccatum mortale et ingratitudinem
causat, per quam alia peccata redeunt, et ipsum per ingratitudinem redit; sed peccatum veniale redit quidem, sed
alia redire non facit, quia ingratitudinem non causat.
RA2
Ad secundum dicendum, quod quamvis non diminuat gratiam, relinquit tamen majorem ingratitudinem,
inquantum beneficium gratiae tollitur.
Articulus 3B
AG1
Ulterius. Videtur quod originale non redeat.
Quia si morbus redit, et medicina redire debet.
Sed baptismus, qui est singularis medicina contra originale, non reiteratur aliquo modo. Ergo nec peccatum
originale redit.
AG2
Praeterea, omne peccatum quod per actum incurrimus, actuale est. Sed peccatum originale non est actuale. Ergo
peccatum originale per actum peccati sequentis non redit.
SC1
Sed contra est quod expresse in littera dicitur.
CO
Ad secundam quaestionem dicendum, quod eodem modo originale etiam redit, quod beneficio gratiae tollitur.
RA1
Ad primum dicendum, quod ratio illa procederet, si originale per se rediret: nunc autem non dicitur redire in se,
sed in alio, in quo quodammodo quantitas ipsius manet, ut dictum est.
RA2
Et similiter dicendum ad secundum.
Articulus 3C
AG1

1830

