eorum, quae ex auctoritatibus canonis procedebat; in secunda probationes ex auctoritatibus sanctorum et ratione
sumptas, ibi: alias quoque auctoritates inducunt.
Circa primum tria facit: primo ponit objectionem; secundo solvit eam, ibi: sed de his oportet illud tantum
intelligi qui praesentibus suppliciis commutantur in bonum; tertio excludit quamdam dubitationem ex
praecedenti solutione ortam, ibi: attende lector his verbis.
Alias quoque auctoritates inducunt. Circa hanc partem duo facit: primo ponit probationes illorum, quorum prima
est ex auctoritate Gregorii; secunda ex auctoritate Ambrosii; tertia ex ratione sumpta, ut per se patet; secundo
solvit eas; et primo ad auctoritatem Gregorii, ibi: hic responderi potest etc.; secundo ad auctoritatem Ambrosii,
ibi: illud autem quod Ambrosius ait etc.; tertio ad rationem, ibi: ad hoc autem quod objicitur etc..
Quibusdam tamen videtur fuisse satisfactio, sed infructuosa. Hic destruit probationes alterius positionis; et circa
hoc duo facit: primo ponit eas; secundo solvit, ibi: sed haec dicta intelligimus de illo qui in caritate quodam
tempore bona facit, et bonus est, alio vero tempore malus est. Et ponit duas solutiones, quarum secunda incipit
ibi: potest etiam accipi de operibus bonis quae ab aliquo fiunt dum malus est. Et circa hoc duo facit; primo
ostendit quod bona extra caritatem facta, etsi valeant ad tolerabilius judicium sustinendum, non tamen valent ad
vitam consequendam; secundo ostendit idem de operibus in caritate factis, quae postea per peccatum
mortificantur, ibi: illa etiam quae in caritate quis facit, si postea prolapsus fuerit, nec exsurrexerit, non esse in
memoria Dei ezechiel dicit.
Satis arbitror illis esse responsum. Hic improbat ipsum errorem; et circa hoc duo facit: primo improbat errorem;
secundo concludit veritatem, scilicet quae sit vera et sufficiens poenitentia, ibi: ex praemissis perspicua fit notitia
verae poenitentiae.
Hic est quaerendum de satisfactione et de partibus ejus; unde quatuor hic quaeruntur. Primo de ipsa satisfactione.
Secundo de eleemosyna. Tertio de jejunio. Quarto de oratione. His enim tribus homo satisfacit.
Circa hoc quaeruntur quinque: 1 quid sit satisfactio; 2 utrum possibile sit a nobis Deo satisfieri; 3 qualiter homo
satisfacere possit; 4 per quae; 5 utrum restitutio sit pars satisfactionis.
|a1 Articulus 1: Utrum satisfactio sit virtus, aut virtutis actus.
Articulus 1A
AG1
Ad primum sic proceditur. Videtur quod satisfactio non sit neque virtus neque virtutis actus.
Omnis enim virtutis actus est meritorius. Sed satisfactio non est meritoria, ut videtur; quia meritum gratuitum
est; sed satisfactio debitum attendit.
Ergo satisfactio non est actus virtutis.
AG2
Praeterea, omnis actus virtutis est voluntarius.
Sed aliquando fit alicui satisfactio de aliquo, eo invito; ut quando aliquis pro offensa in alterum commissa a
judice punitur. Ergo satisfactio non est virtutis actus.
AG3
Praeterea, secundum Philosophum, in virtute moris principale est electio.
Sed satisfactio non fit per electionem, sed respicit principaliter exteriora opera. Ergo non est virtutis actus.
SC1
Sed contra, satisfactio ad poenitentiam pertinet.
Sed poenitentia est virtus, ut prius dictum est.
Ergo satisfactio est actus virtutis.
SC2
Praeterea, nullus actus operatur ad deletionem peccati, nisi sit actus virtutis: quia contrarium destruitur per suum
contrarium. Sed per satisfactionem peccatum totaliter annihilatur. Ergo satisfactio est virtutis actus.
CO
Respondeo dicendum ad primam quaestionem, quod aliquis actus dicitur esse actus virtutis dupliciter. Uno modo
materialiter; et sic quilibet actus qui non habet malitiam implicitam vel defectum debitae circumstantiae, actus
virtutis dici potest: quia quolibet tali actu potest uti virtus in suum finem, sicut est ambulare, loqui, et hujusmodi.
Alio modo dicitur aliquis actus esse actus virtutis formaliter: quia in suo nomine formam et rationem virtutis
implicitam habet; sicut fortiter sustinere, dicitur actus fortitudinis. Formale autem cujuslibet virtutis moralis est
ratio medii; unde omnis actus qui rationem medii importat, actus virtutis formaliter est. Et quia aequalitas
medium est, quod suo nomine satisfactio importat (non enim dicitur aliquid satisfactum nisi secundum
proportionem aequalitatis ad aliquid), constat quod satisfactio etiam formaliter est actus virtutis.
RA1
Ad primum ergo dicendum, quod quamvis satisfacere in se sit debitum, tamen inquantum satisfaciens voluntarie
hoc opus exequitur, rationem gratuiti accipit ex parte operantis; et sic operans facit de necessitate virtutem: ex

1628

