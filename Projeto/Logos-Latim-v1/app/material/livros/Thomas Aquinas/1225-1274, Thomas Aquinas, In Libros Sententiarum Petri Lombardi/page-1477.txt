Ad tertiam quaestionem dicendum, quod sicut dictum est, perfectio in confirmatione collata non praeexigit aliam
perfectionem, sed per eam quis in seipso perficitur, ut sit idoneus ad pugnam spiritualem. Et quia cuilibet est
conveniens et bonum, ut in pugna spirituali fortitudinem habeat; ideo ab hoc sacramento nullus excludi debet qui
sit baptizatus.
RA1
Ad primum ergo dicendum, quod non ponit supra communem statum quantum ad dispensationem alicujus
sacramenti, sed quantum ad confessionem sacramentorum; et haec perfectio vel excellentia omnibus membris
ecclesiae competit per hoc sacramentum confirmationis collata.
RA2
Ad secundum dicendum, quod etiam quaedam mulieres in pugna spirituali gloriosum reportaverunt ab hoste
triumphum, sicut patet de beata Agnete, et beata caecilia et aliis; unde ab hoc sacramento mulieres non sunt
excludendae.
RA3
Ad tertium dicendum, quod quamvis muti non possint confiteri ore, possunt confiteri nutibus, et possunt habere
voluntatem et propositum confitendi; et ideo eis non debet denegari hoc sacramentum.
RA4
Ad quartum dicendum, quod quamvis morientes abstrahantur a pugna, tamen vadunt ad locum praemii, in quo
secundum mensuram gratiae datur mensura gloriae; et ideo indigent plenitudine gratiae, quae in pugna perficit,
propter finem pugnae consequendum.
|a3 Articulus 3: Utrum exigatur quod aliquis teneat aliquem ad confirmationem.
Articulus 3A
AG1
Ad tertium sic proceditur. Videtur quod non exigatur quod aliquis teneat aliquem ad confirmationem.
Ille enim qui habet immediatam relationem ad principem, sicut liberi, non oportet quod mediantibus aliquibus
coram principe compareat, sicut servi comparent mediantibus dominis et filiifamilias mediantibus patribus. Sed
confirmandus jam habet immediatam relationem ad principem ecclesiae, cum sit membrum ecclesiae per
baptismum. Ergo quamvis baptizatus per alium debeat praesentari, tamen confirmandus nullo modo debet per
alium ad confirmationem teneri, praecipue si sit adultus.
AG2
Praeterea, fortitudo minus competit mulieribus quam viris. Prov. Ultim. 10: mulierem fortem quis inveniet? sed
confirmatio est sacramentum fortitudinis, quia in eo datur spiritus sanctus ad robur. Ergo ad minus mulier non
debet tenere virum ad confirmationem.
SC1
Sed contra, videtur etiam quod non confirmatus possit tenere ad confirmationem. Quia majus est sacramentum
conferre quam ad sacramentum suscipiendum aliquem tenere. Sed non confirmatus potest sacramentum baptismi
conferre. Ergo multo fortius potest ad confirmationem tenere.
CO
Respondeo dicendum ad primam quaestionem, quod in sacramento confirmationis datur spiritus sanctus ad
robur. Unde propter hoc aliquis ad confirmationem accedit, quia se habere robur standi non praesumit; et ideo
institutum fuit ut ab altero teneatur, ad significandum quod per se stare non posset.
RA1
Ad primum ergo dicendum, quod ille qui est mediator in hoc sacramento, non habet officium repraesentandi
quasi extraneum, sicut est in baptismo, neque suscipiendi quasi instruendum: sed solum tenendi quasi infirmum.
RA2
Ad secundum dicendum, quod fortitudo spiritualis est per Christum, in quo non est masculus et femina, ut dicitur
ad Galat. 3; et ita non differt utrum vir mulierem, vel mulier virum teneat; quamvis quidam contrarium dicant,
scilicet quod mulier virum tenere non potest.
Articulus 3B
AG1
Ulterius. Videtur quod non debeat fieri linitio chrismatis tantum in fronte. Quia vertex est nobilior pars corporis
quam frons, quia ibi est organum cogitativae, hic autem organum phantasiae.
Sed sacerdos, qui est inferior quam episcopus, ungit baptizatos chrismate in vertice. Ergo episcopus non debet
ungere chrismate confirmandos in fronte.
AG2
Praeterea, confirmatio est sacramentum confessionis.
Sed confessio fit ore. Ergo unctio confirmationis magis deberet in ore fieri.
AG3
1477

