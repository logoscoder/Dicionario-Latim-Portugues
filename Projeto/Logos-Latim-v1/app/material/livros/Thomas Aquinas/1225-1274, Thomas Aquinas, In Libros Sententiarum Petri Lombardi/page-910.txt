Secunda vero utrumque evitat, ut dictum est.
RA1
Ad primum ergo dicendum, quod non fuit intentio Magistri dicere, quod per humanam naturam in Christo
significentur corpus et anima non unita; non enim quantum ad hoc assignat differentiam, sed quantum ad hoc
quod humana natura in aliis consurgit ex omnibus quae substantialiter in ipsis sunt: in Christo autem non, sed
solum ex corpore et anima.
RA2
Ad secundum dicendum, quod Damascenus loquitur quantum ad unionem divinitatis ad humanam naturam, ex
qua non consurgit tertia natura speciei quantum ad unionem animae ad corpus.
RA3
Ad tertium dicendum, quod compositio animae rationalis ad carnem est ultima in operibus naturae; sed
compositio humanitatis ad personam verbi non fit operatione naturae, sed virtute divina.
RA4
Ad quartum dicendum, quod verbum vivificat carnem Christi active, et non formaliter: et ideo requiritur anima,
quae formaliter vivificet.
|a2 Articulus 2: Utrum humana natura verbo accidentaliter uniatur.
AG1
Ad secundum sic proceditur. Videtur quod humana natura accidentaliter verbo uniatur. Ad Philip. 2, 7: habitu
inventus ut homo. Ergo cum habitus sit genus accidentis, videtur quod Deus fuerit homo accidentaliter.
AG2
Praeterea, omne quod advenit post esse completum, est accidens. Sed humana natura advenit filio Dei post esse
completum ipsius. Ergo advenit ei accidentaliter.
AG3
Praeterea, secundum Philosophum, in subjecto dicitur esse quod est in aliquo non sicut pars. Sed humanitas in
Christo non est sicut pars, ut dictum est. Ergo est in eo sicut in subjecto. Sed in subjecto esse est proprium
accidentis. Ergo unitur verbo accidentaliter.
AG4
Praeterea, accidens est quod adest et abest praeter subjecti corruptionem. Sed humana natura hoc modo se habet
ad personam filii Dei. Ergo unitur ei accidentaliter.
SC1
Sed contra est decretalis Alexandri Papae: cum (inquit) Christus sit perfectus Deus et perfectus homo; qua
temeritate audent quidam dicere, quod Christus, secundum quod homo, non est aliquid? sed praedicatum
accidentale non praedicat aliquid, sed aliqualiter se habens. Ergo homo non est praedicatum accidentale.
SC2
Praeterea, Aristoteles in 1 physic., dicit: quod vere est, idest substantia, fit accidens nulli. Sed humanitas est
substantia. Ergo non potest dici accidens alicui.
SC3
Praeterea, si est accidens, oportet quod alicui accidat. Non homini, quia per se convenit ei humanitas.
Ergo accidit filio Dei; quod est contra boetium, qui dicit, quod in Deo non est aliquod accidens.
CO
Respondeo dicendum, quod quamvis hoc quod est accidens in se, possit esse aliquo modo substantia alicui, ut
color albedini; tamen quod est in se substantia, non potest esse accidens alicujus, quamvis conjunctio unius
substantiae ad alteram possit esse accidens, ut sic una substantia alteri accidentaliter advenire dicatur, sicut vestis
homini.
Sed hoc non potest esse nisi dupliciter: vel quod conjungatur ei secundum contactum, sicut vestis homini, vel
sicut dolium vino; aut sicut mobile motori, sicut Angelus conjungitur corpori quod assumit.
Et cum contactus non sit nisi corporum, oportet dicere, quod humana natura non potest advenire divinae
personae nisi sicut mobile motori, ut dicatur Christus hoc modo assumpsisse naturam humanam, sicut Angelus
assumit corpus, ut oculis mortalium videatur, sicut dicitur in littera; et sic spiritus sanctus visus est in columba.
Haec autem assumptio non vere facit praedicari assumptum de assumente, nec proprietates assumpti vere
transfert in assumentem: non enim Angelus assumens corpus ad hominis similitudinem, vere est homo, nec vere
habet aliquas proprietates hominis; neque spiritus sanctus potest dici minor seipso propter speciem columbae in
qua apparuit, ut dicit Augustinus.
Unde patet quod haec opinio non potest dicere, quod filius Dei vere sit homo, vel vere sit passus: et ideo cum
neget veritatem articulorum, condemnata est quasi haeretica. Tamen etiam quantum ad hanc positionem procedit
ab eodem fonte cum prima, scilicet ex hoc quod humana natura non assumeretur ad esse divinae personae. Unde
prima opinio ponebat, quod assumptum habebat esse per se, in quo subsistebat; haec autem tertia opinio ponit,
quod non subsistit assumptum, neque persona in eo, sed est esse accidentale superadditum.
RA1
910

