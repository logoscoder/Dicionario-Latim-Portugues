Praeterea, quanto aliquis magis accedit ad suam perfectionem, tanto magis laudabilis est. Sed homo per
scientiam cujuslibet rei perficitur, quia trahitur de potentia ad actum, cum intellectus noster sit potentia omnia
intelligibilia, ut dicitur in 3 de anima. Ergo in scientia non potest accidere peccatum.
AG3
Praeterea, in medio non est accipere superfluum, sicut nullus potest esse nimis castus. Sed scientia in medio
consistit, cum sit virtus intellectualis, ut in 33 distinct., quaest. 1, art. 3, dictum est. Ergo non potest esse
superfluitas in sciendo; et ita non potest esse aliqua noxietas curiositatis.
SC1
Sed contra, nullus punitur nisi pro peccato. Sed Hieronymus, se punitum astruit pro eo quod in libris ciceronis
studebat. Ergo potest esse in scientia humanorum peccatum.
SC2
Praeterea, expendere tempus in inutilibus, videtur non esse sine peccato. Sed quaedam scientiae videntur esse vel
parum vel nihil utiles ad bene vivendum, cui homo debet totus insistere; sicut scientiae mathematicae. Ergo
videtur quod in eis studere sit peccatum.
CO
Ad tertiam quaestionem dicendum, quod scire, quantum in se est, nunquam malum est, et per consequens nec
addiscere: quia cujus generatio est mala, ipsum est malum. Sed per accidens contingit esse peccatum in sciendo
vel addiscendo, sive considerando. Hoc autem accidens potest accidere vel ex parte cognoscibilis, vel ex parte
cognoscentis.
Ex parte cognoscentis est duplex accidens.
Unum est quando propter occupationem in studio alicujus scientiae impeditur ab executione officii ad quod
tenetur; sicut si judex propter studium geometriae desisteret a causis expediendis, vel sacerdos a confessionibus
audiendis quando eas audire tenetur.
Aliud est quando propter delectationem in aliqua scientia veniret in contemptum alicujus quod revereri oportet;
sicut de Hieronymo accidit: quia tantum delectabatur in ornatu verborum tullii, quod desipiebat ei incultus sermo
prophetarum, ut ipse dicit. Sicut etiam accidit illis qui tantum adhaerent rationibus humanis quod a fide
discedunt et eam impugnant. Ex parte vero cognoscibilis est triplex accidens. Unum est quando cognoscibile de
facili ad malum inclinat, et praeterea in se parvae utilitatis est; et propter hoc prohibitae sunt scientiae magicae,
ne homo in exercitium earum labatur. Aliud est quando cognoscibile est supra potentiam cognoscentis, sicut
dicitur Eccli. 3, 22: altiora te ne quaesieris. Tertium est quando in se nullius utilitatis est, sicut facta contingentia
hominum; unde et curiosi dicuntur qui sunt scrutatores conscientiarum proximi. In omnibus autem istis tribus
contingit quod illud quod est uni curiosum non est curiosum alteri: quia aliquid est supra unius intellectum quod
non est supra intellectum alterius: aliquid etiam est utile uni quod non est utile alteri: aliquid etiam facile in
peccatum praecipitat unum quod non praecipitat alium.
RA
Et per hoc patet solutio ad objecta.
|a4 Articulus 4: Utrum consilium sit donum.
Articulus 4A
AG1
Ad quartum sic proceditur. Videtur quod consilium non sit donum. Donum enim a seipso quis habere non potest.
Sed consilium cuilibet est a seipso: quia consilium quaestio est, ut dicitur in 3 ethic.. Quilibet autem quaerere
potest. Ergo consilium non est donum.
AG2
Praeterea, sicut in cognitione practica humana est inquisitio, ita et in cognitione speculativa.
Sed in donis pertinentibus ad vitam contemplativam non ponitur aliquid quod inquisitionem importet. Cum ergo
consilium inquisitionem importet, videtur quod consilium non debeat poni donum dirigens in vita activa.
AG3
Praeterea, dona se extendunt ad illa quae sunt de necessitate salutis, sicut dictum est. Sed consilium, secundum
quod communiter dicitur, dirigit in his ad quae non omnes tenentur. Ergo consilium non est donum.
SC1
Sed contra est quod Isai. 11 inter dona computatur.
SC2
Praeterea, virtutibus respondent dona. Sed quaedam virtus est ordinata ad bene consiliandum, scilicet eubulia, de
qua Philosophus in 6 ethic.
Determinat. Ergo videtur quod debeat esse aliquod donum quod perficiat nos ad recte consiliandum.
CO

1301

