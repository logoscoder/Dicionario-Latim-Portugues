Ad secundum dicendum, quod quamvis aliquo modo fieri possit quod corpus gloriosum sit cum alio corpore in
eodem loco, tamen corpus gloriosum habet in potestate sua resistere cuilibet tangenti cum voluerit; et sic palpari
potest.
RA3
Ad tertium dicendum, quod qualitates tangibiles in corporibus gloriosis non erunt reductae ad medium rei
secundum aequidistantiam ab extremis acceptum, sed ad medium proportionis secundum quod optime competit
complexioni humanae in singulis partibus; et ideo tactus illorum corporum est delectabilissimus; quia potentia
semper delectatur in convenienti, et tristatur in excessu.
|a3 Articulus 3: Utrum corpora gloriosa sint futura agilia.
Articulus 3A
AG1
Ad tertium sic proceditur. Videtur quod corpora gloriosa non sint futura agilia. Illud enim quod de se est agile ad
motum, non indiget aliquo deferente. Sed corpora glorificata deferuntur post resurrectionem in nubibus obviam
Christo in aere ab Angelis, ut dicit Glossa 1 ad Thess., 4. Ergo corpora gloriosa non erunt agilia.
AG2
Praeterea, nullum corpus quod movetur cum labore et poena, potest dici agile. Sed corpora gloriosa hoc modo
movebuntur, cum motor eorum, scilicet anima, moveat in contrarium naturae eorum; alias moverentur semper in
unam partem. Ergo non erunt agilia.
AG3
Praeterea, inter operationes animalis, sensus est nobilior et prior quam motus. Sed non assignatur corporibus
gloriosis aliqua proprietas quae perficiat ea ad sentiendum. Ergo nec eis debet attribui agilitas, per quam
perficiantur ad motum.
AG4
Praeterea, natura dat diversis instrumenta diversae dispositionis secundum diversas virtutes ipsorum; unde non
ejusdem dispositionis instrumenta dat animali tardo vel veloci. Sed Deus multo ordinatius operatur quam natura.
Cum ergo corpus gloriosum habeat membra ejusdem dispositionis in figura et quantitate sicut modo, videtur
quod non habeat aliam agilitatem quam modo habet.
SC1
Sed contra est quod patet 2 corinth. 15, 43: seminatur in infirmitate, surget in virtute, idest mobile et vivum. Sed
mobilitas non potest dicere nisi agilitatem ad motum. Ergo corpora gloriosa erunt agilia.
SC2
Praeterea, tarditas maxime videtur spiritualitati repugnare. Sed corpora gloriosa erunt spiritualia, ut dicitur 1
corinth. 15. Ergo erunt agilia.
CO
Respondeo dicendum ad primam quaestionem, quod corpus gloriosum erit omnino subjectum animae
glorificatae, non solum ut nihil in eo sit quod resistat voluntati spiritus, quia hoc fuit etiam in corpore Adae; sed
etiam ut sit in eo aliqua perfectio effluens ab anima glorificata in corpus, per quam habile reddatur ad praedictam
subjectionem: quae quidem perfectio dos glorificati corporis dicitur. Anima autem conjungitur corpori non
solum ut forma, sed ut motor; et utroque modo oportet quod corpus gloriosum animae glorificatae sit summe
subjectum. Unde sicut per dotem subtilitatis subjicitur ei totaliter, inquantum est forma corporis, dans esse
specificum; ita per dotem agilitatis subjicitur ei inquantum est motor, ut scilicet sit expeditum et habile ad
obediendum spiritui in omnibus motibus et actionibus animae. Quidam tamen causam istius agilitatis attribuunt
quintae essentiae, quae tunc in corporibus gloriosis dominabitur.
Sed de hoc frequenter dictum est, quod non videtur conveniens; unde melius est quod attribuatur animae, a qua
gloria in corpus emanat.
RA1
Ad primum ergo dicendum, quod corpora gloriosa dicuntur ferri bajulis Angelis, et etiam in nubibus, non quasi
eis indigeant, sed ad reverentiam designandam quae corporibus gloriosis et ab Angelis et ab omnibus creaturis
deferetur.
RA2
Ad secundum dicendum, quod quanto virtus animae moventis dominatur magis supra corpus, tanto minor est
labor in motu, qui etiam fit contra naturam corporis. Unde illi in quibus virtus motiva est fortior, vel qui habent
ex exercitio corpus magis habilitatum ad obediendum spiritui moventi, minus laborant in motu; et quia post
resurrectionem anima perfecte dominabitur corpori tum propter perfectionem propriae virtutis, tum propter
habilitatem corporis gloriosi ex redundantia gloriae ab anima in ipsum; non erit aliquis labor in motu sanctorum;
et sic dici possunt corpora sanctorum agilia.
RA3

2097

