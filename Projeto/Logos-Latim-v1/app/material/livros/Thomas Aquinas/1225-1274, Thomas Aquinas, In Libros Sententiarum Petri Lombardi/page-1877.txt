Ad primum ergo dicendum, quod sacerdotibus veteris legis indicebatur continentia illo tantum tempore quo ad
suum ministerium accedebant; et ideo in signum castitatis tunc servandae in sacrificiorum oblatione feminalibus
utebantur: sed ministris novi testamenti indicitur perpetua continentia; et ideo non est simile.
RA2
Ad secundum dicendum, quod mitra illa non erat signum alicujus dignitatis, fuit enim sicut quoddam galerum, ut
Hieronymus dicit: sed cydaris, quae erat signum dignitatis, solis pontificibus dabatur, sicut et nunc mitra.
RA3
Ad tertium dicendum, quod potestas ministrorum est in episcopo sicut in origine; non autem in sacerdote, quia
ipse non confert illos ordines; et ideo magis episcopus quam sacerdos vestibus ministrorum utitur.
RA4
Ad quartum dicendum, quod loco superhumeralis utitur stola, quae ad idem significandum est ad quod erat
superhumerale.
RA5
Ad quintum dicendum, quod pallium succedit loco rationalis.
RA6
Ad sextum dicendum, quod pro illa lamina habet pontifex crucem, ut innocentius dicit, sicut pro feminalibus
habet sandalia, pro linea albam, pro balteo cingulum, pro podere tunicam, pro ephod amictum, pro rationali
pallium, pro cydari mitram.
RA7
Ad septimum dicendum, quod quamvis non habeat alterius generis potestatem, tamen eamdem habet ampliorem;
et ideo ad hanc perfectionem designandum sibi pallium datur, quo undique circumdatur.
RA8
Ad octavum dicendum, quod Romanus pontifex non utitur baculo, quia Petrus misit ipsum ad suscitandum
quemdam discipulum suum, qui postea factus est episcopus trevirensis; et ideo in dioecesi trevirensi Papa
baculum portat, et non in aliis: vel etiam in signum quod non habet coarctatam potestatem, quod curvatio baculi
significat.
EX
Nunc ad considerationem sacrae ordinationis accedamus. Videtur quod male ordinetur: quia hoc sacramentum
est ad dispensandum alia sacramenta, et ita ante alia deberet ordinari. Et dicendum, quod Magister ordinat
secundum hoc ad quod ordinantur: et quia bonum commune ad quod ordinatur hoc sacramentum, praesupponit
bonum personae, ad quod ordinantur praecedentia; ideo de hoc non debuit prius determinare.
In sacramento ergo septiformis spiritus septem gradus ecclesiastici. Adaptatio quaedam est: quia in quolibet
ordine omnia dona spiritus sancti dantur: quia matthias electus est sorte, de quo dionysius dicit, 5 cap. Eccles.
Hierar.: de divina sorte matthiae data alii alia dixerunt, nec recte, ut existimo.
Meum et ipse sensum dicam. Videtur enim mihi Scriptura sortem nominasse divinum quoddam donum declarans
matthiam quasi divina electione ostensum.
Habiturus partem... Cum his qui bene verbum Dei ministraverunt. Ergo habet omnis lector aureolam. Et
dicendum, quod verum est, si impleat officium ut non solum legat, sed etiam interpretetur per praedicationem,
quod tamen non videtur suum officium; et ideo etiam non dicit simpliciter quod habeat illorum meritum, sed
cum illis, inquantum aliquid de actu eorum participat.
Canones duos tantum sacros ordines appellari censent: propter hoc quod hi duo tantum ordines habent actum
super ipsum sacramentum; sed subdiaconus super sacra vasa tantum.

|+d25.q1 Distinctio 25, Quaestio 1
|a0 Prologus
Postquam determinavit Magister de sacramento ordinis, hic determinat de conferentibus et suscipientibus hoc
sacramentum; et dividitur in partes duas: in prima determinat de conferentibus; in secunda de suscipientibus, ibi:
sacri canones sanxerunt ut subdiaconus non ordinetur ante quatuordecim annos etc.. Prima in duas: in prima
inquirit de haeretici, utrum possint ordinare; secundo specialiter de simoniacis, ibi: de simoniacis vero non est
ambigendum quin sint haeretici. Prima in tres; in prima ponit auctoritatem ad ostendendum quod haeretici non
possunt hoc sacramentum conferre; in secunda ponit auctoritates ad contrarium, ibi: contra autem alii sentire
videntur; in tertia solvit, ibi: haec autem quidam ita determinant. Et ponit quatuor solutiones diversorum, ut in
littera patet.
De simoniacis autem non est ambigendum quin sint haeretici. Hic inquirit de simoniacis; et circa hoc duo facit:
primo ostendit qui sunt simoniaci; secundo utrum possint ordinare, ibi: differt tamen inter eos qui ordinantur a
simoniacis scienter, et eos qui ignoranter.
Hic est triplex quaestio. Prima de ordinantibus.
1877

