dicit frequentiam operationis, secundum quod usus est idem quod consuetudo: et sic definit victorinus: usus est
actus frequenter de potentia elicitus. Sed utroque modorum istorum est actus cujuslibet potentiae. Dicitur etiam
aliquando uti eorum quae ad finem ordinantur aliquem; et sic uti sumitur hic quantum ad primam definitionem
quae ponitur. Illud autem quod est ad finem, inducitur ad finem suum tribus operationibus.
Prima est operatio rationis praestituentis finem et ordinantis et dirigentis in ipsum. Secunda est operatio
voluntatis imperantis. Tertia est operatio virtutis motivae exequentis. Uti autem nominat executionem ejus quod
ad finem ordinatum est, non secundum actum proprium alicujus motivarum virium, sed communiter
praesupposita ordinatione in finem. Unde est actus voluntatis, quae est universalis motor virium secundum
ordinem ad rationem.
RA1
Ad primum ergo dicendum, quod uti praesupponit ordinem; sed ejus substantia magis est in executione
voluntatis.
RA2
Ad secundum dicendum, quod prudentia est perfectio rationis practicae, secundum quod est recta.
Rectitudo autem ejus et veritas est, ut dicitur 6 ethic., secundum convenientiam cum appetitu recto. Unde
prudentia non tantum perficit ad actum qui est ipsius rationis, sed etiam ad actum voluntatis, qui regulatus est
ratione; sicut eligere, etsi sit actus voluntatis vel liberi arbitrii, est tamen prudentiae.

|+d1.q2 Distinctio 1, Quaestio 2
|a0 Prologus
Circa objecta dictorum actuum, primo quaeritur de fruibilibus; secundo de utibilibus. Quantum ad primum duo
quaeruntur: 1 utrum solo Deo sit fruendum; 2 utrum una tantum fruitione vel pluribus.
|a1 Articulus 1: Utrum fruendum sit solo Deo.
AG1
Ad primum sic proceditur. Videtur quod non solo Deo fruendum sit. His enim rebus fruendum est, ut dicitur in
littera, quae nos beatos faciunt.
Beatitudo autem creata beatos nos facit. Ergo ea fruendum est: non ergo tantum Deo.
AG2
Praeterea, ultimus finis hominis est sua felicitas.
Felicitas autem ejus est perfectissima operatio.
Cum igitur ultimo fine fruendum sit, operatione perfectissima fruendum est: quod etiam videtur per Philosophum
qui dicit, quod felicitas non quaeritur propter aliquid aliud: et per boetium, qui dicit, quod beatitudo est status
omnium bonorum aggregatione perfectus.
AG3
Praeterea, tullius dicit: honestum est quod sua VI nos trahit, et sua dignitate nos allicit. Sed quod per se allicit,
propter se amatur.
Ergo omni honesto fruendum est, et ita omnibus virtutibus. Ergo non tantum Deo.
AG4
Praeterea, apostolus ad Philemonem 20, dicit: itaque, frater, ego te fruar in Domino. Ergo etiam homine justo
frui possumus, et per consequens quolibet homine, qui est ad imaginem Dei, et qualibet creatura, in qua est
vestigium Dei.
SC1
Contra, ratio dilectionis est bonitas. Sed omnis bonitas refertur ad bonitatem Dei a qua fluit et cujus
similitudinem gerit. Ergo nihil est diligendum nisi in ordine ad Deum. Ergo solo Deo fruendum est.
SC2
Praeterea, Proverb. 16, 4, dicitur: universa propter semetipsum operatus est Deus. Ergo ipse est finis omnium.
Omnia ergo propter ipsum diligenda sunt: et sic idem quod prius.
CO
Respondeo dicendum, quod frui aliquo dicitur tripliciter. Aut sicut objecto; et hoc modo solo Deo fruendum est:
quia ad bonitatem ipsius Dei ordinatur tota bonitas universi; sicut bonum totius exercitus ad bonum ducis, ut
dicitur 12 metaph..
Alio modo sicut habitu eliciente actum fruitionis; et hoc modo beatitudine creata et caritate fruendum est. Tertio
modo fruimur aliquo sicut instrumento fruitionis; et hoc modo fruimur potentia, cujus fruitio est actus.
RA1

13

