Praeterea, vita activa introducit ad contemplativam; unde Gregorius: qui ad arcem contemplationis ascendere
desiderat, prius necesse est ut in campo actionis se exerceat.
Sed quod introducit ad aliquid non est necessarium illo adveniente: quia secundum bernardum, quid necesse est
scalis tenenti jam solium? ergo activa vita non est simul cum contemplativa.
SC1
Sed contra est quod Augustinus dicit in Lib. De CIV. Dei, quod quoddam genus hominum est compositum ex
otioso et actuoso; et loquitur de otio contemplationis. Gregorius etiam dicit super Ezech., quod plerumque a
contemplativa vita ad activam utiliter animus reflectitur. Ergo contemplativa vita et activa possunt esse simul.
SC2
Praeterea, beata virgo fuit in utraque vita; et ideo secundum Anselmum in assumptione ejus legitur evangelium
de martha et maria, quae significant vitam activam et contemplativam.
Sed beata virgo fuit tantum viatrix.
Ergo in aliquo viatore potest esse simul activa et contemplativa vita.
CO
Ad tertiam quaestionem dicendum, quod in omnibus dispositionibus naturalibus contingit quod dispositio in suo
perfecto esse attingit id ad quod disponit, quod etiam erat per quamdam inchoationem, dum dispositio ad
perfectionem tendebat, sicut patet de calore et forma ignis; quia quando calor completus est in termino
alterationis, forma ignis inducitur, et calor simul cum forma ignis manet; dum vero erat alteratio, non erat forma
ignis, nisi secundum quamdam inchoationem.
Vita autem activa est dispositio ad contemplativam; unde Isidorus in Lib. De sum. Bono: qui prius in vita activa
proficit, bene ad contemplationem conscendit. Et ideo quamdiu homo non pervenit ad perfectionem in vita
activa, non potest in eo esse contemplativa vita, nisi secundum quamdam inchoationem imperfecte: tunc enim
difficultatem homo patitur in actibus virtutum Moralium, et oportet quod tota solicitudine ad ipsos intendat, unde
retrahitur a studio contemplationis.
Sed quando jam vita activa perfecta est, tunc operationes virtutum Moralium in promptu habet, ut eis non
impeditus libere contemplationi vacet. Tamen secundum quod homo est magis vel minus perfectus in vita activa,
circa plura vel pauciora occupari potest activae vitae simul cum contemplativa. Et quia praelatorum est in
utraque vita perfectos esse, utpote qui medii sunt inter Deum et plebem, a Deo recipientes per contemplationem,
et populo tradentes per actionem; ideo oportet eos in moralibus virtutibus perfectos esse; et similiter
praedicatores; alias indigne quis praelationis vel praedicationis officium assumit.
RA1
Ad primum igitur dicendum, quod ad diversa potest homo principaliter intendere diversis temporibus, quamvis
non simul.
RA2
Ad secundum dicendum, quod turbatio in vita activa non contingit postquam ad perfectionem venit: quia tunc
jam delectabiliter et faciliter operatur non perturbatus.
RA3
Ad tertium dicendum, quod dispositiones quae essentialiter habent imperfectionem annexam, non manent cum
eo ad quod disponunt, sicut fides non manet cum visione; sed aliae dispositiones possunt simul manere, sicut
dictum est, et sic est de vita activa.
|a4 Articulus 4: Utrum activa vita sit nobilior quam contemplativa.
Articulus 4A
AG1
Ad quartum sic proceditur. Videtur quod activa vita sit nobilior quam contemplativa. Tullius enim, in Lib. De
offic., probat praeeminentiam justitiae ad alias virtutes; quia propter exercitium actus ejus, actus aliarum
interimuntur.
Sed similiter aliquis revocatur ab otio contemplationis, ut fructum faciat per laborem actionis. Ergo activa vita
est dignior quam contemplativa.
AG2
Praeterea, bonum gentis divinius est quam bonum unius. Sed vita contemplativa consistit in bono unius hominis,
vita activa in bono multorum.
Ergo vita activa est nobilior quam contemplativa.
AG3
Praeterea, in omnibus artibus et potentiis imperans est nobilius imperato. Sed politica quae ad vitam activam
pertinet, imperat omnibus disciplinis, et disponit de his quae ad contemplativam vitam pertinent, secundum
Philosophum in 1 ethic..
Ergo vita activa est dignior quam contemplativa.
AG4
1292

