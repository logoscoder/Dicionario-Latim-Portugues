per plures species quae sunt apud ipsum. Hoc autem tempus est aliud a tempore quod mensurat motum primi
mobilis, eo quod ista vicissitudo non ordinatur ad illam, nec istud tempus est continuum, sed numerus discretus
vicissitudinis non continuae: continuitas enim accidit tempori ex parte motus numerati, et non secundum formam
suam qua numerus est, ut dicit Commentator, in 4 physic..
RA5
Ad quintum dicendum, quod omnis divisio durationis accidit ex motu per quem fit successio prioris et
posterioris, et ideo tempus est mensura per modum numeri. Sed aevum et aeternitas mensurant actum, in quo non
accidit renovatio per motum; et ideo sunt indivisibiles mensurae per modum unitatis; sicut enim tempus est
numerus prioris et posterioris in motu, ita etiam et aevum est unitas permanentiae actus qui est esse vel operatio
creati, et similiter aeternitas increati.
RA6
Ad sextum dicendum, quod esse Angeli non est infinitum privative per modum quanti, quia indivisibile est,
cujus infinitum non potest esse in actu; sed est infinitum negative, non simpliciter, sed respectu alicujus finis qui
est terminus durationis quam non habet.
RA7
Ad septimum dicendum, quod potest Deus facere Angelum non esse: quia sicut non potuit per se incipere, ita nec
durare, nisi voluntate ejus: et similiter potest intelligi non esse, eo quod sua quidditas non est suum esse. Nec
tamen potest facere ut simul sit et non sit: nec hoc potest intelligi; et sic non potest facere ipsum non fuisse, quia
haec possibilitas diversificatur ab illa, ut in 1 Lib., distinct. 43, dictum est: et ideo objectio ista non est ad
propositum.
|a2 Articulus 2: Utrum aevum sit tantum unum.
AG1
Ad secundum sic proceditur. Videtur quod aevum non sit tantum unum. Sicut enim tempus est numerus motus,
ita et aevum videtur esse unitas contracta vel determinata ad rem aliquam.
Sed talis unitas multiplicatur ad multiplicationem eorum quibus convenit esse unum. Ergo non est tantum unum
aevum.
AG2
Praeterea, corporalium et incorporalium, cum sint diversorum generum, non est mensura una.
Sed aevo mensurantur quaedam corpora, sicut substantia caeli. Ergo videtur, cum etiam quaedam spiritualia
mensurentur aevo, quod aevum non sit unum.
AG3
Praeterea, omnium motuum quorum est tempus unum, est reductio in unum motum sicut in causam. Sed Angeli
non reducuntur in unum Angelum sicut in causam. Ergo non mensurantur uno aevo.
AG4
Praeterea, quocumque Angelo remoto, nihilominus remanebit esse aliorum Angelorum aevo mensuratum. Sed
quaecumque ita se habent quod remoto uno remanet alterum, non dependent ad invicem. Ergo videtur quod
aevum unius Angeli non dependet ad aevum alterius, et sic non est omnium unum aevum.
AG5
Praeterea, si mensuretur per unum aevum, hoc non est nisi per aevum quod est mensura esse primi Angeli. Sed,
ut infra dicitur, Angelus qui corruit, inter omnes major fuit. Ergo videtur quod esse omnium bonorum
Angelorum mensuretur ad aevum Daemonis, quod est absurdum.
Ergo videtur quod non sit tantum unum aevum.
SC1
Sed contra, medium habet naturam extremorum.
Sed aevum medium est inter aeternitatem et tempus; aeternitas autem est una, et similiter tempus.
Ergo aevum est unum.
SC2
Praeterea, hoc etiam videtur per hoc quod aevum est simplicius quam tempus, et ita magis unum.
CO
Respondeo dicendum, quod ponendo unitatem aevi, oportet eam investigare ad similitudinem temporis: cujus
causa tripliciter assignatur.
Quidam enim dicunt, quod tempus est numerus motus; unde sicut idem est denarius quo numerantur decem
canes et decem equi; ita est etiam idem tempus quo numerantur omnes motus. Sed hoc improbat Commentator in
4 phys.: quia unitas numeri diversorum numeratorum non est nisi unitas numeri mathematice accepti. Tempus
autem non est quid mathematicum, sed naturale.
Praeterea omnia mathematica multiplicantur secundum esse quod habent in rebus, sicut non est eadem linea in
cupro et ligno secundum esse; unde sequeretur quod tempus secundum esse numeraretur, et multiplicaretur ad
numerum motuum; et ita sequeretur quod essent plura tempora simpliciter, sed unum tantum imaginarie.

412

