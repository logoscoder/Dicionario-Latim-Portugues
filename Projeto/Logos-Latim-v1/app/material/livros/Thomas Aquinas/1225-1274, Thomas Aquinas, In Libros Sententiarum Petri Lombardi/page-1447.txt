Praeterea, natura non facit per plura quod per unum potest facere. Sed operatio gratiae est ordinatior quam
natura. Cum ergo ad salutem sufficiat gratia sanctificationis, videtur quod frustra baptismus addatur.
AG3
Praeterea, divina operatio non est minus efficax in sanatione spirituali quam corporali. Sed in illis quos curavit
corporaliter, non oportebat aliquem medicum ab homine superaddi. Ergo et in illis quos curat per gratiam
sanctificationis interius non sunt adhibenda sacramentorum medicamenta.
SC1
Sed contra, baptismus circumcisioni successit.
Sed joannes sanctificatus in utero, octavo die legitur circumcisus, Luc. 1. Ergo et sanctificatus in utero esset
baptizandus.
SC2
Praeterea, sanctificatio in utero est baptismus flaminis. Sed adulti baptizati per contritionem baptismo flaminis,
sunt baptizandi baptismo fluminis.
Ergo et similiter sanctificati in utero.
CO
Ad tertiam quaestionem dicendum, quod sanctificatus in utero debet baptizari, propter tres rationes. Primo
propter acquirendum characterem, quo annumeretur ad populum Dei, et quasi deputetur ad percipienda divina
sacramenta.
Secundo, ut per baptismi perceptionem passioni Christi etiam corporaliter conformetur. Tertio propter bonum
obedientiae: quia praeceptum de baptismo omnibus datum est, et ab omnibus impleri debet, nisi articulus
necessitatis sacramentum excludat.
RA1
Ad primum ergo dicendum, quod baptismus quantum ad aliquid extensive excedit sanctificationem: quia in
baptismo imprimitur character, et corporaliter homo morti Christi configuratur: quamvis intensive in
sanctificatione amplior gratia fortassis praebeatur; et ideo non fit injuria sanctificationi, si sanctificatis baptismus
conferatur.
RA2
Ad secundum dicendum, quod non totum quod facit baptismus, factum est per sanctificationem, quia non
imprimit characterem; et ideo non frustra baptismus additur, in quo etiam sanctificatis gratia augetur.
RA3
Ad tertium dicendum, quod per medicinam corporalem nihil addi posset ad salutem eorum quos Christus
curaverat; et ideo non est similis ratio.
|a2 Articulus 2: Utrum intentio baptizantis ad baptismum requiratur.
Articulus 2A
AG1
Ad secundum sic proceditur. Videtur quod intentio baptizantis non requiritur ad baptismum.
Intentio enim non requiritur ad opus nisi in principali agente, qui praestituit finem, et per imperium suum alios
movet ad finem intentum a se. Sed sacerdos baptizans non est principale agens, sed instrumentale, ut dictum est
supra. Ergo non requiritur ejus intentio ad baptismum.
AG2
Praeterea, intentio hominis non est alicui certa nisi sibi. Si ergo requiratur intentio ad baptismum, non erit certum
de aliquo quod sit baptizatus, nisi apud eum qui baptizavit; et hoc est inconveniens quod homo sit in tanto dubio
salutis.
AG3
Praeterea, sicut Augustinus dicit, ebriosus et furiosus baptizare possunt.
Sed isti, ut videtur, non possunt habere intentionem, quia privantur usu rationis. Ergo intentio non requiritur ad
baptismum.
AG4
Praeterea, intentio cognitionem requirit. Sed frequenter et de facili cogitatio ad alia rapitur.
Ergo frequenter baptismus impediretur.
SC1
Sed contra, ea quae fiunt praeter intentionem, sunt casualia. Sed hoc sacramentis non competit, cum habeant
determinatos effectus, et determinatas causas. Ergo requiritur intentio in baptismo, et in aliis sacramentis.
SC2
Praeterea, opera quae fiunt a voluntate, determinantur et specificantur intentione. Unde Ambrosius dicit quod
affectus tuus operi tuo imponit nomen; et in Glossa, Matth. 12, dicitur: quantum intendis, tantum facis. Sed
baptizare est actus voluntarius. Ergo requiritur in ipso intentio ex parte baptizantis.
CO
1447

