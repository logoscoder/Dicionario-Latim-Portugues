Sed corpus Christi dandum est aliquando alicui ad experimentum de peccato sumendum sub his verbis: corpus
Domini sit tibi ad probationem hodie; ut dicitur in decret. Caus. 2, qu. 4, cap. Saepe contingit. Ergo dari debet
suspectis.
SC1
Sed contra, si suspectis de crimine daretur corpus Christi, esset scandalum populo videnti et scienti. Sed
scandalum vitandum est. Ergo non oportet eis dari corpus Christi.
CO
Ad secundam quaestionem dicendum, quod triplex est suspicio. Quaedam violenta, ad cujus contrarium non
admittitur probatio; sicut si inveniatur solus cum sola nudus in lecto, loco secreto, et tempore apto ad
commixtionem.
Alia est probabilis, sicut si inveniatur solus cum sola colloquens in locis suspectis, et frequenter.
Tertia est praesumptuosa, quae ex levi conjectura ortum habet. Haec autem ultima deponenda est; in secunda non
debet denegari, quia poena non infligitur ubi culpa ignoratur; sed de prima est idem judicium quod de peccato.
Unde si sit suspicio procedens ex fama publica, non debet ei dari neque in occulto neque in manifesto; si autem
sit singularis ipsius sacerdotis, sic debet dari in publico, sed non in occulto.
RA1
Ad primum ergo dicendum, quod quamvis non habeatur in prima suspicione certitudo sensibilis, vel per
demonstrationem, tamen habetur talis certitudo quae sufficit ad probationem juris. Non enim in omnibus est
similiter certitudo requirenda, ut dicitur 1 ethic..
RA2
Ad secundum dicendum, quod decretum illud abrogatum est: quia facere tales probationes est tentare Deum. Vel
dicendum, quod intentio illius decreti non est ut talis purgatio fiat, sed ut propter timorem talis purgationis a
futuris abstineat.
Articulus 5C
AG1
Ulterius. Videtur quod amentibus corpus Christi dari non debeat. Quia ad hoc quod aliquis corpus Christi sumat,
requiritur diligens examinatio, ut patet 1 corinth. 11, 28: probet autem seipsum homo, et sic de pane illo edat et
de calice bibat. Sed hoc non potest in amente procedere.
Ergo non potest ei dari eucharistia.
AG2
Praeterea, inter amentes etiam energumeni computantur, secundum dionysium in Eccl. Hierarch.: energumeni
etiam ab inspectione divinorum arcentur; unde statim post evangelium in primitiva ecclesia per vocem diaconi
cum catechumenis excludebantur. Ergo non debet eis dari eucharistia.
SC1
Sed contra cassianus dicit: eis qui ab incommodis vexantur spiritibus, communionem sacrosanctam a senioribus
nostris nunquam meminimus interdictum. Ergo cum tales sint amentes, amentibus debet dari.
SC2
Praeterea, in decret. Caus. 26, qu. 1, cap.: qui recedunt, dicitur: amentibus etiam quaecumque pietatis sunt,
conferenda sunt; et loquitur de reconciliatione et sacra communione.
CO
Ad tertiam quaestionem dicendum, quod de amentibus distinguendum est. Quidam enim dicuntur large amentes,
quia debilem mentem habent, sicut dicitur invisibile quod male videtur; et tamen sunt aliquo modo docibiles
eorum quae ad fidem et devotionem sacramenti pertinent: et talibus non oportet corpus Christi denegari.
Quidam vero sunt omnino carentes judicio rationis; et isti vel fuerunt tales a nativitate, et tunc eis non debet dari,
quia non possunt ad devotionem induci quae requiritur ad hoc sacramentum (quamvis quidam contrarium
dicant): vel inciderunt in amentiam post fidem et devotionem sacramenti, et tunc debet eis dari, nisi timeatur
periculum vel de vomitu vel de exspuitione, aut aliquo hujusmodi. Et hoc patet per hoc quod habetur in decretis,
26, qu. 6: si is qui infirmitate poenitentiam petit et dum sacerdos invitatus ad eum venit, vertatur in phrenesim,
accepto testimonio ab astantibus qui petitionem audierunt, et reconcilietur, et eucharistia ejus ori infundatur.
RA1
Ad primum ergo dicendum, quod in isto casu praecedens devotio computatur ei ad dignam manducationem.
RA2
Ad secundum dicendum, quod daemoniacis non est deneganda communio, nisi forte certum sit quod pro aliquo
crimine a diabolo torqueantur; et de talibus loquitur dionysius. Vel dicendum, et melius, quod ipse vocat
energumenos illos in quibus adhuc viget virtus Daemonis propter peccatum originale nondum extirpatum, eo
quod nondum baptismi gratiam consecuti sunt, quibus adhibetur exorcismus post catechismum ante baptismum;
unde ipse ponit eos secundo loco post catechumenos.
Articulus 5D
1521

