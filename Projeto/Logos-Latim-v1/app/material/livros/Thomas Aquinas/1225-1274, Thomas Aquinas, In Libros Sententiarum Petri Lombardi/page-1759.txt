Postquam determinavit Magister de poenitentia quantum ad totum et partes ejus, hic incipit determinare de
potestate ministrorum, quibus hujus sacramenti dispensatio est commissa; et dividitur in partes duas: in prima
determinat de ipsa potestate, quae claves ecclesiae dicuntur; in secunda determinat de habentibus claves, 19 dist.,
ibi: postquam ostensum est quae sint claves apostolicae, et quis eorum usus, superest investigare quando istae
claves dentur, et quibus. Prima in duas: in prima movet quaestionem ex praedictis de potestate ministrorum; in
secunda determinat eam, ostendens quae dicantur claves ecclesiae, et ad quid se extendant, ibi: claves istae non
sunt corporales, sed spirituales. Et haec pars in duas: in prima determinat de clavibus ecclesiae ordinatis ad
peccatorum remissionem; in secunda determinat de quibusdam circa peccatum existentibus, per quorum
ablationem peccatum remitti dicitur, ibi: hic quaeritur, quae sit illa macula, et quae sint illae tenebrae interiores, a
quibus Deus interius animam purgat. Prima in duas: in prima determinat de clavibus, in secunda de effectu
earum, ibi: sed quaeritur, utrum a peccato solvere valeat sacerdos.
Circa primum duo facit: primo ostendit quid sint claves; secundo ostendit quid sit usus earum, ibi: usus vero
harum clavium multiplex est.
Sed quaeritur, utrum a peccato solvere valeat sacerdos. Hic inquirit de effectu clavium; et dividitur in partes
duas: in prima ostendit quod potestas clavium non se extendit ad remissionem culpae; quia hoc solius Dei est. In
secunda ostendit per quem modum sacerdotes dicuntur peccata remittere, ibi: nec ideo tamen negamus
sacerdotibus concessam potestatem dimittendi et retinendi peccata.
Circa primum tria facit: primo ponit opinionem quorumdam qui dicebant, quod potestas clavium se extendat ad
remissionem poenae aeternae, quamvis non se extendat ad remissionem culpae; secundo ponit aliam, quae dicit,
quod ad neutrum horum se extendit, ibi: alii vero dicunt, solum Deum, non sacerdotem, debitum aeternae mortis
dimittere. Tertio confirmat hanc secundam opinionem, cui consentit per rationes et auctoritates, ibi: cui
sententiae ratio suffragatur, et auctoritates attestantur.
Nec ideo tamen negamus, sacerdotibus concessam potestatem dimittendi et retinendi peccata. Hic inquirit
modum quo sacerdotes dicantur peccata remittere; et circa hoc tria facit: primo ostendit per auctoritates, quod
sacerdotes aliquo modo peccata remittunt; secundo ostendit quod sacerdotes aliter quam Deus peccata remittant,
ibi: hoc sane dicere ac sentire possumus; tertio movet quamdam dubitationem ex modis assignatis, ibi: secundum
hos ligandi et solvendi modos quomodo verum est quod dicitur? etc.. Circa secundum tria facit: primo ostendit
quomodo se habeat sacerdos in ligando et solvendo quantum ad culpam; secundo quomodo se habeat quantum
ad poenam in foro conscientiae injungendam, ibi: ligant quoque sacerdotes, dum satisfactionem poenitentiae
confitentibus imponunt; tertio quantum ad poenam excommunicationis, quae infligitur in foro contentioso, ibi:
est et alius modus ligandi et solvendi.
Hic est duplex quaestio. Prima de clavibus.
Secunda de excommunicatione.
Circa primum quaeruntur tria: 1 de clavibus secundum se; 2 de remissione peccatorum, ad quam ordinantur
claves; 3 de effectu clavium.
|a1 Articulus 1: Utrum claves in ecclesia esse debeant.
Articulus 1A
AG1
Ad primum sic proceditur. Videtur quod claves in ecclesia esse non debeant. Non enim requiruntur claves ad
intrandum domum, cujus Ostium est apertum. Sed Apoc. 4, 1, dicitur: vidi, et ecce in caelo Ostium apertum;
quod Christus est, qui de seipso dicit joan. 10, 7: ego sum Ostium.
Ergo ad introducendum in caelum ecclesia clavibus non indiget.
AG2
Praeterea, clavis est ad aperiendum et claudendum.
Sed hoc solius Christi est, qui aperit, et nemo claudit; claudit, et nemo aperit; Apoc. 3, 7.
Ergo ecclesia in ministris suis claves non habet.
AG3
Praeterea, cuicumque clauditur caelum, aperitur infernus, et e contrario. Ergo quicumque habet claves caeli,
habet claves inferni. Sed ecclesia non dicitur habere claves inferni. Ergo nec claves caeli habet.
SC1
Sed contra est quod dicitur Matth. 16, 19: tibi dabo claves regni caelorum.
SC2
Praeterea, omnis dispensator debet habere claves eorum quae dispensat. Sed ministri ecclesiae sunt dispensatores
divinorum mysteriorum, ut patet 1 Cor. 4. Ergo debent habere claves.
CO
Respondeo dicendum ad primam quaestionem, quod in corporalibus dicitur clavis instrumentum quo Ostium
aperitur. Regni autem Ostium nobis clauditur per peccatum et quantum ad maculam, et quantum ad reatum
1759

