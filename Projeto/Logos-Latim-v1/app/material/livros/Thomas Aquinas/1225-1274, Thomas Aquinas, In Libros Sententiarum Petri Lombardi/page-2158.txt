Ergo et misericordiae opus sapientiae est attribuendum.
AG4
Praeterea, misericordia facit miseriam alicujus quodammodo esse in eo qui miseratur. Sed miseriae nostrae non
possunt esse in Deo nisi per cognitionem. Ergo misericordia ad cognitionem seu sapientiam Dei pertinet.
SC1
Sed contra, videtur quod ad bonitatem. Quia Sap. 11, 27, ponitur pro ratione misericordiae amor divinus; dicitur
enim: parcis omnibus, quoniam tua sunt, qui amas animas. Sed amor ad bonitatem pertinet. Ergo misericordia
bonitati est attribuenda.
CO
Ad tertiam quaestionem dicendum, quod omne opus divinum ex potentia, sapientia et bonitate procedit; sed
tamen opus aliquod appropriatur potentiae, sapientiae vel bonitati, secundum quod in eo mirabilius apparet id
quod pertinet ad aliquod praedictorum attributorum. Potentia autem importat absolutam rationem principii
aliquid producentis; sed sapientiae est ordinare; unde ad sapientiam pertinet modus producendi rem, quo aliquid
ordinare in esse producitur; sed bonitas, quae habet rationem finis, respicit motivum ad producendum: et ideo in
opere creationis, in quo admirabile redditur hoc praecipue quod res in esse productae sunt, manifestatur maxime
divina potentia; sed in opere gubernationis, quo res ordinatae disponuntur, redditur ipse ordo rerum admirabilis,
et ideo sapientiae attribuitur; sed opus recreationis admirabile redditur ex ipso motivo, quia non ex operibus
justitiae quae fecimus, sed propter suam bonitatem salvos nos fecit; unde attribuitur praecipue bonitati. Et quia
ex hoc aliquid dicitur misericorditer esse factum quod non ex debito datur, sed ex bonitate largientis; ideo opus
misericordiae, inquantum hujusmodi, bonitati appropriatur.
RA1
Ad primum ergo dicendum, quod Deus dicitur parcendo et miserendo suam omnipotentiam maxime manifestare,
non tam quoad substantiam facti, quam quoad licentiam faciendi; ille enim qui est alicui superiori potestati
subjectus, non potest licite dimittere poenas a superiori potestate constitutas.
Ex hoc ergo quod Deus poenas dimittit, et supra debitum largitur; ostenditur quod ipse ex propria potestate et
auctoritate omnia operatur; et quod ipse non est superiori potestati subjectus. Sed quantum ad substantiam facti
praecipue manifestatur bonitas in parcendo; et ideo opus misericordiae bonitati est attribuendum.
RA2
Ad secundum dicendum, quod justificare impium dicitur majus quam creare caelum et terram, inquantum ad
nobilius esse perducitur quis per justificationem quam per creationem; vel inquantum in creatione non est aliquid
quod repugnet creanti, cum sit ex nihilo, sicut in justificatione repugnat justificanti inordinata voluntas. Unde
quamvis opus justificationis potentiam manifestet, specialiter tamen commendat bonitatem, inquantum ipsa est
sola quae ad justificandum movet, cum ex parte justificandi magis inveniatur quod justificationi repugnet.
RA3
Ad tertium dicendum, quod licet misericordia judicio dirigatur, non tamen esse misericordiae consistit in judicio,
sed magis in voluntate; et ideo magis appropriatur bonitati quam sapientiae.
RA4
Et similiter dicendum ad quartum de cognitione; quia illa praeexigitur ad voluntatem repellendi miseriam, in qua
ratio misericordiae completur.
|a2 Articulus 2: Utrum Deus semper misericordiam exhibeat in hoc quod punit citra condignum, et remunerat
ultra meritum.
Articulus 2A
AG1
Ad secundum sic proceditur. Videtur quod Deus non semper misericordiam exhibeat in hoc quod punit citra
condignum, et remunerat ultra meritum. Quia apocal. 18, 7: quantum glorificavit se et in deliciis fuit, tantum date
illi tormentum et luctum; et Matth. 7, 2: in qua mensura mensi fueritis, remetietur et vobis. Ergo videtur quod
secundum mensuram meriti vel delicti sit mensura poenae vel praemii; et ita non semper punit citra condignum,
nec remunerat ultra meritum.
AG2
Praeterea, Apoc. 18, 6, dicitur: duplicate ei duplicia secundum opera ejus; et isa. 40, 2: suscepit de manu Domini
duplicia pro omnibus peccatis suis; et super illud Psal. 71: ex usuris et iniquitate etc., dicit Glossa: plus exigit in
poenis quam commissum sit in culpis. Ergo videtur quod non puniat citra condignum, sed magis ultra.
AG3
Praeterea, pueri baptizati liberati sunt ab omni peccato. Ergo non sunt debitores alicujus poenae. Sed tamen
frequenter multae poenae eis divinitus in hac vita infliguntur, ut febres, et hujusmodi; nec potest dici quod ad
eorum utilitatem cedant, cum quandoque moriantur antequam ad adultam aetatem perveniant. Ergo videtur quod
non puniat semper citra condignum.
AG4
2158

