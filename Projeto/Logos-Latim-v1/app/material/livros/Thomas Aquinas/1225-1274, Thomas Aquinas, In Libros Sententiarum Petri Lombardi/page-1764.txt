RA2
Et similiter dicendum ad secundum: quia non semper homo recuperat omnia damna quae passus est vel temporis,
vel aliorum; sed recuperat amissam pulchritudinem quantum ad essentiam decoris spectat.
Articulus 2C
AG1
Ulterius. Videtur quod si remittatur peccatum quo ad maculam, remittatur quo ad omnem poenam. Quia remota
causa removetur effectus. Sed causa quare aliquis erat reus poenae, est macula culpae. Ergo remota macula,
removetur poena.
AG2
Praeterea, quicumque absque culpa existens punitur, injuste punitur. Sed ille cui remissum est peccatum quo ad
maculam, est absque culpa. Ergo injuste puniretur; et ita videtur quod non sit aliqua poena dignus, et sit sibi
reatus poenae remissus.
SC1
Sed contra, peccatum non punitur per hoc quod remittitur quo ad maculam. Sed omni peccato debetur poena
secundum divinam justitiam.
Ergo etiam post dimissionem culpae aliquis poenae reatus remanere potest.
CO
Ad tertiam quaestionem dicendum, quod in peccato duo sunt, scilicet conversio ad commutabile bonum, et
aversio ab incommutabili bono; et secundum hoc duo sunt effectus peccati.
Unus est indignatio Dei ad nos, aversioni peccati respondens: alius est poena inordinatam conversionem
ordinans. Et quia primo in peccato ex parte nostra est conversio; et quod est prius in generatione, est posterius in
destructione; ideo ex parte Dei primo est reconciliatio ipsius ad nos, et secundum hoc est liberatio a debito
poenae. Sed poena est duplex; scilicet exterminans hostes, et talis poena ex reconciliatione ipsa removetur; alia
poena est quae corrigit civem, et filium, vel amicum; et debitum ejus potest remanere reconciliatione jam facta;
et ideo simul cum peccatum remittitur quo ad maculam, remittitur quo ad poenam aeternam, quae est
exterminans, sed non quo ad poenam temporalem, quae est corrigens.
RA1
Ad primum ergo dicendum, quod sicut actus praeexistens fuit causa maculae, et tamen transeunte actu non
transit macula; ita actus mediante macula fuit causa debiti; et ideo non oportet quod cessante macula debitum
poenae cesset, quia cessante primo effectu non oportet quod cesset secundus.
RA2
Ad secundum dicendum, quod iste cui remissa est culpa quantum ad maculam, adhuc dignus est propter actum
quem commisit, poenam sustinere; quamvis non sit dignus a Deo alienus esse.
|a3 Articulus 3: Utrum potestas clavium se extendat ad remissionem culpae.
Articulus 3A
AG1
Ad tertium sic proceditur. Videtur quod potestas clavium se extendat ad remissionem culpae.
Joan. 20, 25, dicitur discipulis: quorum remiseritis peccata, remittuntur eis. Sed hoc non dicitur quantum ad
manifestationem tantum, ut Magister in littera dicit, quia sic sacerdos novi testamenti non haberet majorem
potestatem quam sacerdos veteris testamenti. Ergo exercet potestatem in culpae remissione.
AG2
Praeterea, in poenitentia datur gratia ad remissionem peccati. Sed hujus sacramenti dispensator est sacerdos ex
VI clavium. Ergo cum gratia non opponatur peccato ex parte poenae, sed ex parte culpae, videtur quod sacerdos
ad remissionem culpae operetur ex VI clavium.
AG3
Praeterea, majorem virtutem recipit sacerdos ex sua consecratione quam aqua baptismi ex sua sanctificatione.
Sed aqua baptismi hanc vim accipit, ut corpus tangat, et cor abluat, secundum Augustinum.
Ergo multo fortius sacerdos in sui consecratione hanc potestatem accipit, ut cor a culpae macula abluere possit.
SC1
Sed contra, supra Magister dixit, dist. 5, quod Deus hanc potestatem non contulit ministro quod ad interiorem
mundationem cooperaretur ei. Sed si peccata quo ad culpam remitteret, cooperaretur ei in mundatione interiori.
Ergo potestas clavium non se extendit ad culpae dimissionem.
SC2
Praeterea, peccatum non dimittitur nisi per spiritum sanctum. Sed dare spiritum sanctum non est alicujus
hominis, ut in 1 Lib. Magister dixit, dist. 14. Ergo nec peccata remittere quo ad culpam.
CO

1764

