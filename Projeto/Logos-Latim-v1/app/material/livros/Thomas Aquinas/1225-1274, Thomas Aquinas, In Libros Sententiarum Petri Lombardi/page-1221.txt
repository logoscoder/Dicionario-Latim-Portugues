Ad primum ergo dicendum, quod in hoc etiam quod Christus pro hominibus fuit datus, maximum bonum ipsi
Christo fuit, secundum quod in hoc virtus sua manifesta fuit, et causa fuit salutis humanae, quod est sibi valde
honorificum.
RA2
Ad secundum dicendum, quod quamvis sit singularis persona Christi, tamen est causa universalis salutis humani
generis: et causa praestantior est causato.
EX
Praemissis adjiciendum est de dilectione Dei qua ipse diligit nos. Videtur quod hoc in primo libro determinare
debuerit. Et dicendum, quod etiam in primo libro poni convenienter potuit, inquantum divina dilectio est divina
essentia; et hic poni congruenter potest, inquantum est exemplar nostrae dilectionis.
Dilectio Dei usia est. Est enim essentia et dilectio in Deo idem re, sed differt ratione tantum, ut in primo libro
dictum est.

|+d33.q1 Distinctio 33, Quaestio 1
|a0 Prologus
Postquam determinavit Magister de virtutibus theologicis, hic determinat de virtutibus cardinalibus; et dividitur
in partes duas: in prima determinat de ipsis cardinalibus virtutibus secundum se; in secunda ostendit in quibus
esse habeant, ibi: quae in Christo plenissime fuerunt et sunt. Prima dividitur in tres: in prima enumerat eas; in
secunda ostendit actus earum, ibi: de quibus Augustinus ait; in tertia ostendit qualiter cardinales dicantur, ibi: hae
virtutes cardinales vocantur.
Quae in Christo plenissime fuerunt et sunt. Hic ostendit in quibus sunt virtutes cardinales; et dividitur in duas
partes: primo ostendit quod sunt et fuerunt in Christo; secundo inquirit, utrum futurae sint in patria, ibi:
verumtamen an hae virtutes, cum ipsae in animo esse incipiant...
Desinant esse cum ad aeterna perduxerint, nonnulla quaestio est. Et circa hoc duo facit: primo movet
quaestionem; secundo determinat eam, ibi: Augustinus autem 14 Lib. De Trin..
Hic est triplex quaestio. Prima de virtutibus moralibus in communi. Secunda de virtutibus cardinalibus.
Tertia de partibus earum.
Circa primum quaeruntur quatuor: 1 de distinctione Moralium virtutum ab invicem: qualiter enim ab
intellectualibus et theologicis distinguantur, supra, 23 dist., quaest. 1, art. 7, dictum est; 2 quaeritur de causa
efficiente earum, utrum sint scilicet a natura, vel per infusionem, vel per acquisitionem; 3 de medio quod in eis
requiritur; 4 utrum in patria evacuentur.
|a1 Articulus 1: Utrum omnes virtutes morales sint una virtus.
Articulus 1A
AG1
Ad primum sic proceditur. Videtur quod omnes virtutes morales sint una virtus. Augustinus enim dicit in Lib. De
morib. Ecclesiae: nihil virtutem esse assignaverim, nisi summum amorem Dei. Sed amor Dei, qui est caritas, est
una virtus, ut ex dictis patet. Ergo omnes virtutes sunt tantum una virtus.
AG2
Praeterea, ubi est unum formale, non potest esse diversitas nisi materialis. Sed omnes virtutes morales
conveniunt in uno formali, quia completivam rationem virtutis habent, secundum quod intellectum et rationem
accipiunt, ut in 6 ethic.
Dicitur. Ergo non differunt nisi materialiter, et non differunt secundum speciem.
AG3
Praeterea, potentiae apprehensivae magis diversificantur, vel non minus, quam appetitivae. Ergo et habitus
similiter, cum potentiis proportionentur.
Sed unus habitus cognoscitivus est omnium quae ad virtutes morales pertinent, sicut patet de scientia morali, et
de ipsa prudentia, quae est recta ratio omnium agibilium, ut dicitur in 6 ethic..
Ergo et virtutes morales non debent esse distinctae secundum speciem.
SC1
Sed contra, per se accidentia secundum speciem distinguuntur ex sola differentia subjectorum, quae in eorum
definitionibus ponuntur. Sed virtutes morales sunt etiam in diversis subjectis, cum quaedam sint in rationali,
quaedam in concupiscibili, quaedam in irascibili; et semper in eisdem, quia temperantia nunquam est in irascibili
et ceteris. Ergo videtur quod virtutes morales specie distinguantur.
SC2

1221

