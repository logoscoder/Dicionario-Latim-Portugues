in isto toto genere quod est recedere a malo; sed poenitentia quantum ad hanc speciem quae est recedere a malo
commisso; et ideo etiam timor praecedit poenitentiam; sicut principia generis praecedunt principia speciei.
RA
Et per hoc patet solutio ad objecta.
Articulus 2D
AG1
Ulterius. Videtur quod non sit secunda tabula.
Secundum enim non dicitur nisi respectu primi.
Sed prima tabula in littera dicitur baptismus, respectu cujus poenitentia non est secunda, quia non est secundum
sacramentum, sed quarto loco Magister ipsum determinat. Ergo poenitentia non est secunda tabula.
AG2
Praeterea, Act. 2, 38, dicit Petrus: poenitentiam agite, et baptizetur unusquisque vestrum. Ergo poenitentia non
est secunda tabula post baptismum, sed e converso.
AG3
Praeterea, Isai. 3, super illud: peccatum suum quasi sodoma praedicaverunt, dicit Glossa: secunda tabula post
naufragium poenitentia est; et consolatio miseriarum impietatem suam abscondere; et est Glossa Hieronymi. Sed
poenitentia non abscondit peccata, sed magis revelat. Ergo non est secunda
SC1
Sed contra est quod Hieronymus dicit in littera: prima tabula propter liberationem a primo naufragio. Sed
baptismus liberat a peccato originali, quod est primum naufragium; poenitentia ab actuali, quod est secundum.
Ergo baptismus est prima tabula; et poenitentia, secunda.
CO
Ad quartam quaestionem dicendum, quod locutio Hieronymi est metaphorica. Illi enim qui prospero itinere mare
navigant, prima tabula sustentantur, scilicet ipsa navi integra; sed naufragium passi, alicujus tabulae navis fractae
auxilio ad portum salutis ducuntur; et haec est secunda tabula quae est post naufragium: non quod sit secunda
post naufragium; sed quia existens post naufragium, est secunda a prima quae erat ante naufragium.
Unde consuetudo sua est, ut patet ejus dicta legenti, ut omne illud quod praestat remedium post aliquod
periculum eveniens, secundam tabulam post naufragium vocet. Gratia autem baptismalis, per quam in ecclesia
collocamur, cujus figura fuit arca Noe, dicitur prima tabula ante naufragium.
Sed quia per peccatum mortale naufragium passis et a gratia innocentiae cadentibus non restat aliquod remedium
nisi poenitentia, ideo poenitentia secunda tabula dicitur.
RA1
Ad primum ergo dicendum, quod alia sacramenta non subveniunt naufragium passis per peccatum mortale sine
poenitentia; et ideo non possunt dici secunda tabula, sicut poenitentia, quae post lapsum subvenit; unde quamvis
non sit secundum sacramentum, est tamen secunda tabula.
RA2
Ad secundum dicendum, quod Petrus non loquitur ibi de poenitentiae sacramento, sed de poenitentia quae
requiritur in baptismo, quae ad primam tabulam pertinet.
RA3
Ad tertium dicendum, quod illa absconsio peccati de qua Hieronymus ibi loquitur, non contrariatur illi
manifestationi quae fit in poenitentia, sed illi quam faciunt illi qui effrontes in peccatis existentes gloriantur cum
male fecerint, et se de peccatis jactant; et haec absconsio ad verecundiam pertinet; et secundum eamdem
similitudinem dicitur secunda tabula: quia prima tabula prosperae navigationis est ut homo peccatum non
committat; secunda, ut de peccato commisso erubescat.
Sed per hanc tabulam non datur sufficiens remedium, nisi quatenus ad emendationem peccati et poenitentiam
ducit; et ita non proprie dicitur secunda tabula sicut poenitentia; tamen secunda tabula dici potest: quia tabula
secunda in naufragio corporali non semper a periculo liberat, etsi periculum, quantum est de se, aliquo modo
impediat.
|a3 Articulus 3: Utrum poenitentia sit in qualibet VI.
Articulus 3A
AG1
Ad tertium sic proceditur. Videtur quod poenitentia sit in qualibet VI. Nihil enim agit ubi non est. Sed
poenitentia expellit peccatum a qualibet VI. Ergo est in qualibet VI.
AG2
Item, videtur quod sit in concupiscibili. Quia poenitentia est dolor. Sed dolor est in concupiscibili, sicut et
gaudium. Ergo poenitentia est in concupiscibili.
AG3
1610

