OPERA OMNIA
SANCTI THOMAE AQUINATIS
-----oOo----Textum electronicum praeparavit et indexavit
Ricardo M. Rom n, S. R. E. Presbyterus
Bonis Auris, MCMXCVIII

|*Q._DISPUTATAE
QUAESTIONES DISPUTATAE
|*DE_UNIONE_VERBI
Prooemium
Prologus
PR1
Et primo enim quaeritur, utrum haec unio facta sit in persona, vel in natura.
PR2
Secundo utrum in Christo sit una tantum hypostasis.
PR3
Tertio utrum Christus sit unum neutraliter, vel duo.
PR4
Quarto utrum in Christo sit unum tantum esse.
PR5
Quinto utrum in Christo sit una tantum operatio.
|q0
|a1 Articulus 1
TTA
Et primo quaeritur utrum haec unio facta sit in persona, vel in natura.
TTB
Videtur autem quod in natura.
AG1
Dicit enim Athanasius quod sicut anima rationalis et caro unus est homo; ita Deus et homo unus est Christus.
Sed anima rationalis et caro uniuntur in unam naturam humanam. Ergo Deus et homo uniuntur in unam naturam
Christi.
AG2
Praeterea, Damascenus dicit in III libro: hoc facit haereticis errorem, quia dicunt idem naturam et hypostasim.
Sed hoc non videtur falsum esse: quia in quolibet simplici, et praecipue in Deo, idem est suppositum et natura.
Ergo non est falsum quod haeretici dicunt, quod si unio facta sit in persona, sit facta in natura.
AG3
Praeterea, Damascenus dicit in III libro, quod inconvertibiliter et inalterabiliter unitae sunt ad invicem duae
naturae.
Sed unio naturarum videtur importare unionem naturalem. Ergo unio facta est in natura.
AG4
Praeterea, in omnibus illis in quibus suppositum aliquid habet praeter naturam speciei, vel accidens vel naturam
individualem necesse est quod differat suppositum a natura, ut patet per Philosophum in VII metaph.. Sed si unio
humanae naturae ad verbum non est facta in natura humana, non pertinebit ad naturam speciei ipsius verbi. Ergo
sequetur quod suppositum verbi sit aliud a natura divina; quod est impossibile. Videtur ergo quod unio facta sit
in natura.
AG5
Praeterea, omnis unio terminatur ad aliquod unum, quod est posterius ipsa unione.
1

