Catena Aurea (latine) 12714

Pagina 965

sani quidem erant iudicio, sed non habebant libertatem dicendi: quod maxime multitudinis est.

IOANNES 7,14-18
12714 (Jn 7,14-18 )
Chrysostomus in Ioannem. dominus tardatione sua auditores attentiores facere volens, non in primis
diebus ascendit, sed circa solemnitatis medium; unde dicitur iam autem die festo mediante, ascendit iesus
in templum et docebat. qui enim primis diebus eum quaesierunt, repente eum praesentem videntes, magis
intendebant docenti, et qui bonum eum dicebant et qui malum: illi quidem, ut aliquid lucrarentur et
admirarentur; hi vero ut comprehenderent.
Theophylactus. nam in principio festi his quae festi erant magis attendebant: unde postea Christum
attentius audierunt.
Augustinus in Ioannem. quantum enim datur intelligi, ipsam festivitatem diebus pluribus celebrabant; et
ideo dicit iam die festo mediante; idest, cum illius diei festi tot dies remansissent quot praeterissent; ut etiam
hoc impleretur quod ait: non ascendam ad diem festum hunc, id est, ad quem vos vultis, primum vel
secundum diem; ascendit autem postea die festo mediante.
Augustinus de quaest. Nov. Et vet. Testam.. Tunc etiam ascendit, non quasi ad diem festum, sed quasi
ad lucem. Illi vero ascenderunt quasi ad perfruendum deliciis diei festi. Christo vero ille fuit dies festus, quo
passione sua redemit mundum.
Augustinus in Ioannem. ille autem qui prius latebat, docebat, et palam loquebatur, et non tenebatur. illud
enim quod latebat, erat causa exempli, hoc potestatis.
Chrysostomus. quid autem docebat, non dixit evangelista; sed quod mirabiliter docebat, hoc solum
ostendit: tanta enim erat virtus docentis ut qui dixerant: seducit turbas, transmutati mirarentur; unde sequitur
et mirabantur iudaei, dicentes: quomodo hic litteras scit, cum non didicerit? vide admirationem nequitia
plenam: non enim dicit quod in doctrina admirarentur; sed in aliam admirationem inciderunt.
Augustinus. Omnes quidem, quantum arbitror, admirabantur, sed non omnes convertebantur. Et unde
admiratio? quia multi noverant ubi natus, quemadmodum fuerat educatus: numquam eum viderant litteras
discentem; audiebant tamen de lege disputantem, legis testimonia proferentem; quae nemo posset
proferre, nisi legisset; nemo legeret, nisi litteras didicisset; et ideo mirabantur.
Chrysostomus. ab hac autem admiratione cognoscere debebant quoniam haec scientia humanitus non
erat in eo, sed divinitus; sed quia hoc ipsi nolebant confiteri, sed in sola admiratione stabant, dominus haec
revelavit; sequitur enim respondit eis iesus, et dixit: mea doctrina non est mea, sed eius qui misit me.
Augustinus. videtur autem hoc esse contrarium quod dicit mea, et non est mea; nam si dixisset: ista
doctrina non est mea, nulla esset quaestio. Quae est ergo doctrina patris, nisi verbum patris? ipse ergo
Christus est doctrina patris, si verbum patris est. Sed quia verbum non potest esse nullius, sed est alicuius;
et suam doctrinam dixit seipsum, et non suam: quia patris est verbum. Quid est tam tuum quam tu; et quid
tam non tuum quam tu, si alicuius es quod es? breviter ergo hoc mihi dixisse videtur mea doctrina non est
mea; ac si diceret: ego non sum a meipso. Sabellianam haeresim sententia ista dissolvit, qui dicere ausi
sunt, ipsum esse filium qui est et pater: duo esse nomina, sed unam rem.
Chrysostomus in Ioannem. Vel suam dicit, quoniam eam docuerat: non suam autem, quoniam patris erat
doctrina. sed si omnia quae sunt patris, eius sunt; ex hoc ipso quod patris est, deberet esse et sua. Sed hoc
quod dicit non est mea, vehementer ostendit et sui et patris unam esse doctrinam; ac si diceret: nihil habeo
permutatum aut diversum; sed ita ago, ut non aestimetur aliud quid praeter patrem dicere vel agere.
Augustinus de trin.. Vel aliter. Secundum aliud suam dixit, secundum aliud non suam: secundum formam
Dei suam, secundum formam servi, non suam.
Augustinus in Ioannem. Si quis autem hoc parum intellexerit, audiat consilium quod dominus
consequenter dat, dicens si quis voluerit voluntatem eius facere, cognoscet de doctrina utrum ex Deo sit, an
ego ex meipso loquar. Quid est si quis voluerit voluntatem eius facere? hoc est credere in eum: ipse enim

