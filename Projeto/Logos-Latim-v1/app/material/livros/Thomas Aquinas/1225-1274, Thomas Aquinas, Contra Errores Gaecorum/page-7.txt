personae divinae sint ubique per essentiam, praesentiam et potentiam, secundum hoc persona mitti dicitur,
secundum quod novo modo per aliquem novum effectum incipit esse in creatura: sicut filius dicitur esse missus
in mundum, inquantum novo modo incepit esse in mundo per visibilem carnem quam assumpsit, secundum illud
apostoli Gal. IV, 4: misit Deus filium suum, factum ex muliere, factum sub lege. Dicitur etiam mitti spiritualiter
et invisibiliter ad aliquem, inquantum per sapientiae donum in eo incipit inhabitare: de qua missione dicitur Sap.
IX, 10: mitte illam, scilicet sapientiam, a sede magnitudinis tuae, ut mecum sit et mecum laboret.
Similiter etiam spiritus sanctus ad aliquem mitti dicitur, inquantum ipsum inhabitare incipit per donum caritatis,
secundum illud Rom. V, 5: caritas Dei diffusa est in cordibus nostris per spiritum sanctum, qui datus est nobis.
Si ergo in missione divinae personae consideretur auctoritas mittentis ad personam Missam, sic sola persona
potest aliam mittere a qua est persona Missa: et secundum hoc pater mittit filium, et filius spiritum sanctum, non
autem spiritus sanctus filium; et sic Athanasius loquitur. Si autem in missione personae divinae consideretur
effectus, ratione cuius persona mitti dicitur, cum effectus sit communis toti trinitati (nam tota trinitas operata est
carnem Christi, et operatur sapientiam et caritatem in sanctis), tunc potest dici, quod persona mittitur a tota
trinitate; et sic intelligit Augustinus.
Sed tamen sciendum quod licet persona divina interdum secundum Augustinum dicatur mitti a persona a qua non
procedit, non tamen persona quae a nullo procedit, potest dici quod mittatur.
Pater enim, quia a nullo est, a nullo mittitur, licet per aliquod novum gratiae donum hominem inhabitet, et ad
hominem venire dicatur, secundum illud Ioan. XIV, V. 23: pater meus diliget eum, et ad eum veniemus, et
mansionem apud eum faciemus.
Sic ergo in persona quae mittitur, requiritur quod aeternaliter ab aliqua persona procedat, sed non est
necessarium quod procedat aeternaliter ab illa persona a qua mittitur, sed sufficit quod ab illa persona sit effectus
secundum quem mittitur. Et hoc dico secundum modum quo Augustinus loquitur de missione.
Sed secundum Graecos, persona non mittitur nisi ab illa a qua procedit aeternaliter: unde filius non mittitur a
spiritu sancto, nisi forte secundum quod est homo. Propter quod basilius auctoritates praedictas exponit, ut per
spiritum intelligatur pater, secundum quod spiritus essentialiter sumitur, ut habetur Ioan. IV, 24: Deus spiritus
est; et sic etiam Hilarius exponit in Lib. De trinitate.
|+15 Capitulus 15: Quomodo intelligitur quod dicitur, quod spiritus sanctus vere per filium operatur, per filium
operatur.
Item dubium est quod basilius dicit in libro contra eunomium, quod spiritus sanctus vere per filium operatur:
quod quidem videtur esse falsum. Nam persona dicitur operari per illam quae ab ipsa est, sicut pater per filium,
et non e converso.
Sed dicendum, quod spiritus sanctus dicitur operari per filium secundum naturam humanam, non autem
secundum naturam divinam.
|+16 Capitulus 16: Quomodo intelligitur quod Deus non habitaverit per gratiam in hominibus ante Christi
incarnationem.
Item dubium esse videtur quod dicit Athanasius ad serapionem: impossibile erat secundum praedeterminationem
divinae rationis ut ecclesia Deum invisibilem formam et incorpoream immediate nudam reciperet; sed
consubstantiavit se Deus eidem ecclesiae, formam eius in se assumens.
Ex quo videtur quod ante Christi incarnationem Deus per gratiam in hominibus non habitaret. Quod etiam
quidam haeretici dicere praesumpserunt occasione illius quod dicitur Ioan. VII, 11: nondum erat spiritus datus,
quia nondum erat Iesus glorificatus. Utrumque autem eodem modo est intelligendum. Nam sicut dicitur quod
spiritus sanctus non fuerit ante datus, quia non in tanta plenitudine datus fuerat, in quanta apostoli eum post
Christi resurrectionem acceperunt, ita etiam ecclesia in tanta plenitudine gratiae Deum accipere non potuit
secundum ordinationem divinam, in quanta accepit per Christi incarnationem, quia gratia et veritas per Iesum
Christum facta est, ut habetur Ioan. I, 17.
Unde in sermone nicaeni Concilii Athanasius dicit: equidem ipsos consummari et perfici impossibile est, nisi ego
perfectum suscipiam hominem.
Quod eodem modo intelligendum est sicut et quod supra dictum est. Ideo autem dicit secundum
praedeterminationem divinam, quia possibile erat Deo alio modo quam per Christi incarnationem, perfectionem
gratiae humano generi conferre, loquendo de potentia absoluta; sed non potuit humanum genus hanc
plenitudinem aliter consequi, supposita Dei ordinatione.
|+17 Capitulus 17: Quomodo intelligitur, essentiam divinam conceptam esse et natam.
Item videtur esse dubium quod Athanasius dicit in epistola ad serapionem, essentiam divinam increatam,
conceptam esse et natam ex divina virgine matre. Magister enim in III sentent., dist. VIII, dicit, quod quae res
7

