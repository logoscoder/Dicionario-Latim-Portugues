Rom. XII: exhibeatis corpora vestra hostiam viventem, etc..
Tertium sacrificium est de rebus melioribus. Hebr. Ult.: beneficentiae et communionis nolite oblivisci, talibus
enim hostiis promeretur, idest placatur Deus.
Hoc ergo triplici sacrificio sacrificabo tibi, voluntarie quia cum gaudio. I esdrae III: in omnibus in quibus
offerebatur ultro sacrificium.
II Cor. IX: hilarem datorem diligit Deus.
Quantum ad secundum dicit, confitebor nomini tuo, Domine, quoniam, scilicet per gratiarum actionem. Tob.
XII: benedicite Deum coeli, idest gratias agite. Et quare? non propter bona temporalia, sicut peccatores faciunt,
de quibus dicitur confitebitur tibi cum benefeceris ei.
Sed propter Dei bonitatem et benignitatem, et propter beneficia suscepta, quia exauditus sum in petitionibus
meis. Unde dicit se exauditum in se cum dicit, quoniam ex omni tribulatione eripuisti me. Et tibi quantum ad
inimicos, quia super inimicos meos despexit oculus meus, quia non potuerunt mihi nocere. Vel despexit, etc.
Quia contempsit eorum felicitatem et prosperitatem: ad nihilum deductus est, etc..

|+54 Pars 54
|#1 Exaudi Deus orationem meam, et ne despexeris.
Supra Psalmista ostendit insultum hostium contra se. Hic ponit liberationem ab eis.
Et primo petit in generali contra omnes hostes.
Secundo petit specialiter contra aliquos, ibi, eripe me de inimicis meis.
Circa primum duo facit. Primo implorat Dei auxilium contra mala quae ab hostibus patitur.
Secundo quod exauditus gratias agit, ibi, miserere mei, Deus, miserere mei.
Circa primum duo facit.
Primo exaggerat mala quae patitur, quantum ad tristitiam. Secundo quantum ad assiduitatem tribulationis.
Miserere mei, Deus, quoniam conculcavit.
In hoc Psalmo, secundum Glossam, loquitur Psalmista in persona sua exprimens tribulationes ipsas quas
patiebatur. Potest etiam dici in persona ecclesiae vel viri iusti, vel Christi secundum quod gerit figuram
infirmitatis nostrae.
Titulus: in finem in carminibus intellectus David. Et est sensus, intellectus David, quasi dicat: iste est intellectus
David, in carminibus.
Et intitulatur ab intellectu, ut ille qui est in tribulatione sciat cognoscere mala quae patitur, et bona quae expectat,
secundum illud Prov. XIV: cor qui novit amaritudinem, etc..
Dividitur ergo Psalmus iste in tres partes. Primo enim exponit tribulationem quam patiebatur. Secundo malitiam
hostium, ibi, praecipita. Tertio commemorat auxilium Dei praestitum sibi, ibi; ego autem ad Deum.
Circa primum duo facit. Primo petit suam orationem exaudiri. Secundo tribulationem exponit, ibi, contristatus.
Dicit ergo, exaudi, Deus, orationem meam. Hoc est quando asseritur id quod petit qui ingeminat orationem. Nec
hoc est superfluum, quia ingeminatio orationis excitat affectum.
Iacob ult.: multum valet, etc..
Quandoque autem impetratur quod petitur etsi oratio non est Deo accepta, sicut quando petit peccator, sed in hoc
ipso quod petit meretur Dei indignationem. Psalm.: dedit eis petitiones eorum, et misit saturitatem in animas,
etc..
Sed adhuc escae eorum erant, etc.
In ore ipsorum; et ira Dei ascendit super eos.
Frequenter aliquis concedit iratus quod negat propitius.
Et ideo dicit, et ne despexeris deprecationem meam.
Despicitur alicuius oratio propter duo. Vel quando petit quod non est petendum iuste, vel quia non pie, sed cum
superbia petit. Psalm.: respexit in orationem humilium, et non sprevit, etc..
Despecta fuit oratio Pharisaei quia cum superbia petit; Luc. XVIII, psalm.: dirigatur oratio mea, etc..
|#2 Intende in me, et exaudi me. Hic describitur ordo quo Deus acceptat orationem, quando, scilicet, acceptam
habet orationem sive petitionem, quia petens non acceptatur per orationem, sed oratio acceptandorum per
petitionem. Unde dicitur gen.
IV: respexit (Dominus) ad Abel primo et ad munera eius. Intende in me; idest accepto me. Vel intende ad
afflictionem meam. Exod.
III: videns, vidi afflictionem populi mei.
Et exaudi me. Psalm.: exaudi Deus orationem meam cum deprecor.
|#3 Contristatus sum. Hic exponit tribulationes. Et primo ponit tribulationis causam. Secundo gravitatem.

226

