Mirabile est quod quis magnus alicui parvo speciali familiaritate conjungatur: et ideo primo Psalmista
commemorat parvitatem hominis ex conditione quid est homo, tam parva res? job 14: homo natus de muliere: et
25: homo putredo, et filius hominis vermis. Secundo quantum ad originem: quia etiam vilis: job 14: quis potest
facere mundum de immundo conceptum semine? et 10: nonne sicut lac etc.. Et ideo dicit, aut filius hominis? sed
isti sic parvo, sic vili, dicit quod duo facit: scilicet quod memoratus est ejus, et quod visitat eum. Primum pertinet
ad curam.
Secundum ad familiaritatem specialem. Et est talis modus loquendi: sicut si aliquis artifex fecisset magna, et
inter aliqua unum minimum, scilicet acum, et quando fecit acum ostendit se habere ejus scientiam. Sed quod in
dispositione operum curaret de acu, esset valde mirabile; et ideo dicit, quid est homo, quod inter magnas
creaturas recordaris ejus? Eccl. 16: ne dicas, a Deo abscondar etc. Et quae est anima etc.. Quia propter
parvitatem Deus non obliviscitur tui.
Sed quid magnum est hoc? Deus enim habet curam de omnibus: Sap. 12: nec est enim alius quam tu, cui cura est
de omnibus.
Dicendum, quod de homine habet specialem curam, scilicet quod in judicio remunerentur actus ejus: job 14:
dignum ducis super hujuscemodi aperire oculos etc.. Item non curam solum habet de homine, sed familiaritatem
habet cum eo; et hoc est quod dicit, quoniam visitas cum. Sola natura rationalis est capax Dei, cognoscendo et
amando. Inquantum ergo Deus nobis praesens efficitur per amorem vel cognitionem, visitat nos: job 10: visitatio
tua custodivit etc.. Sic ergo magna clementia Dei est in comparatione hominis ad Deum.
|#5 Sed sequitur de homine hoc in comparatione ad Angelos, quibus homo invenitur propinquus. Minuisti.
In Angelis invenitur imago Dei per simplicem intuitum veritatis, absque inquisitione; in homine vero per
discursum; et ideo in homine aliquantulum.
Inde est quod homines dicuntur Angeli: Malach. 2: legem requirent ex ore ejus: quia Angelus Domini
exercituum est. Est et homo corruptibilis, sed modicum; quia aliquando homo in patria omnia sine discursu
cognoscet; et erit secundum corpus incorruptibilis: 1 Cor. 15: oportet corruptibile hoc induere incorruptionem.
Consequenter ostendit clementiam Dei ad hominem, per comparationem ad ipsum hominem, cum dicit, gloria et
honore etc.. Coronari est regum. Deus fecit hominem quasi regem inferiorum et est gloria, scilicet claritas
divinae imaginis: et haec est quaedam corona hominis: 1 Cor. 11: vir imago est et gloria Dei: Ps. 4: signatum est
super nos lumen vultus tui Domine. Sed ille honoratur, qui non subjicitur alicui. Homo enim nulli creaturae
naturali corporali subjicitur, quantum ad animam, nec in ingressu nec in progressu: non in ingressu, quia a
creatura non producitur, et libere agit: nec perit cum corpore; et in hoc honor hominis consistit; et ideo dicitur
Sap. 2: nec judicaverunt honorem animarum sanctarum etc.
Usque fecit illum: Ps. 48: homo cum in honore esset non intellexit etc.. Consequenter cum dicit, constituisti,
ponit clementiam Dei ad hominem per comparationem ad ea quae sunt sub homine, quia voluit habere hominem
dominium super ista inferiora: et circa hoc tria facit. Primo proponit dominium. Secundo facultatem dominandi.
Tertio numerum subditorum. Secundum, ibi, omnia subjecisti. Tertium, ibi, oves et boves. Dicit ergo, ex quo
homo est rex, dedisti ei dominium.
Super opera manum tuarum: Gen. 1: ut praesit piscibus maris, et volucribus caeli, et bestiis universae terrae, et
reptili quod movetur in terra. Hoc habet per rationem, quia excedit omnia animalia: et ideo statim cum dixit,
gloria et honore, subdidit. Constituisti, idest dedisti dominium. Sed nota quod dicit, quod homo habet
auctoritatem super opera manuum, non digitorum; quia non sunt subtilia ut caeli, qui sunt opera digitorum.
Homo non potest sibi ea subjicere; et ideo secundo ostendit facultatem dominandi. Omnia, inquit, subjecisti, ut
praeesset et dominaretur ad nutum. Hoc signatur Gen. 2, ubi Deus adduxit omnia animalia ad Adam. Et haec
subjectio plenarie fuit ante peccatum; sed aliqua nunc resistunt in poenam peccati. Tertio cum dicit, oves et
boves etc., enumerat subjecta: et ponit animalia ut etiam plantae intelligantur. In animalibus autem quaedam
subjiciuntur secundum totum genus suum, scilicet animalia mansueta et domestica secundum suam naturam,
scilicet oves et boves: et hoc in feminino dicit, universas, quia armenta fiunt praecipue de vaccis et ovibus. Alia
sunt quae non subjiciuntur secundum totum genus: et horum quaedam sunt gressibilia: et quantum ad hoc dicit,
insuper et pecora campi etc.: scilicet apri, cervi, et hujusmodi: quaedam volatilia, scilicet aves: et quaedam
natatilia sicut pisces. Possunt et haec ad beneficia gratiae referri: et tunc in his omnia mysteria Christi
numerantur. Primo incarnationis, quid est homo? duo tangit: scilicet causam incarnationis, et ipsam
incarnationem: et dicit, quid est homo? videbatur enim Deus oblitus hominis, quando expulit eum de Paradiso:
hujusmodi recordatur quando reducitur ad illud psalm. 105: memento nostri Domine.
Et sic sequitur incarnatio: quia visitat: et ideo dicit, aut filius hominis etc.. Quia licet totum genus humanum
visitaverit, specialiter tamen illum hominem assumptum in unitate hypostasis: Hebr. 1: nunquam Angelos
apprehendit, sed semen Abrahae.
Secundum est passionis. Minuisti propter passionem. Heb. 2: eum autem qui modico quam Angeli minoratus est
etc.. In Hebraeo habetur, et minues eum parum a Deo: quia conjunctus est Deo in unitate personae; sed minutus
propter passibilitatem assumptam. Tertium est beneficium resurrectionis in honore exhibito apostolis, quae

27

