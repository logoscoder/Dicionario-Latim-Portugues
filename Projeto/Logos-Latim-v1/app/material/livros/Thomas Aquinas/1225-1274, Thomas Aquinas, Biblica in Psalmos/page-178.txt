remedium. Secundo exponit. Dicit ergo, ad me ipsum. Alia littera habet, a meipso anima mea conturbata. Prima
est melior; quasi dicat: quae est ratio quaero, quare anima conturbas me? et haec turbatio venit, quia
qualitercumque converto me ad me, invenio mihi tribulationem. Osee 13: perditio tua Israel ex te, tantummodo
ex me auxilium tuum. Et ideo Hieronymus habet, Deus meus in meipso. Secundum illam litteram est sensus;
quasi dicat: causa turbationis a meipso est: quia si referamus ad humanum genus, corruptio sensualitatis a ratione
venit, scilicet a sensu primi parentis. Item homo quicumque peccando corrumpit naturam suam; et ideo post
peccatum sensualitas magis resistit rationi. Et quia non est in me nisi causa turbationis, propterea memor ero tui,
idest recurram ad te: Oseae ult.: memoriale ejus sicut vinum Libani. Et unde? de terra jordanis et Hermoniim.
Jordanis est fluvius in terra promissionis. Hermon est quidam mons propinquus jordani. Et secundum historiam 2
Reg. 17, quando Absalon ivit in jerusalem, et habuit consilium ut persequeretur David, qui erat citra jordanem, et
tunc cusi impedivit; et ideo dicit, si essem in tanta tribulatione sicut tunc, contra, memor ero tui. Tria tamen
designantur hic quae sunt in baptismo.
Per jordanem designatur descensus gratiae in baptismum: jac. 1: omne datum bonum et omne donum perfectum
de sursum est. Et de terra, quia per influxum gratiae terra cordis inde fecundatur. Hermon interpretatur anathema:
et designat abrenunciationem quam facimus diabolo et pompis ejus in baptismo: quia tunc quilibet
anathematizat, idest separat se a diabolo. A monte modico, quia haec renuntiatio et gratia venit ab humili corde,
quia humilibus Deus dat gratiam, jac. Ult.. Et diabolus est rex super omnes filios superbiae, job 41.
|#5 Abyssus abyssum. Exponit remedium quantum ad duo dicta: scilicet quantum ad turbationem quam habet in
se, et quantum ad memoriam de Deo, ibi, in die mandavit. Quantum ad primum proponit similitudinem et
exponit causam. Abyssus in Scriptura signat multitudinem aquarum. Gen. 1: tenebrae erant super faciem abyssi,
et spiritus Domini etc.. Contingit etiam quod aquae quando in multitudine generantur in aere, possunt vocari
abyssus. Et in istis pluviis est quaedam circulatio: quia descendunt ad terram, et ex eis elevantur vapores qui
generant alias aquas: et inter media sunt frequenter tonitrua, quae fiunt ex commotione nubium quae generantur a
vaporibus et pluviis.
Item contingit quod post tonitruum sequuntur fulgura. Ps. 134: fulgura in pluviam fecit.
Dicit ergo, abyssus, idest multitudo aquarum, invocat abyssum, idest trahit ad se multitudinem aquarum aliarum:
et hoc, in voce cataractarum tuarum, idest quaedam loca occulta sunt in quibus generantur aquae, et ex quibus
descendunt. Unde cataractae, idest nubes, quae quasi cataractae quaedam sunt, ex quibus generantur. Et haec in
Scriptura, scilicet abyssus et tempestas, important malum. Exo. 15: abyssi operuerunt eos: unde abyssus etc.
Quasi dicat: una punitio Dei, abyssum invocat idest continuatur ad aliam; quasi dicat: judicium Dei, quo infert
praesentia mala, invocat judicium quo futura mala infert. Psalm. 33: judicia tua abyssus multa. Et hoc sic, in
voce cataractarum tuarum, idest per vocem Scripturarum tuarum, vel praedicatorum. Et hoc refertur ad hoc quod
dicit, anima mea conturbata est.
Quare? quia abyssus: idest ex uno malo vel ex uno peccato sequitur magna poena. Vel aliter, propterea memor
ero etc.: ut per abyssus intelligatur sacra doctrina: et sic est sensus: abyssus, idest vetus testamentum vocat
alium, idest novum testamentum.
Et haec duo concorditer inducit ut memor sim tui, quia in utroque promittit homini auxilium Dei: et hoc, in voce
cataractarum tuarum, idest praedicatorum et doctorum. Vel aliter, propterea memor etc.
Quia, abyssus: idest homo; qui vocatur abyssus.
Quis scit hominis quae sunt hominis, nisi spiritus hominis qui in ipso est, 1 Cor. 2. Jer. 17.
Secundum aliam litteram, profundum est cor hominis et inscrutabile. Ergo, abyssus, idest unus homo, invocat
alium ad Christum. Et hoc fit non propria virtute, sed, in voce cataractarum tuarum; idest inspiratione spiritus
sancti, ex qua habet efficaciam lingua praedicatoris. Omnia excelsa tua. Supra Psalmista posuit similitudinem
suae tribulationis; hic autem ipsam similitudinem exponit.
Supra dixit, abyssus abyssum invocat; et refertur ad signandum, quod non solum unam poenam passus est, sed
multas: et ad hoc sequitur suam similitudinem: homo affligitur ab aqua, aut descendente ab aere, aut existente in
aere, aut existente inferius: et iste ab utraque dicit se afflictum. A prima, cum dicit, omnia excelsa tua; a secunda,
cum dicit, et fluctus tui super me transierunt.
Excelsa ista sunt futura supplicia, et respiciunt futurum judicium, quod fuit in mari, quando submersi sunt quasi
plumbum: Exod. 15: fluctus sunt poenae praesentes quae invocant illud.
Et ideo, turbatus sum: job 19: viam fecerunt sibi per me. Glossa, transierunt, idest, a me recesserunt, fluctus tui.
Et sic secundum istam expositionem haec est ratio consolationis; quasi dicat: memor ero tui, qua omnia excelsa
tua et fluctus tui recesserunt a me; quasi dicat: poenae majores quae designantur per fluctus, transierunt super
me, idest videbantur excedere facultatem meam.
Sed prima expositio est melior.
|#6 In die. Sicut dictum est, duo dixit: turbationem ad seipsum etc. Et fiduciam, ibi, propterea memor ero tui. Et
posuit causam turbationis; modo exponit causam, quare memor sit Dei. Et primo ponit experimentum divinae
misericordiae; secundo addit orationem, ibi, apud me oratio. Et facit duo, secundum duplicem statum divinae
178

