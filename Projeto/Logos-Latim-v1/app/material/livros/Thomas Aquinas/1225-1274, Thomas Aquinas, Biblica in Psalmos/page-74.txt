quae est in hominibus. Secundo ponit eventum utrorumque, ibi, ipsi obligati sunt. Est enim duplex genus
hominum.
Quidam enim ponunt totam spem suam in potentia saeculari: contra quos dicitur Hier. 17: maledictus homo, qui
confidit in homine: Ps. 51: videbunt justi et irridebunt, et dicent etc..
Quidam ponunt spem in Deo: psalm. 117: bonum est sperare in Domino. Et ideo dicit, hi in curribus, et hi in
equis; quasi dicat, quidam confidunt in potentia saeculari, de quibus dicitur hi in curribus etc.. Vel refertur ad
pugnam, vel ad triumphos; quia quidam pugnant in curribus quidam in equis: Exod. 15: ingressus est Pharao
cum curribus et equitibus. Vel ad triumphos, et tunc non confidunt, sed gloriantur: quia secundum Glossam,
antiquitus erat duplex genus triumphi; unus major, alter minor. Primus dicebatur laureatus, quia victor
coronabatur lauro; et hoc fiebat in curru.
Secundus dicebatur ovatio; et fiebat in equo.
Quasi dicat: quidam gloriantur in magnis, quidam in equis, ut in ovatione. Ovo, ovas idem est, quod laetari; et est
tractum a pueris qui laetantur quando datur eis ovum. Sed nos magnis, idest gloriamur in nomine Domini.
Triumphus dicitur a tris, quod est tres, et phonos, quod est sonus; quia triplex sonus revertentibus victoribus
exhibebatur.
Primo enim totus populus ei obviam exibat. Secundo omnes captivi sequebantur currum ejus ligatis manibus.
Tertio ipse indutus tunica jovis sedebat in curru quem trahebant quatuor equi albi; et sic ducebatur ad capitolium.
Sed in curru ponebatur cum eo servus quidam, qui colaphizabat eum dicens, cognosce teipsum.
|#6 Ipsi. Hic ponitur diversus eventus, quia est eventus malorum. Hieronymus habet, incurvati, et tunc planum
est, quia incurvatio est via ad casum, et sic potentia mundi paulatim deficit. Vel, obligati, quia bona temporalia
ligant, et maxime peccatores: Sap. 14: creaturae Dei factae sunt in odium et in muscipulam pedibus insipientium,
idest peccatorum. Unde dicit, et ceciderunt, quia finaliter conterentur: isa. 8: cadent, et conterentur; et irretientur,
et capientur. Item eventus potentiae, cum dicit, nos autem surreximus paulatim; michaeae 7: cecidi, consurgam;
cum in tenebris sedero, Dominus lux mea est. Et erecti sumus.
Sicut inclinatio est via ad casum, ita erectio, est via ad rectitudinem status. Et hoc in sanctitate est.
|#7 Domine. Ponitur conclusio totius istius Psalmi: qui quidem ad duo videtur tendere. Quia vel petit pro
Christo vero, vel pro Christo figurative. Quantum ad primum dicit, Domine salvum fac regem, idest Christum.
Vel pro David. Et sic deprecatur pro ipsis orantibus. Exaudi nos in die qua invocaverimus te: Ps. 137: in
quacumque die invocavero te, exaudi me.

|+20 Pars 20
|#1 Supra in praecedenti Psalmo facta est petitio pro exaltatione regis: hic autem quasi exauditus praenunciat
eam. Titulus, in finem Psalmus David.
Dividitur ergo Psalmus iste in duas partes. In prima praenunciat regis exaltationem. In secunda hostium
dejectionem, ibi, inveniatur. Circa primum tria facit. Primo prenunciat regis gaudium.
Secundo ponit causam gaudii, ibi, desiderium. Et tertio meritum causae, ibi, quoniam rex sperat in Domino.
Hic Psalmus exponitur de Christo qui est rex, et de David qui fuit ejus figura; et ideo de utroque potest exponi;
de Christo secundum veritatem, de David secundum figuram. Est ergo duplex gaudium: unum de Deo, aliud de
Dei beneficio. Quantum ad primum dicit: o Domine Deus pater, rex, idest Christus, laetabitur in virtute tua, idest
tuae divinitatis: Ps. 71: Deus judicium tuum regi da. Et tunc laetatus est, quando vicit diabolum, et mortem morte
sua: et quando fecit miracula, et quando ascendit in caelum: Ps. 46: ascendit Deus in jubilo: isa. 23: regnabit rex
et sapiens erit etc.. 1 Cor. 1: Christum Dei virtutem et Dei sapientiam.
Similiter si dicatur de David: o Domine Deus, rex, scilicet David et alii sancti, laetabuntur in virtute tua: can. 1:
laetabimur et exultabimus in te: memores uberum tuorum. Quantum ad secundum dicit. Et super salutare tuum
etc. Idest super adeptionem salutis per te factae. Praecipue Christus exultabit per hoc, quod per eum salvas genus
humanum: Luc. 1: ipse salvum faciet populum suum.
|#2 Desiderium. Hic ponitur causa gaudii, quae est impletio desiderii: Prov. 13: desiderium si compleatur,
delectat animam. Sicut se habet desiderium ad gaudium, sic motus ad quietem, ad quam per motum pervenitur.
Unde primo ponitur impletio desiderii. Secundo ponitur in quibus desiderium implevit, ibi, quoniam praevenisti.
Est autem duplex desiderium: unum quod est tantum in corde, aliud quod exprimitur ore: et utrumque impletur,
quia Deus antequam oretur, exaudit. Quantum ad primum dicit, desiderium cordis ejus tribuisti ei: Luc. 22:
desiderio desideravi hoc Pascha manducare vobiscum; et dicitur de quolibet viro justo. Quantum ad secundum
dicit, et voluntate labiorum ejus, idest quam expressit per labia: non fraudasti eum, quia exaudisti eum: Heb. 5:
exauditus est pro sua reverentia: Is. 46: consilium meum stabit, et omnis voluntas mea implebitur.

74

