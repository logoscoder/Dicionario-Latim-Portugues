quae erant plura et divisibilia: et super vestem meam, scilicet inconsutilem, miserunt sortem, et hoc fecerunt vel
propter cupiditatem, vel propter quamdam illusionem.
Per haec vestimenta divisa signantur ecclesiae sacramenta; sed per vestem quae non dividitur, signatur unitas
ecclesiae quam quilibet credit habere; sed non habet nisi unus, quia sola est unitas ecclesiae: Cant. 6: una est
columba mea, perfecta mea.
|#15 Tu autem. Narrata passione, hic procedit ad orationem: et circa hoc duo facit. Primo petit divinum
auxilium. Secundo petit praestiti auxilii fructum, ibi, narrabo nomen tuum. Circa primum duo facit. Primo petit
divinum auxilium in generali.
Secundo per se in speciali, ibi, erue a framea.
Circa primum duo facit. Primo petit accelerationem auxilii. Secundo auxilii necessitatem. Dicit ergo quantum ad
primum: sic fecerunt: foderunt manus meas et pedes meos etc. Sed tu Domine, ne elongaveris auxilium tuum a
me, idest ne differas praebere mihi homini Christo auxilium divinitatis; quasi dicat: factum est, quia liberatus est
a morte per gloriam resurrectionis, quae non est elongata: quia post triduum resurrexit. Et fuit Christus
resurgens: 1 Cor. 15: Christus resurgens ex mortuis primitiae dormientium: Ps. 56: exurgam diluculo. Ad
defensionem meam conspice: quasi dicat: ad hoc necessarium est auxilium tuum mihi, scilicet ad defensionem.
Sub umbra alarum tuarum protege me etc.. Defende me, scilicet contra persequentes ad mortem, et contra
Daemones ne detineant in Limbo. Sic ergo petiit ne corpus resolvatur in cineres, et ne anima detineatur in
inferno: Act. 2: solutis doloribus inferni, juxta quod impossibile erat teneri illum: Psal. 37: ne derelinquas me
etc..
|#16 Erue. Hic exponit in speciali a quibus petit defendi. Et primo contra mortem. Secundo contra tentationem
mortis, ibi, de manu canis. Dicit ergo, conspice ad defensionem meam, et o Deus, erue animam meam, quam ipsi
quaerunt, a framea, idest a gladio qui fremit agitatus.
Sed contra. Christus non fuit occisus a gladio, sed lancea; et lancea etiam fuit percussus post mortem.
Sed dicendum, quod gladius sua acuitate dividit: Heb. 4: acutior omni gladio ancipiti, et pertingens usque ad
divisionem: et ideo quia mors dividit animam a corpore, et patrem a filio et e contra, et fratrem a fratre, dicitur
gladius: Zach. 13: framea, idest mors, suscitare super pastorem meum: et ab hac eruitur in resurrectione. Vel
framea est lingua adversariorum: Psal. 56: lingua eorum gladius acutus. Vel hic loquitur Christus pro membris,
quorum plures sunt occisi gladio: Act. 12: occidit autem Jacobum fratrem joannis gladio.
Et de manu canis. Hic orat contra tentationes: et tripliciter describit hic eos irrationabiles et hoc facit sub
similitudine canis, qui latrat antequam percipiat contra quem debeat latrare, propter subitam iram ejus, sic Judaei
antequam scirent quare latrarent contra Christum, clamabant: Phil. 3: videte canes, videte malos operarios: et
supra, circumdederunt me canes multi. Hoc maxime pertinet contra Judaeos, qui contra Christum latrantes
clamabant, crucifige crucifige. Luc. 23.
|#17 Salva me. Hic describit eos crudeles sub similitudine leonis, qui est crudele animal: et hoc refertur ad
Pilatum qui fungitur leonis potestate, idest imperatoris, quem apostolus dicit leonem: 2 Tim. 4: liberatus sum de
ore leonis. Vel refertur ad diabolum: 1 Pet. Ult.: tamquam leo rugiens circuit quaerens quem devoret. Et a
cornibus unicornium humilitatem meam. Hic describit eos superbos: et refertur ad principes sacerdotum et
Scribas, qui scilicet comparantur unicorni superbiam designanti: et hoc indicat quod unum cornu habet in capite,
et est tantae superbiae quod nullo modo patitur subjectionem, sed statim captus moritur: job 39: numquid volet
rhinoceros, idest unicornis, servire tibi aut morabitur etc.. Et per hoc significantur principes Judaeorum qui
singulariter gloriabantur de cognitione Dei. Et quicumque singulariter se extollit, similis est Pharisaeo: Luc. 18:
non sum sicut ceteri hominum: Psal. 74: nolite extollere in altum cornu vestrum.
|#18 Narrabo. Consequenter ostendit divini auxilii fructum. Et primo ostendit hoc quantum ad ipsum Christum.
Secundo quantum ad alios, ibi, edent pauperes. Circa primum duo facit. Primo proponit duplicem fructum;
scilicet praedicationis et laudis. Secundo explicat utrumque, ibi, qui timetis.
Circa primum ponit duplicem fructum de liberatione Christi. Primus fructus Christi fuit praedicatio per
universum mundum. Dicit ergo, salva me ex ore leonis etc. Quia salvatus et liberatus de faucibus eorum. Narrabo
nomen tuum fratribus meis, idest apostolis: et hoc fecit post resurrectionem.
Sunt autem apostoli fratres sui, et per naturam assumptam, et per gratiam vocationis ad apostolatum: Rom. 8:
quos praescivit et praedestinavit conformes fieri imaginis filii sui... Quos praedestinavit hos et vocavit.
Sed numquid non narravit ante passionem nomen Dei? cum ipse dicat, joan. 17: pater manifestavi nomen tuum
hominibus etc..
Dicendum quod sic: sed plenius post passionem et resurrectionem. Primo quidem narravit discipulis ore proprio,
quando aperuit illis sensum ut intelligerent Scripturas, Luc. Ult.. Secundo dando eis spiritum Paraclitum: joan.
16: cum venerit Paraclitus ille spiritus veritatis, docebit vos omnem veritatem. Et jo. 14: cum venerit Paraclitus
quem mittet pater etc. Ille docebit vos omnia. Sed plenissime narrabit quando manifestabit divinitatem suam in
83

