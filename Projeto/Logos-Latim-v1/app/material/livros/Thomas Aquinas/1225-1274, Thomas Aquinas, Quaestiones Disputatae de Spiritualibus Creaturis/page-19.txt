Ad decimumsextum dicendum quod licet anima non habeat corporeitatem in actu, habet tamen virtute, sicut sol
calorem.
RA17
Ad decimumseptimum dicendum quod ordo ille quem Commentator tangit, est secundum rationem intelligibilem
tantum; quia prius intelligitur materia perfici secundum rationem formae universalis quam specialis; sicut prius
intelligitur aliquid ens quam vivum, et vivum quam animal, et animal quam homo.
RA18
Ad decimumoctavum dicendum quod quodlibet esse generis vel speciei consequuntur propria accidentia illius
generis vel speciei.
Unde quando iam materia intelligitur perfecta secundum rationem huius generis quod est corpus, possunt in ea
intelligi dimensiones, quae sunt propria accidentia huius generis: et sic consequentur ordinem intelligibilem in
materia, secundum diversas eius partes, diversae formae elementares.
RA19
Ad decimumnonum dicendum quod idem specie calor est in igne et aere, quia quaelibet qualitas specialiter
attribuitur uni elemento in quo est perfecte, et per concomitantiam vel derivationem alteri, tamen imperfectius.
Cum ergo ex hoc aere fit hic ignis, calor manet idem specie, sed augmentatus; non tamen idem numero, quia non
manet idem subiectum. Nec hoc facit ad difficultatem conversionis, cum corrumpatur per accidens ex
corruptione subiecti, et non ex contrarietate agentis.
RA20
Ad vicesimum dicendum quod materia prout nuda consideratur, se habet indifferenter ad omnes formas; sed
determinatur ad speciales formas per virtutem moventis, ut traditur in II de generatione. Et secundum ordinem
intelligibilem formarum in materia, est ordo agentium naturalium.
Inter ipsa enim corpora caelestia unum est universalius activum quam alterum; nec universalius agens agit
seorsum ab inferioribus agentibus, sed ultimum agens proprium agit in virtute omnium superiorum. Unde non
imprimuntur a diversis agentibus diversae formae in uno individuo, sed una forma est quae imprimitur a proximo
agente, continens in se virtute omnes formas praecedentes; et materia, secundum quod consideratur perfecta sub
ratione formae universalioris et accidentium consequentium, fit propria ad subsequentem perfectionem.
RA21
Ad vicesimumprimum dicendum quod cum unumquodque genus dividatur per potentiam et actum, ipsa potentia,
quae est in genere substantiae, materia est, sicut forma actus.
Unde materia non subest formae mediante aliqua potentia.
|a4 Articulus 4
TTA
Quarto quaeritur utrum tota anima sit in qualibet parte corporis.
TTB
Et videtur quod non.
AG1
Dicit enim Aristoteles in libro de causa motus animalium: nihil opus est in unoquoque corporis esse animam, sed
in quodam corporis principio existere. In natura autem nihil est frustra. Non est ergo anima in qualibet parte
corporis.
AG2
Praeterea, ex corpore et anima constituitur animal. Si igitur in qualibet parte corporis esset anima, quaelibet pars
animalis esset animal; quod est inconveniens.
AG3
Praeterea, in quocumque est subiectum et proprietas subiecti. Sed omnes potentiae animae sunt in essentia
animae, sicut et proprietates in subiecto. Ergo si anima esset in qualibet parte corporis, sequeretur quod in
qualibet parte corporis essent omnes potentiae animae, et sic auditus erit in oculo et visus in aure; quod est
inconveniens.
AG4
Praeterea, nulla forma quae requirit dissimilitudinem partium invenitur in qualibet parte; ut patet de forma
domus, quae non est in quacumque parte domus, sed in tota domo. Formae vero quae non requirunt
dissimilitudinem partium, sunt in singulis partibus, ut forma aeris et ignis. Anima autem est forma requirens
dissimilitudinem partium, ut patet in omnibus animatis. Ergo anima non est in qualibet parte corporis.
AG5
Praeterea, nulla forma quae extenditur secundum extensionem materiae, est tota in qualibet parte suae materiae.
Sed anima extenditur secundum extensionem materiae; dicitur enim in libro de quantitate animae: tantam
aestimo esse animam, quantam eam spatia corporis esse patiuntur.
Ergo anima non est tota in qualibet parte corporis.
AG6
19

