OPERA OMNIA
SANCTI THOMAE AQUINATIS
-----oOo----Textum electronicum praeparavit et indexavit
Ricardo M. Rom n, S. R. E. Presbyterus
Bonis Auris, MCMXCVIII

|*Q._DISPUTATAE
QUAESTIONES DISPUTATAE
|*DE_SPIRIT._CREATURIS
DE SPIRITUALIBUS CREATURIS
Prooemium
Prologus
PR1
Et primo enim quaeritur: utrum substantia spiritualis sit composita ex materia et forma.
PR2
Secundo utrum substantia spiritualis possit uniri corpori.
PR3
Tertio utrum substantia spiritualis, quae est anima humana, uniatur corpori per medium.
PR4
Quarto utrum tota anima sit in qualibet parte corporis.
PR5
Quinto utrum aliqua substantia spiritualis creata, sit non unita corpori.
PR6
Sexto utrum substantia spiritualis caelesti corpori uniatur.
PR7
Septimo utrum substantia spiritualis corpori aereo uniatur.
PR8
Octavo utrum omnes Angeli differant specie ab invicem.
PR9
Nono utrum intellectus possibilis sit unus in omnibus hominibus.
PR10
Decimo utrum intellectus agens sit unus omnium hominum.
PR11
Undecimo utrum potentiae animae sint idem quod animae essentia.
|q0
|a1 Articulus 1
TTA
Et primo quaeritur utrum substantia spiritualis creata sit composita ex materia et forma.
TTB
Et videtur quod sic.
AG1
Dicit enim boetius in Lib. De Trin.: forma simplex, subiectum esse non potest.
Sed substantia spiritualis creata, est subiectum scientiae et virtutis et gratiae. Ergo non est forma simplex. Sed
nec est materia simplex, quia sic esset in potentia tantum, non habens aliquam operationem. Ergo est composita
ex materia et forma.
AG2
Praeterea, quaelibet forma creata est limitata et finita. Sed forma limitatur per materiam.
Ergo quaelibet forma creata est forma in materia. Ergo nulla substantia creata est forma sine materia.
1

