Deus autem est unus. Ergo intellectus agens est unus tantum.
AG2
Praeterea, nihil quod est a corpore separatum multiplicatur secundum multiplicationem corporum. Sed intellectus
agens est a corpore separatum, ut dicitur in III de anima.
Ergo intellectus agens non multiplicatur secundum multiplicationem corporum; et per consequens neque
secundum multiplicationem hominum.
AG3
Praeterea, nihil est in anima nostra quod semper intelligat. Sed hoc convenit intellectui agenti; dicitur enim in III
de anima quod non aliquando quidem intelligit, aliquando autem non. Ergo intellectus agens non est aliquid
animae; et ita non multiplicatur secundum multiplicationem animarum et
AG4
Praeterea, nihil reducit se de potentia in actum. Sed intellectus possibilis reducitur in actum per intellectum
agentem, ut patet III de anima. Ergo intellectus agens non radicatur in essentia animae, in qua radicatur
intellectus possibilis; et sic idem quod prius.
AG5
Praeterea, omnis multiplicatio consequitur aliquam distinctionem. Sed intellectus agens non potest distingui per
materiam, cum sit separatus; neque per formam, quia sic differret specie. Ergo intellectus agens non
multiplicatur in hominibus.
AG6
Praeterea, id quod est causa separationis est maxime separatum. Sed intellectus agens est causa separationis;
abstrahit enim species a materia. Ergo est separatus; et ita non multiplicatur secundum multiplicationem
hominum.
AG7
Praeterea, nulla virtus quae tanto magis potest operari quanto magis operatur, habet terminum suae operationis.
Sed intellectus agens est huiusmodi; quia cum intelligimus aliquid magnum intelligibile, non minus possumus
intelligere, sed magis, ut dicitur III de anima. Ergo intellectus agens non habet aliquem terminum suae
operationis. Esse autem creatum habet terminum suae operationis, cum sit finitae virtutis.
Ergo intellectus agens non est aliquid creatum; et sic est unus tantum.
AG8
Praeterea, Augustinus dicit in libro LXXXIII quaestionum: omne quod corporeos sensus attingit, sine ulla
intermissione temporis commutatur...p comprehendi autem non potest quod sine ulla intermissione mutatur. Non
est expectanda ergo sinceritas veritatis a sensibus corporis. Et postmodum subdit: nihil est sensibile, quod non
habeat simile falso, ut internosci non possit...p nihil autem percipi potest, quod a falso non discernitur. Non est
igitur constitutum iudicium veritatis in sensibus. Sic ergo probat quod sensibilia de veritate iudicare non
possumus, tum propter hoc quod sunt mutabilia, tum propter hoc quod habeant aliquid simile falso. Sed hoc
convenit cuilibet creaturae. Ergo secundum nihil creatum possumus iudicare de veritate.
Sed secundum intellectum agentem iudicamus de veritate. Ergo intellectus agens non est aliquid creatum; et sic
idem quod prius.
AG9
Praeterea, Augustinus dicit in IV de Trinit. Quod impii multa recte reprehendunt recteque laudant in hominum
moribus. Quibus ea tandem regulis iudicant, nisi in quibus vident quemadmodum quisque vivere debeat, etiamsi
nec ipsi eodem modo vivant? ubi eas vident? non enim in sua natura cum... Eorum mentes constet esse
mutabiles, has vero regulas immutabiles...p nec in habitu suae mentis, cum illae regulae sint iustitiae, mentes
vero eorum constet esse iniustas...p ubi ergo scriptae sunt, nisi in libro lucis illius quae veritas dicitur? ex quo
videtur quod iudicare de iusto et iniusto, nobis competit secundum lucem quae est supra mentes nostras.
Iudicium autem tam in rebus speculativis quam practicis nobis convenit secundum intellectum agentem. Ergo
intellectus agens est lux aliqua supra mentem nostram. Non ergo multiplicatur secundum multiplicationem
animarum et hominum.
AG10
Praeterea, Augustinus dicit in libro de vera religione, quod de aliquibus duobus quorum neutrum est optimum,
non possumus iudicare quid eorum sit altero melius, nisi per aliquid quod sit melius utroque. Iudicamus autem
quod Angelus est melior anima, cum tamen neutrum eorum sit optimum. Ergo oportet quod hoc iudicium fiat per
aliquid quod est melius utroque; quod nihil aliud est quam Deus.
Cum ergo iudicemus per intellectum agentem, videtur quod intellectus agens sit Deus; et sic idem quod prius.
AG11
Praeterea, Philosophus dicit III de anima quod intellectus agens se habet ad possibilem sicut ars ad materiam.
Sed in nullo genere artificii ars et materia in idem coincidunt; neque universaliter agens et materia incidunt in
idem numero, ut dicitur in II physic.. Ergo intellectus agens non est aliquid in essentia animae, in qua est
intellectus possibilis; et sic non multiplicatur secundum multiplicationem animarum et hominum.
AG12
43

