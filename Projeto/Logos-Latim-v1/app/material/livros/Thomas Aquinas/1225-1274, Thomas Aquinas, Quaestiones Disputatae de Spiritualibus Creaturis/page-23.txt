Ad decimumquartum dicendum quod caro mea cum carne tua magis convenit secundum rationem speciei, quam
caro mea cum osse meo; sed secundum analogiam ad totum e converso. Nam caro mea et os meum possunt
ordinari ad unum totum constituendum, non autem caro mea et caro tua.
RA15
Ad decimumquintum dicendum quod praecisa parte non sequitur quod auferatur anima, vel quod ad aliam
partem transmutetur, nisi poneretur quod in illa sola parte anima esset; sed sequitur quod illa pars desinat perfici
ab anima totius.
RA16
Ad decimumsextum dicendum quod anima non est indivisibilis ut punctum habens situm in continuo, contra
cuius rationem esset in loco divisibili esse. Sed anima est indivisibilis per abstractionem a toto genere continui;
unde non est contra eius rationem si sit in aliquo divisibili toto.
RA17
Ad decimumseptimum dicendum quod anima ex hoc quod est indivisibilis, sequitur quod non habeat totalitatem
quantitatis. Nec propter hoc relinquitur quod sit in ea sola totalitas potentiarum: est enim in ea totalitas secundum
essentiae rationem, ut dictum est.
RA18
Ad decimumoctavum dicendum quod Philosophus in libro illo intendit inquirere de principiis omnium entium,
non solum materialibus, sed etiam formalibus et efficientibus et finalibus. Et ideo redarguuntur ab ipso antiqui
naturales, qui posuerunt tantum causam materialem, quae non habet locum in rebus incorporalibus; et sic non
poterant ponere principia omnium entium. Non ergo intendit dicere quod sit aliquod elementum materiale rerum
incorporalium; sed quod illi sunt reprehendendi qui principia rerum incorporalium neglexerunt, ponentes causam
materialem tantum.
RA19
Ad decimumnonum dicendum quod in illis animalibus quae decisa vivunt, est una anima in actu, et multae in
potentia. Per decisionem autem reducuntur in actum multitudinis, sicut contingit in omnibus formis quae habent
extensionem in materia.
RA20
Ad vicesimum dicendum quod cum dicitur anima esse tota in qualibet parte, accipitur totum et perfectum
secundum rationem essentiae, et non secundum rationem potentiae seu virtutis, ut ex supradictis patet.
|a5 Articulus 5
TTA
Quinto quaeritur utrum aliqua substantia spiritualis creata sit non unita corpori.
TTB
Et videtur quod non.
AG1
Dicit enim Origenes in I periarchon: solius Dei, id est patris et filii et spiritus sancti, proprium est ut absque ulla
corporea societatis adiectione intelligatur existere.
Nulla ergo substantia spiritualis creata potest esse corpori non unita.
AG2
Praeterea, Paschasius Papa dicit quod spiritualia sine corporalibus subsistere non possunt. Non est ergo possibile
spirituales substantias non unitas corporibus esse.
AG3
Praeterea, bernardus super canticum inquit: liquet omnem spiritum creatum corporeo indigere solatio.
Manifestum est autem quod cum natura non deficiat in necessariis, multo minus deficit Deus.
Non ergo spiritus creatus sine corpore invenitur.
AG4
Praeterea, si aliqua substantia spiritualis creata est omnino corpori non unita, necesse est quod sit supra tempus;
tempus enim corporalia non excedit. Sed substantiae spirituales creatae non omnino sunt supra tempus.
Cum enim ex nihilo creatae sint, et per consequens a non esse incipiant, necesse est eas vertibiles esse, ut possint
deficere in non esse, nisi ab alio continerentur. Quod autem potest in non esse deficere, non omnino est supra
tempus; potest enim nunc esse, et in alio nunc non esse. Non est ergo possibile aliquas creatas substantias absque
corporibus esse.
AG5
Praeterea, Angeli corpora quaedam assumunt.
Corpus autem assumptum ab Angelo, movetur ab eo. Cum igitur moveri secundum locum praesupponat sentire
et vivere, ut patet in II de anima, videtur quod corpora assumpta ab Angelis sentiant et vivant, et ita sint
corporibus naturaliter uniti de quibus tamen maxime videtur quod sint a corporibus absoluti. Nulla ergo
spiritualis substantia creata est corpori non unita.
AG6
23

