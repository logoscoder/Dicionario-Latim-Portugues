Poterant dicere, quod non est simile, quia illi immediate instructi fuerunt a Christo et servierunt sibi, nos autem
non sic. Et ideo dicit apostolus quod Christus manet ideo et instruit nos ad serviendum sibi. Unde dicit Iesus
Christus heri, scilicet in tempore primitivorum apostolorum, et hodie scilicet in tempore isto; ipse et in saecula.
Matth. Ult.: ecce ego vobiscum sum usque ad consummationem saeculi.
Apoc. I, 8 dicit Dominus Deus qui erat, et qui est, et qui venturus est, omnipotens.
Ps. Ci, 28: tu autem idem ipse es, et anni tui non deficient. In hoc ergo ostendit apostolus aeternitatem Christi.
|#2 Lectio 2
Supra monuit apostolus ad imitandum exempla et conversationem eorum, qui decesserunt, hic monet ad
insistendum doctrinae eorum.
Et circa hoc duo facit.
Primo enim ponit monitionem suam; secundo assignat rationem, ibi habemus altare.
Iterum prima in duas.
Primo enim ponit monitionem suam in generali; secundo explicat ipsam, ibi optimum enim est gratia.
Dicit ergo nolite abduci variis et peregrinis doctrinis, quasi dicat: ita dixi quod debetis imitari fidem
apostolorum. Ergo a doctrina ipsorum per quamcumque aliam doctrinam nolite abduci, id est removeri.
Ubi sciendum est, quod cum veritas consistat in medio, cuius est unitas, et ideo uni vero multa falsa opponi
possunt, sicut uni medio multa extrema. Doctrina ergo fidei una est, quia a puncto in punctum non convenit
ducere nisi unam rectam lineam. Omnes aliae doctrinae multae sunt, quia a recto multis modis contingit deviare.
Et ideo dicit doctrinis variis, id est divisis. Os. X, 2: divisum est cor eorum, nunc interibunt. Hae sunt illae
doctrinae, de quibus I Tim. IV, 1 s.: doctrinis Daemoniorum in hypocrisi loquentium mendacium. Item sunt
peregrinae, scilicet a fide catholica; a nobis autem tales doctrinae non sunt sustinendae, quia non sumus hospites
et advenae, sed sumus cives sanctorum et domestici Dei, Eph. II, 19.
Deinde cum dicit optimum est enim gratia, explicat in speciali, quae sunt variae et peregrinae doctrinae.
Unde sciendum est, quod in primitiva ecclesia fuit unus error, quod ad salutem necessaria erat observantia
legalium, quae praecipue consistebat in quibusdam cibis sumendis, puta agni paschalis, Ex. XII, 3 ss., et in
abstinendo a quibusdam cibis, sicut patet Lev. XI, et in aliis multis locis. Alius error fuit, quod passim licebat uti
delectationibus corporalibus. Et iste fuit error Nicolaitarum.
Et de utroque possunt haec verba exponi, sed magis proprie de primo.
Dixit ergo supra: nolite abduci a veritate fidei, per varias et peregrinas doctrinas. II Thess. II, 2: non cito
moveamini a sensu Thess. II, 2: non cito moveamini a sensu vestro. Gal. I, 6: miror quod sic tam cito
transferimini ab eo qui vos vocavit in gratiam Christi in aliud evangelium. Deus enim a nobis requirit Cor. Prov.
XXIII, 26: praebe, fili mi, cor tuum mihi. Et ideo optimum est gratia stabilire, nam debet esse firmum et stabile.
Contra quod dicitur Ps. XXXIX, 13: cor meum dereliquit me. Hoc autem non stabilitur escis corporalibus, sed
per gratiam iustificantem. Rom. III, 24: iustificati gratis per gratiam ipsius et per redemptionem, quae est in
Christo Iesu. Et ideo dicit non escis, quae non profuerunt. Rom. XIV, 17: non est regnum Dei esca et potus, sed
iustitia et pax, etc.. Non est ergo stabilimentum cordis in moderata vel superflua sumptione cibi, sed magis in
gratia Dei. Ps. Cxi, 7 s.: paratum cor eius sperare in Domino, confirmatum est cor eius, non commovebitur,
donec, etc.. Spes autem est quasi anchora stabiliens corda. Supra VI, 18 s.: confugimus ad tenendam propositam
nobis spem, quam sicut anchoram habemus animae tutam et firmam.
Et dicit, quod non profuerunt ambulantibus in eis, id est sperantibus in eis, quia illis qui eis utuntur ad
necessitatem prosunt ad salutem corporis; sed qui totum studium ponunt in eis, ambulant in ipsis, et talibus nec
proficiunt ad salutem animae nec corporis.
Ier. XI, 15: numquid carnes sanctae auferent a te malitias tuas, in quibus gloriata es? deinde cum dicit habemus
altare, assignat rationem, et est valde subtilis.
Sicut enim legitur Lev. XVI, 29 s., decima die septimi mensis, summus sacerdos sanguinem vituli et hirci
inferebat intra sancta, pro sua ignorantia, et illorum corpora cremabantur extra castra. Et quia erat oblatio
sacerdotum, non comedebantur carnes eorum.
Quod enim offerebant pro peccato sacerdotum non comedebant, sed extra castra comburebant.
Ex ista ergo figura trahit apostolus mysterium.
Per sanguinem enim illum figurabatur sanguis Christi, ut supra dictum est, cap. IX.
Vitulus enim et hircus Christum figurabant, quia vitulus erat hostia sacerdotalis, et hircus immolabatur pro
peccato. In quo figurabatur, quod Christus debebat immolari pro peccato, non suo, sed populi.
Vitulus ergo et hircus immolatus, est Christus sacerdos seipsum offerens pro peccatis nostris. Sanguis ergo
Christi illatus est intra sancta, et caro cremata est extra castra. Ubi duplex est significatum. Unum, quod Christus
in civitate immolatus est linguis Iudaeorum.
Unde et marcus dicit ipsum hora tertia crucifixum, licet hora sexta fuerit in cruce levatus.
Aliud quod per virtutem passionis suae Christus intra caelestia sancta nos introducit ad patrem. Quod autem
corpora illorum cremabantur extra castra, quantum ad caput nostrum, significat quod Christus passurus erat extra

123

