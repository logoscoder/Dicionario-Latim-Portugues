Consequenter ponit salutationes suas. Et primo iniungit eis salutationem aliorum, dicens salutate omnes
praepositos, id est apostolos adhuc viventes, et omnes sanctos, scilicet alios discipulos. Istis autem non scribit,
quia non intendebat scribere, nisi contra observantes legalia. Et ideo quia ista epistola est instructiva, non
intendebat instruere apostolos, quia erant antecessores sui in fide.
Secundo salutat eos ex parte aliorum, dicens salutant vos fratres de Italia. Scripsit enim epistolam istam a Roma.
Tertio, more solito concludens, et quasi pro sigillo, ponit salutationem, dicens gratia Dei cum omnibus vobis,
amen, id est, peccatorum remissio, et omnia alia Dei dona, quae per gratiam Dei habentur, sint firmiter cum
omnibus vobis. Amen, confirmatio est omnium.

128

