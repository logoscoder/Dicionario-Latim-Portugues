Nunc tertio videamus, quomodo religiosos incusant de discursu, inducentes illud quod apostolus dicit II thess.
Ult., 11: audivimus quosdam inter vos ambulare inquiete. Ex quo eos gyrovagos appellant.
AG2
Item. In eorum irrisionem inducunt quod Augustinus in Lib. De operibus monach.
Quosdam monachos notans ait: nusquam missos, nusquam fixos, nusquam stantes, nusquam sedentes.
AG3
Item. Marc. VI, 10: quamcumque intraveritis domum, illic manete: Glossa: alienum est a praedicatore per domos
cursitare, et hospitii iura mutare.
AG4
Item. Luc. X, 7: in eadem autem domo manete: Glossa: non est de domo in domum vaga facilitate demigrandum,
ut in hospitali amore servetur constantia.
AG5
Item. Ad hoc facere videtur quod dicitur Isai. XXX, 7: ideo clamavi super hoc: superbia tantum est, quiesce:
Glossa, in terra tua.
AG6
Item. Ierem. XIV, 10: populus hic dilexit movere pedem et Domino non placuit.
CO
Haec autem irrisio non est nova: sicut enim Dionysius narrat in epistola ad apolophanium, ipse gentilis existens
Paulum irridebat, vocans eum mundi circuitorem, quippe qui praeceptum Domini diligenter implebat dicentis
Marc. Ult. 15: euntes in mundum universum, praedicate evangelium omni creaturae: et Ioan. XV, 16, Dominus
discipulis dixit: ego elegi vos... Ut eatis, et fructum afferatis.
Hic etiam praedicatorum discursus significatus fuit iob XXXVII, 11-12: nubes spargunt lumen suum, quae
lustrant cuncta per circuitum, quocunque eas voluntas gubernantis duxerit ad omne quod praecepit illis super
faciem orbis terrarum: Glossa: nubes lumen spargere, est praedicatores sanctos exempla vitae et agendo et
loquendo dilatare: quae lustrant cuncta per circuitum, quia praedicationis luce mundi fines illuminant.
Item. Iob XXXVIII, 25: quis dedit vehementissimo imbri cursum? quod de cursu praedicationis Glossa exponit,
et Gregorius in Moral..
Item. Zach. VI: qui autem erant robustissimi, exierunt, et quaerebant ire et discurrere per omnem terram: quod
Glossa de apostolicis praedicatoribus exponit.
Item. Ad Rom. Ult. Super illud, salutate eos qui sunt ex Narcissi domo, Glossa: Narcissus iste dicitur fuisse
presbyter, qui, sicut in aliis codicibus legitur, peregrinando confirmabat socios fratres.
Item. Isai. XXVII, 6: qui egrediuntur impetu a Iacob: Glossa: ad praedicandum: implebunt faciem orbis semine:
Glossa: semine praedicationis; et in Psalmo: in omnem terram exivit sonus eorum.
Item. Prov. VI, 3: discurre, festina, suscita amicum tuum: Glossa: a somno peccati. Excitatur autem aliquis a
somno peccati per praedicationem. Ergo discursus praedicantium ad salutem animarum est commendandus.
Item. Ezech. I, 13: haec erat visio discurrens in medio animalium: super quod dicit Gregorius in 5 homil. Primae
partis super Ezech.: hi qui animarum custodes sunt, et pascendi gregis onera perceperunt, mutare loca minime
permittuntur. Hi autem qui amore Domini in praedicatione discurrunt, rotae eius ignis ardens sunt: quia cum ex
eius desiderio per varia loca discurrunt, unde ipsi ardent, et alios accendunt. Ex hac auctoritate duo habentur:
scilicet quod alii possunt praedicare quam praelati; et quod illi alii praedicatores debent per diversa loca
discurrere, non in uno loco manere.
Item. Super illud cum ambularent, sonus erat multitudinis, quasi sonus castrorum, homil. 8 dicit Gregorius: alii
sunt castra praedicantium, qui huc illucque pro colligendis animabus in sancti operis procinctu laborant.
Ex omnibus igitur praedictis patet quod praedicantium discursus ad salutem animarum procurandam
commendandus est.
Sciendum tamen, quod discursus tripliciter in sacra Scriptura vituperatur.
Uno modo quando ex inconstantia mentis procedit, vel animi levitate; et hoc praecipue accidit in illis qui sine
aliquo fructu discurrunt. Alio modo quando ex concupiscentia terrenorum ad lucra quaerenda discurritur. Tertio
modo quando incitantur malitia ad aliqua mala procuranda.
Et de his tribus habetur in canon.
Iudae 11-12: vae illis qui in via cain abierunt, et errore Balaam mercede effusi sunt: in quo ostenditur intentio
nocendi. Hi sunt in epulis suis maculae, convivantes sine timore, semetipsos pascentes, nubes sine aqua, quae a
ventis circumferuntur: in quo tangitur concupiscentia impellens ad motum: arbores autumnales, infructuosae: in
quo ostenditur quod ex levitate sine fructu discurrunt.
RA1
Quod ergo apostolus arguit quosdam de inquietudine, discursum ex levitate procedentem reprehendit, vel etiam
ex concupiscentia; quod patet ex hoc quod in Glossa subiungitur: qui foeda cura pastum sibi quaerebant per
curiosam inquietudinem.
RA2

64

