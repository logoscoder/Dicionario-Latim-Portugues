sunt electi ad praedicandum, sed plebei et piscatores, qui postmodum Philosophos et oratores converterunt; ut
scilicet fides nostra non consistat in sapientia hominum, sed in virtute Dei; et non glorietur omnis caro coram
illo, ut habetur I ad Cor. I, 29 in textu, et Glossa super illud videte vocationem vestram, fratres etc..
RA1
Et per hoc patet responsio ad prima duo quae in contrarium obiiciebantur.
RA3
Ad tertium dicendum, quod secundum Augustinum in 4 de doctrina christiana, videtur apostolus, ubi ait: etsi
imperitus sermone, sed non scientia, quasi concedendo obtrectatoribus sic locutus, non tanquam id agnosceret
confitendo: in quo ostendit quod doctori plus prodest sapientia quam eloquentia. Unde Augustinus subiungit:
scientiam plane non cunctatus est profiteri, sine qua esse doctor gentium non valeret. Si autem hoc assertive
intelligatur, non est intelligendum quin apostolus eloquentia uteretur; sed quia non principale studium apponebat
ad ornatum verborum, ut rhetores faciunt: vel quia ad litteram impeditae linguae erat: unde Glossa ibi dicit: nam
etsi sum imperitus sermone, glosa: quia non orno verba, vel quia impeditae linguae sum. Sed pseudoapostoli
principale studium apponebant ad ornandum verba: unde ibidem subditur, quod verba componebant, et quod
Corinthii causa accurati sermonis eos apostolo praeferebant.
RA4
Ad quartum dicendum, quod quando aliquid totaliter transit in alterum, non dicitur esse mixtio, ut dicitur in I de
generatione; sed quando est mixtio, utrumque miscibilium convertitur in unum tertium: et ideo quando aliquid
adiungit sacrae Scripturae de sapientia saeculari, quod cedit in fidei veritatem, vinum sacrae Scripturae non est
mixtum, sed purum remanet. Tunc autem mixtum fit quando aliquid adiungitur quod corrumpit Scripturae
veritatem.
Unde Glossa ibidem dicit: qui praecepta sacrae Scripturae, quibus debet auditores corrigere, ad illorum
voluntatem emollit, sensu suo admixto vinum corrumpit.
RA6
Ad quintum dicendum, quod Glossa illa loquitur de sapientia saeculari quae adversaria est Deo: quod contingit
quando sapientia saecularis ponitur principalis: tunc enim sequitur quod aliquis velit regulare fidem secundum
documenta sapientiae saecularis; et exinde sequuntur haereses contrariae Christo.
RA7
Et hoc modo etiam loquitur Glossa sequens inducta de Prov.. Unde patet responsio ad septimum.
RA8
Ad octavum dicendum, quod non sunt prohibendi boni ab his quae bene faciunt, propter hoc quod ex
comparatione eorum aliqui contemnuntur; sed magis illi qui se contemptibiles reddunt.
Unde sicut et religiosi non sunt prohibendi ab operibus perfectionis, propter hoc quod aliqui praelati ex eorum
comparatione carnaliter viventes contemptibiles redduntur; ita nec religiosorum diserta praedicatio
reprehendenda est, quamvis aliquorum praelatorum minus diserta praedicatio contemnatur.

|+Pars_4
|+PR Prologus
De hoc quod religiosi se vel suam religionem commendant.
Nunc restat videre quomodo iudicium de rebus pervertunt, ea quae bene et male fieri possunt praecise
reprehendendo.
PR1
Reprehendunt enim religiosos primo de hoc quod se vel suam religionem commendant, vel commendari per
epistolas aliorum procurant.
PR2
Secundo quod detractorum suorum verba non sustinent, sed eis resistunt.
PR3
Tertio de hoc quod iudicio contendunt.
PR4
Quarto de hoc quod persecutores suos puniri procurant.
PR5
Quinto de hoc quod hominibus placere volunt.
PR6
Sexto de hoc quod gaudent de his quae Deus magnifice per eos facit.
PR7
Septimo de hoc quod curias regum et potentum frequentant.

69

