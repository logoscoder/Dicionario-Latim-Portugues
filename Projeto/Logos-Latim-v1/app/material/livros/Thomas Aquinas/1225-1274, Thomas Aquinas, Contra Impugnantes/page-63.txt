Ad nonum dicendum, quod quidam sunt status hominum quibus est habitus determinatus, sicut quaelibet religio
suum determinatum habitum habet.
Ita etiam antiquis temporibus reges et in dignitatibus constituti determinatos habitus habebant, quasi suae
dignitatis insignia: et sic etiam nunc summus pontifex determinato habitu utitur. Unde sicut religioso unius
religionis non licet assumere viliorem habitum qui suae religionis metas excederet, quamvis infra metas habitus
suae religionis si vilioribus utatur, non sit reprehensibilis, sed laudetur; ita etiam non fuisset laudabile in antiquis
principibus, nec modo esset in summo pontifice, si viliorem habitum assumeret extra metas habitus consueti.
Secus autem est de principibus et aliis hominibus qui non habent certum habitum deputatum. In eis enim non est
vituperabile, si vilioribus utantur quam eis convenire possit secundum suum statum.
Unde II Reg. VI, 20, dicitur, quod michol deridens David ait: quam gloriosus fuit rex Israel hodie, discooperiens
se ante ancillas servorum suorum, et nudatus est, quasi si nudetur unus de scurris. David respondit (v. 22):
ludam, et vilior fiam plusquam factus sum, et ero humilis in oculis meis. Et esth. XIV, 16: tu scis infirmitatem et
necessitatem meam, quod abominer signum superbiae meae et gloriae meae, quod est super caput meum in
diebus ostentationis meae... Et non portem illud in diebus silentii mei. Ex quo patet quod etiam regibus et
principibus est laudabile quod humilibus sint contenti, quando sine scandalo fieri potest, et sine detrimento
propriae auctoritatis.
|+2 Capitulus 2: Quomodo religiosos impugnant ex officio caritatis quod proximis impendunt eorum negotia
pertractando.
AG1
Nunc secundo videndum est, quomodo in sugillationem religiosorum proponunt quod religiosi de aliorum
negotiis se intromittunt: inducentes illud quod habetur I ad Thess. IV, 11: operam detis ut quieti sitis, et ut
negotium vestrum agatis: Glossa: dimissis alienis, quod vobis utile est in emendationem vitae.
AG2
Item. II ad Thess. III, 11: audivimus quosdam inter vos ambulare inquiete, nihil operantes, sed curiose agentes:
Glossa: de alienis hoc modo merentur pasci: quod factum abhorret disciplina dominica.
AG3
Item. II ad Tim. II, 4: nemo militans Deo implicat se saecularibus negotiis: Glossa, quibuslibet. Sed frequenter
aliena negotia sunt saecularia; et ita ex his volunt habere, quod religiosi de aliorum negotiis se intromittere non
debeant:
SC1
Quod est expresse contra sententiam Iacobi apostoli dicentis, Iac. I, 27: religio munda et immaculata apud Deum
et patrem haec est, visitare pupillos et viduas in tribulatione eorum: Glossa: succurrere eis qui carent praesidio in
tempore necessitatis.
SC2
Item. Rom. Ultim.: commendo vobis Phoebem sororem nostram: Glossa: ea pro aliquo negotio tunc temporis
Romam profecta est unde subdit apostolus: et assistatis ei in quocunque negotio vestri indiguerit. Item ad Galat.
Ult.: alter alterius onera portate, et sic adimplebitis legem Christi.
CO
Patet ergo quod commendabile est quod aliquis ex caritate negotia alterius gerat ut sua.
Sed tamen hoc potest dupliciter male fieri.
Uno modo quando aliquis est ita curiosus pertractator aliorum negotiorum, quod omnino negligit sua; et hoc
prohibet apostolus, I ad Thess. IV, 11, dicens: operam detis ut quieti sitis: Glossa, a curiositate: et ut vestrum
negotium agatis: Glossa, dimissis alienis. Ad hoc enim dimittere aliena iubet, ut sua quisque pertractet. Alio
modo quando aliquis aliis cooperatur in turpibus negotiis, vel etiam turpi intentione; et hoc prohibet apostolus II
ad Thess. Ult.: unde dicit Glossa super illud, curiose agentes: hoc modo merentur pasci; quod factum abhorret
disciplina dominica.
Eorum enim Deus venter est qui foeda cura necessaria sibi provident. In hoc enim quod ventrem pascere
intendebant, ostenditur turpis intentio; in hoc vero quod turpi cura hoc agebant, tangitur turpe negotium.
RA1
Et per hoc patet responsio ad prima duo.
RA3
Ad tertium dicendum, quod saecularia negotia sunt illa, ut Glossa ibidem dicit, cum animus occupatur
colligendae cura pecuniae sine labore corporis, ut faciunt negotiatores et huiusmodi: et talibus negotiis religiosi
se implicare non debent, ut scilicet pro aliis negotientur, vel aliqua huiusmodi exerceant: sed praeter hoc de
aliorum negotiis se misericorditer intromittere possunt, sicut dando consilium, vel intercedendo, vel aliquo simili
modo.
|+3 Capitulus 3: De hoc quod religiosi de loco ad locum discurrunt.
AG1
63

