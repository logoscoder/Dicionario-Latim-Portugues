eloquenter et ordinate praedicant, episcopi veniunt in contemptum apud populum, qui taliter non praedicant.
Ergo talis religiosorum praedicatio periculosa est ecclesiae Dei.
CO
Ad horum autem responsionem accipienda sunt verba Hieronymi ita scribentis ad magnum urbis Romae
oratorem: quod quaeris, cur in nostris opusculis saecularium litterarum interdum ponamus exemplum, et
candorem ecclesiae ethnicorum sordibus polluamus; responsum breviter habeto.
Nunquam hoc quaereres, nisi te totum tullius possideret, si Scripturas sanctas legeres, si interpretes earum,
omisso volcatio, evolveres.
Quis enim nesciat et in Moyse ac prophetarum voluminibus quaedam assumpta de gentilium libris; et
Salomonem philosophis tyri et proposuisse nonnulla et aliqua respondisse? et ita prosequens consequenter in tota
epistola ostendit tam scriptores canonis quam expositores eorum omnes a tempore apostolorum usque ad sua
tempora sacrae Scripturae immiscuisse sapientiam et eloquentiam saecularem: unde multis doctoribus
enumeratis subiungit: quod omnes intantum Philosophorum doctrinis atque sententiis suos referserunt libros, ut
nescias quid in illis primum admirari debeas; eruditionem saeculi, an scientiam Scripturarum. Et in fine epistolae
concludit: cui quaeso ut suadeas, ei scilicet qui super praedictis eum reprehendebat, ne vescentium dentibus
edentulus invideat, et oculos caprearum talpa contemnat.
Ex quo patet quod commendabile est quod aliquis eloquentiam et sapientiam saecularem ad obsequium divinae
sapientiae trahat; et quod hoc reprehendentes sunt sicut caeci invidentes videntibus, quaecumque ignorant
blasphemantes, ut dicitur in can. Iudae.
Item. Augustinus in 4 Lib. De doct. Christiana: porro qui non solum sapienter, verum etiam qui eloquenter vult
dicere (quoniam profecto plus proderit, si utrumque potuerit), ad legendos vel audiendos vel exercitatione
imitandos eloquentes eum mitto. Patet ergo quod in sacra Scriptura curandum est ut etiam homo eloquenter et
ornate loquatur, ut magis sermo proficiat audientibus.
Item. In eodem Lib.: hic aliquis forsitan quaerit, utrum auctores nostri qui canonem nobis saluberrima auctoritate
fecerunt, sapientes tantum, an eloquentes nuncupandi sint: et ostendit eos eloquentes fuisse, et ornatu verborum
per colores rhetoricos usos esse: unde concludit: quapropter et eloquentes quidem, non solum sapientes
canonicos nostros auctores fateamur, talique eloquentia usos, qualis personis eiusmodi congruebat.
Item. In eodem Lib.: oportet eloquentem ecclesiasticum, quando suadet aliquid quod agendum est, non solum
docere ut instruat, et delectare ut teneat; sed etiam flectere, ut vincat: et haec tria quomodo a sacris doctoribus
fieri habeant, per ornatissimas locutiones sanctorum patrum ostendit.
Ex quibus omnibus patet, eos qui praedicando, vel legendo sacram Scripturam docent, eloquentia uti debere, et
sapientia saeculari.
Hoc etiam patet per Gregorium et Ambrosium et alios, qui ornatissime sunt locuti. Et Augustinus et Dionysius et
basilius multa in suis libris de sapientia saeculi interseruerunt, sicut patet legentibus et intelligentibus eorum
scripta. Apostolus etiam Paulus auctoritatibus ethnicorum in sua praedicatione est usus, ut patet act. XVII, 28, et
ad Tit. I, 12.
Item. Gregorius in 9 Lib. Mor.
Exponens illud iob IX, 9, qui facis Arcturum et Orionas etc., sic dicit: haec quippe astrorum nomina a cultoribus
sapientiae carnalis inventa sunt. Sic ergo in sacro eloquio sapientes Dei sermonem trahunt a sapientibus saeculi,
sicut in eo pro utilitate hominis vocem in se humanae passionis ipse conditor omnium sumit Deus. Ex quo iterum
patet quod doctoribus sacrae Scripturae convenit eloquentia et sapientia saeculari uti.
Sciendum igitur est, quod uti sapientia et eloquentia saeculari in sacra doctrina quodammodo commendatur, et
quodammodo reprehenditur.
Reprehenditur quidem, quando aliquis ad iactantiam eis utitur, et quando eloquentiae et sapientiae saeculari
principaliter studet. Tunc enim oportet quod illa vel taceat vel neget quae saecularis scientia non approbat, sicut
articulos fidei, qui sunt supra rationem humanam. Et similiter qui eloquentiae principaliter studet, homines non
intendit ducere in admirationem eorum quae dicit, sed dicentis. Et hoc modo mundana sapientia et eloquentia
pseudoapostoli utebantur, contra quos apostolus loquitur in epistola II ad Cor.: unde I ad Cor. I, 17, super illud,
non in humanae sapientiae verbis, dicit Glossa: pseudoapostoli, ne stulti viderentur prudentibus mundi, in
sapientia humana Christum praedicabant dupliciter; scilicet eloquentiae studentes, et quae mundus stulta iudicat,
evitantes.
Commendatur autem quando non ad se ostentandum, sed ad utilitatem audientium, qui sic quandoque facilius et
efficacius instruuntur, vel convincuntur adversarii, utitur aliquis sapientia et eloquentia saeculari: et iterum
quando aliquis non principaliter eis intendit, sed eis utitur in obsequium sacrae doctrinae, cui principaliter
inhaeret, ut sic omnia alia in obsequium eius assumat, secundum id quod habetur II Cor. X, 5: in captivitatem
redigentes omnem intellectum in obsequium Christi.
Et ita etiam apostoli eloquentia utebantur.
Unde Augustinus in 4 de doctrina christiana dicit, quod in verbis apostoli erat dux sapientia et sequens comes
eloquentia: et sapientia praecedens eloquentiam sequentem non respuebat. Sed tamen posteriores doctores adhuc
magis usi sunt sapientia et eloquentia saeculari propter eandem rationem qua non prius Philosophi et rhetores
68

