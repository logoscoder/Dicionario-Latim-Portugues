fortitudinis magnitudinem, et non audebunt contemplari, quasi praesumentes ad plenum cognoscere, omnes qui
sibi videntur esse sapientes: et hoc signanter dicit quia sapientia hominis, quantacumque eis vel aliis videatur,
divinae sapientiae comparata quasi nihil est.
Est autem considerandum ex praemissis eliud verbis quod partim cum Job conveniebat, partim cum amicis eius:
in hoc enim conveniebat cum Job quod credebat remunerationem bonorum futuram post hanc vitam et
punitionem malorum, cum amicis autem Job conveniebat in hoc quod credebat omnes adversitates praesentis
vitae pro peccatis provenire, de quibus si quis paeniteat ad prosperitatem redibit. Conveniebat etiam cum amicis
Job quantum ad personam ipsius Job, quia putabat eum pro peccato punitum et quod iustitia quae in eo primitus
videbatur fuerit simulata. Verba etiam Job prave accipiebat sicut et alii. Circa prosperitatem malorum in hoc
mundo solus tangit hanc causam quod prosperantur pro peccatis aliorum; similiter etiam solus manifeste tangere
videtur Angelos esse medios inter Deum et homines.
Job autem verbis eius non respondet, primo quidem quia in principalibus dogmatibus cum eo concordabat, in
quibus amici eius errabant, quos supra XIII 4 vocaverat perversorum dogmatum cultores.
Quid autem de sua persona sentiret eliud, non tantum cura erat ei quod propter hoc cum eliud vellet contendere,
praesertim quia puritatem conscientiae suae non aliter quam supra poterat probare, scilicet divino testimonio;
secundo quia ex iuvenili quadam praesumptione, more contentiosorum, Job imponebat verba quae non dixerat
vel quae aliter dixerat quam ipse acciperet: et ideo ut se a contentionibus separaret decrevit magis esse silendum
et divino iudicio committendum.
|+38 Capitulus 38
Respondens autem Dominus Job de turbine etc..
Praemissa disputatione Job et amicorum eius de providentia divina, eliud sibi vices determinantis assumpserat, in
quibusdam redarguens Job, in quibusdam autem amicos ipsius; sed quia humana sapientia non sufficit ad
veritatem divinae providentiae comprehendendam, necessarium fuit ut praedicta disputatio divina auctoritate
determinaretur; sed quia Job circa divinam providentiam recte sentiebat, in modo autem loquendi excesserat
intantum quod in aliorum cordibus exinde scandalum proveniret dum putabant eum Deo debitam reverentiam
non exhibere, ideo Dominus, tamquam quaestionis determinator, et amicos Job redarguit de hoc quod non recte
sentiebant, et ipsum Job de inordinato modo loquendi, et eliud de inconvenienti determinatione; unde dicitur
respondens autem Dominus Job, quia scilicet propter eum ista responsio fiebat quamvis non fuerit ipse
immediate ante locutus.
Modum autem respondendi ostendit subdens de turbine, quod quidem potest et ad litteram intelligi ut dicatur
formatam esse vocem Dei miraculose in aere cum quadam aeris turbatione, sicut in monte sinai factum legitur
exodi XX 18, vel sicut ad Christum vox facta est quando quidam dixerunt tonitruum factum esse, ut legitur Job
XII 29; vel potest intelligi ut sit metaphorice dictum, ut haec responsio Domini sit inspiratio interior divinitus
facta ipsi Job, et sic dicitur Dominus ei de turbine respondisse tum propter turbationem quam adhuc patiebatur,
tum etiam propter turbinis obscuritatem, quia scilicet divinam inspirationem in hac vita non possumus clare
percipere sed cum quadam obumbratione sensibilium similitudinum, ut Dionysius dicit I cap.
Caelestis hierarchiae; et hoc etiam significavit Dominus si de turbine corporali vocem suam sensibiliter fecit
audiri.
Determinata autem disputatione quasi per sententiam iudicii, nihil ultra restat dicendum nisi determinationis
sententia reprobetur, et ideo Dominus primo improbavit determinationem disputationis quam eliud fecerat;
improbat autem eam quia veras sententias quas proposuerat involverat multis falsis et frivolis verbis, unde
sequitur dixit: quis est iste involvens sententias sermonibus imperitis? sententias quidem eliud dixerat arguendo
Job de hoc quod dixerat se velle disputare cum Deo et de hoc quod intantum se iustum dixerat quod quasi
videbatur iustitiae divini iudicii derogare, sed istas sententias involverat multis praesumptuosis et etiam falsis
sermonibus, ut ex supra dictis patet, qui hic dicuntur sermones imperiti quia omnis inordinatio ex defectu rationis
procedere videtur.
Sic igitur exclusa determinatione eliud Dominus ipse incipit determinare disputationem, et primo excitat Job ad
attendendum cum dicit accinge sicut vir lumbos tuos, quod metaphorice dicitur: homines enim solent lumbos
praecingere ad hoc quod sint prompti ad iter vel ad quamlibet actionem, unde volebat Dominus eum esse
promptum ad considerandum quae ei dicebantur, remotis quibuslibet impedimentis, unde signanter de
praecinctione lumborum facit mentionem, quia per lumbos voluptas carnalis intelligitur quae praecipue impedit
spiritualem auditum, secundum illud Is. XXVIII 9 quem docebit scientiam, et quem intelligere faciet auditum?
ablactatos a lacte, avulsos ab uberibus.
Primo autem incipit in sua determinatione Job arguere de hoc quod praesumptuose videbatur esse locutus dum
Deum ad disputandum provocaret; et quia supra XIII 22 videtur Deo dedisse duorum optionem cum dixit voca
me et respondebo tibi, aut certe loquar et tu responde mihi, quia Job iam satis locutus fuerat, Dominus quasi
alteram partem eligit cum subdit interrogabo te et responde mihi, quae quidem interrogatio Dei non est ut
addiscat sed ut hominem de sua ignorantia convincat. Interrogat autem ipsum de suis effectibus qui humanis
sensibus praesto sunt, quos cum homo ignorare ostenditur multo magis convincitur sublimiorum scientiam non
110

