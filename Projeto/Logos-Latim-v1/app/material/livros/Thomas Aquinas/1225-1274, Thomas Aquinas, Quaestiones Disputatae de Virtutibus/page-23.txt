Ex quo habetur quod virtus non potest esse sine fide. Fides autem non est ex operibus nostris, sed ex gratia, ut
patet ephes.
Cap. II, 8: gratia estis salvati per fidem, et non ex vobis: nec quis glorietur; Dei enim donum est. Ergo virtus non
potest causari ex actibus nostris.
AG3
Praeterea, bernardus dicit, quod incassum quis ad virtutem laborat, nisi a Domino eam sperandam putet. Quod
autem speratur obtinendum a Deo, non causatur ex actibus nostris. Virtus ergo non causatur ex actibus nostris.
AG4
Praeterea, continentia est minus virtute, ut patet per Philosophum in VII ethic..
Sed continentia non est in nobis nisi ex divino munere; dicitur enim sapient.
Cap. VIII, 21: scio quod non possum esse continens, nisi Deus det. Ergo nec virtutes possumus acquirere ex
nostris actibus, sed solum ex dono Dei.
AG5
Praeterea, Augustinus dicit, quod homo non potest vitare peccatum sine gratia.
Sed per virtutem vitatur peccatum; non enim potest esse homo simul vitiosus et virtuosus.
Ergo virtus non potest esse sine gratia; non ergo potest acquiri ex actibus.
AG6
Praeterea, per virtutem pervenitur ad felicitatem. Nam felicitas virtutis est praemium, ut Philosophus dicit in I
ethic..
Si ergo ex actibus nostris acquiratur virtus, ex actibus nostris possumus pervenire ad vitam aeternam, quae est
hominis ultima felicitas, sine gratia; quod est contra apostolum, Rom. VI, 23: gratia Dei vita aeterna.
AG7
Praeterea, virtus computatur inter maxima bona, secundum Augustinum, Lib. De libero arbitrio, quia virtute
nullus male utitur.
Sed maxima bona sunt a Deo, secundum illud Iacob. I, 17: omne datum optimum et omne donum perfectum de
sursum est, descendens a patre luminum. Ergo videtur quod virtus non sit in nobis nisi ex dono Dei.
AG8
Praeterea, sicut Augustinus dicit in lib.
De libero arbitrio, nihil potest formare seipsum. Sed virtus est quaedam forma animae. Ergo homo non potest in
se per suos actus causare virtutem.
AG9
Praeterea, sicut intellectus a principio est in potentia essentiali ad scientiam, ita vis affectiva ad virtutem. Sed
intellectus in potentia essentiali existens, ad hoc ut reducatur in actum scientiae, indiget motore extrinseco,
scilicet doctore ad hoc quod scientiam acquirat in actu. Ergo similiter ad hoc quod homo virtutem acquirat,
indiget aliquo agente exteriori, et non sufficiunt ad hoc actus proprii.
AG10
Praeterea, acquisitio fit per receptionem.
Actio autem non fit per receptionem, sed magis per emissionem vel exitum actionis ab agente. Ergo per hoc
quod aliquid agimus, non acquiritur virtus in nobis.
AG11
Praeterea, si per actum nostrum virtus in nobis acquiritur; aut acquiritur per unum, aut per plures. Non per unum;
quia ex uno non efficitur aliquis studiosus, ut dicitur II ethic.; similiter etiam nec ex multis; quia multi actus, cum
non sint simul, non possunt simul aliquem effectum inducere. Ergo videtur quod nullo modo virtus in nobis
causetur ex actibus nostris.
AG12
Praeterea, Avicenna dicit, quod virtus est potentia essentialiter rebus attributa ad suas peragendas operationes.
Sed id quod essentialiter attribuitur rei, non causatur ex actu eius. Ergo virtus non causatur ex actu habentis
virtutem.
AG13
Praeterea, si virtus causatur ex actibus nostris: aut ex actibus virtuosis, aut ex actibus vitiosis. Non ex vitiosis
quia illi magis destruunt virtutem; similiter nec ex virtuosis, quia illi praesupponunt virtutem. Ergo nullo modo
causatur ex actibus nostris virtus in nobis.
AG14
Sed dicendum, quod virtus causatur ex actibus virtuosis imperfectis. Sed contra nihil agit ultra suam speciem. Si
ergo actus praecedentes virtutem sunt imperfecti, videtur quod non possunt causare virtutem perfectam.
AG15
Praeterea, virtus est ultimum potentiae, ut dicitur in I caeli et mundi. Sed potentia est naturalis. Ergo virtus est
naturalis, et non ex operibus acquisita.
AG16
Praeterea, ut dicitur in II ethic., virtus est quae bonum reddit habentem.
23

