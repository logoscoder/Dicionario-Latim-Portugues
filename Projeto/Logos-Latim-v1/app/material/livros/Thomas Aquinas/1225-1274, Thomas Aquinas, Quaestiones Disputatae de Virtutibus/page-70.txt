AG3
Praeterea, Matth. V, 44, similiter dicitur: diligite inimicos vestros, et benefacite his qui oderunt vos. Si igitur
diligere inimicos cadit sub praecepto, et benefacere eis cadit sub praecepto; quod pertinet ad effectus caritatis.
AG4
Praeterea, ea quae pertinent ad perfectionem consiliorum, non fuerunt in veteri lege tradita: quia, ut dicitur Hebr.
VII, 19, nihil perfectum adduxit lex. Sed in veteri lege fuit traditum quod ad inimicos non solum affectus
dilectionis haberetur, sed etiam effectus dilectionis eis impenderetur; dicitur enim Exod. XXIII, 4: si occurreris
bovi inimici tui aut asino erranti, reduc ad eum;- Levit. XIX, 17: ne oderis fratrem tuum in corde tuo; sed publice
argue eum, ne habeas super illo peccatum;- et iob XXXI, vv. 29-30: si gavisus sum ad ruinam eius qui me
oderat, et exultavi, quod invenisset eum malum: non enim dedi ad peccandum guttur meum;- et Prov. XXV, 21:
si esurierit inimicus tuus, ciba illum; si sitiverit, da ei aquam bibere. Ergo diligere inimicum etiam quantum ad
exibitionem effectuum caritatis, non est de perfectione consilii.
AG5
Praeterea, consilium non contrariatur legis praecepto; unde Dominus, perfectionem novae legis traditurus,
praemisit Matth. V, V. 17: non veni solvere legem, sed adimplere.
Diligere autem inimicos videtur contrariari praecepto legis: quia dicitur matth.
Cap. V, 43: diliges amicum tuum, et odio habebis inimicum tuum. Ergo dilectio inimicorum non cadit sub
perfectione consilii.
AG6
Praeterea, dilectio habet proprium obiectum in quod inclinat, quia, sicut dicit Augustinus, pondus meum est
amor meus. Sed proprium obiectum dilectionis non videtur esse inimicus, sed magis dilectioni repugnans. Ergo
non est de perfectione caritatis quod aliquis diligat inimicum.
AG7
Praeterea, perfectio virtutis non contrariatur inclinationi naturae; sed magis per virtutem inclinatio naturae
perficitur. Natura autem movet ad hoc quod inimicus odio habeatur: quaelibet enim res naturalis repudiat suum
contrarium. Ergo non est de perfectione caritatis quod inimicus diligatur.
AG8
Praeterea, perfectio caritatis et cuiuslibet virtutis consistit in assimilatione ad Deum.
Sed Deus amicos diligit, et inimicos odit, secundum illud Malach. I, 2: Iacob dilexi, esau odio habui. Ergo non
est de perfectione caritatis quod aliquis diligat inimicos, sed magis quod eos odio habeat.
AG9
Praeterea, dilectio caritatis directe respicit bonum vitae aeternae. Sed aliquibus inimicis nostris non debemus
velle bonum vitae aeternae; quia vel sunt damnati in inferno, vel adhuc viventes sunt reprobati a Deo. Ergo
diligere inimicos non pertinet ad perfectionem caritatis.
AG10
Praeterea, eum quem tenemur ex caritate diligere, non possumus licite occidere, nec velle eius mortem, aut
quodcumque malum: quia de ratione amicitiae est quod amicos velimus esse et vivere. Sed nos licite possumus
aliquos occidere; quia, secundum apostolum, Rom. XIII, 4: potestas saecularis Dei minister est, vindex in iram ei
qui male agit. Non ergo tenemur inimicos diligere.
AG11
Praeterea, Philosophus in Lib. Topicorum docet sic argumentari in contrariis.
Si diligere amicos est bonum et eis benefacere; diligere inimicos et eis benefacere malum est. Sed nullum malum
perfectionem habet caritatis, nec cadit sub consilio.
Ergo diligere inimicum non pertinet ad perfectionem consilii.
AG12
Praeterea, amicus et inimicus sunt contraria.
Ergo et diligere amicum et diligere inimicum sunt contraria. Contraria autem non possunt esse simul. Cum igitur
teneamur ex caritate diligere amicos, non potest cadere sub consilio quod inimicos diligamus.
AG13
Praeterea, consilium non potest esse sub impossibili. Sed diligere inimicum videtur impossibile, cum sit contra
inclinationem naturae.
Ergo diligere inimicum non cadit sub consilio.
AG14
Praeterea, implere consilia perfectorum est. Perfecti autem maxime fuerunt apostoli, qui tamen non dilexerunt
inimicos quantum ad affectum et effectum: legitur enim de beato thoma apostolo, quod imprecatus fuit illi qui
manu alapam ei dederat, ut manus eius in convivio a canibus deportaretur. Ergo diligere inimicos quantum ad
affectum et effectum non cadit sub perfectione consilii.
AG15
Praeterea, imprecari mala, praecipue damnationis aeternae opponitur dilectioni et quantum ad affectum, et
quantum ad effectum.
70

