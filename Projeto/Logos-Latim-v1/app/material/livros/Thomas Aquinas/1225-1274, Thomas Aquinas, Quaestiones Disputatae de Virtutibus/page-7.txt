Ad quintum dicendum, quod malum non constituit speciem ratione privationis, sed ratione eius quod privationi
substernitur, quia non compatitur secum rationem boni; et ex hoc habet quod constituit speciem.
RA6
Ad sextum dicendum, quod obiectio illa procedit de bono naturae, non de bono moris, quod ponitur in
definitione virtutis.
RA7
Ad septimum dicendum, quod bonitas non importat aliam bonitatem quam ipsam virtutem, ut ex dictis patet.
Ipsa enim virtus per essentiam suam est qualitas; unde manifestum est quod bona et qualitas non dicunt diversos
actus, sed unum.
RA8
Ad octavum dicendum, quod istud fallit in transcendentibus, quae circumeunt omne ens. Nam essentia est ens, et
bonitas bona, et unitas una, non autem sic potest dici albedo alba. Cuius ratio est, quia quidquid cadit in
intellectu, oportet quod cadat sub ratione entis, et per consequens sub ratione boni et unius; unde essentia et
bonitas et unitas non possunt intelligi, nisi intelligantur sub ratione boni et unius et entis. Propter hoc potest dici
bonitas bona, et unitas una.
|a3 Articulus 3
TTA
Tertio quaeritur utrum potentia animae possit esse virtutis subiectum.
TTB
Et videtur quod non.
AG1
Quia secundum Augustinum, virtus est qua recte vivitur. Vivere autem non est secundum potentiam animae sed
secundum essentiam.
Ergo potentia animae non est virtutis subiectum.
AG2
Praeterea, nobilius est esse gratiae quam naturae. Esse autem naturae est per essentiam animae, quae est nobilior
suis potentiis, utpote earum principium. Ergo esse gratiae, quod est per virtutes, non est per potentias: et sic
potentia non est virtutis subiectum.
AG3
Praeterea, accidens subiectum esse non potest. Sed potentia animae est de genere accidentium; potentia enim et
impotentia naturalis pertinent ad secundam speciem qualitatis.
Ergo potentia animae non potest esse virtutis
AG4
Praeterea, si aliqua potentia animae est virtutis subiectum, et quaelibet; cum quaelibet potentia animae vitiis
impugnetur, contra quae virtutes ordinantur, sed non quaelibet potentia animae potest esse virtutis subiectum, ut
post patebit. Ergo virtutis subiectum potentia esse non potest.
AG5
Praeterea, principia activa in naturis aliorum agentium subiecta non sunt, ut calor et frigus. Sed potentiae animae
sunt quaedam activa principia; sunt enim principia operationum animae. Ergo aliorum accidentium subiecta esse
non possunt.
AG6
Praeterea, anima subiectum est potentiae.
Si ergo potentia subiectum est alterius accidentis, pari ratione illud accidens erit subiectum alterius accidentis; et
ita ibitur in infinitum; quod est inconveniens. Non ergo potentia animae est subiectum virtutis.
AG7
Praeterea, in Lib. I poster.
Dicitur quod qualitatis non est qualitas. Sed potentia animae quaedam qualitas est in secunda specie qualitatis;
virtus autem in prima specie qualitatis est. Ergo potentia animae non potest esse subiectum virtutis.
SC1
Sed contra. Cuius est actio, eius est principium actionis. Sed actiones virtutum sunt potentiarum animae. Ergo et
ipsae virtutes.
SC2
Praeterea, Philosophus dicit in I ethic., quod virtutes intelligibiles sunt rationales per essentiam, virtutes autem
morales sunt rationales per participationem. Sed rationale per essentiam et per participationem nominat quasdam
animae potentias. Ergo potentiae animae sunt subiecta virtutum.
CO
Respondeo. Dicendum, quod subiectum tripliciter comparatur ad accidens. Uno modo sicut praebens ei
sustentamentum; nam accidens per se non subsistit, fulcitur vero per subiectum. Alio modo sicut potentia ad

7

