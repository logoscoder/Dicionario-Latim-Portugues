Praeterea, si caritas per peccatum amittitur; aut caritas et peccatum sunt in eodem instanti in anima, aut in alio.
Sed non in eodem, quia tunc simul essent: neque iterum in alio et alio, quia oporteret quod esset tempus medium
in quo homo neque peccatum neque caritatem haberet, quod est inconveniens.
Non ergo potest caritas per peccatum amitti.
AG15
Praeterea, magister dicit, 31 dist.
III Lib. Sentent., quod perfecta caritas per peccatum amitti non potest.
AG16
Praeterea, sicut se habet intellectus ad cognitionem veri, ita et voluntas ad amorem boni. Sed intellectus
cognoscendo quodcumque verum, cognoscit primam veritatem. Ergo amando quodcumque bonum, amat
summam bonitatem. Sed nunquam peccat qui amat, nisi convertendo se per amorem ad bonum commutabile.
Ergo in omni peccato homo amat summam bonitatem, cuius amor est caritas.
Numquam igitur caritas per peccatum amitti potest.
AG17
Praeterea, sicut in genere causae efficientis est agens universale et proprium, ita et in genere causae finalis. Sed
agens proprium semper agit in virtute universalis agentis.
Ergo finis proprius semper movet voluntatem in virtute finis ultimi. Sed finis ultimus est Deus; et sic idem quod
prius.
AG18
Praeterea, caritas est signum quod aliquis sit verus Christi discipulus, secundum illud Ioan., XIII, 35: in hoc
cognoscent omnes quia mei estis discipuli, si dilectionem habueritis ad invicem. Sed non est Christi verus
discipulus qui non semper est eius discipulus unde Augustinus exponens illud Ioan., VI: multi ex discipulis eius
abierunt retrorsum, dicit, quod illi non fuerunt Christi veri discipuli; et Dominus dicit, Ioan. VIII, 31: si
manseritis in sermone meo, veri discipuli mei eritis. Ergo ille qui non permanet in caritate nunquam habuit
caritatem.
AG19
Praeterea, omnis motus est secundum exigentiam praedominantis. Sed caritas praedominatur in corde caritatem
habentis, quia totum cor sibi occupat, secundum illud quod mandatur deuter. VI, 5: diliges Dominum Deum
tuum ex toto corde tuo. Ergo motus omnis habentis caritatem est secundum caritatem; non ergo per peccatum
amitti potest.
AG20
Praeterea, differentiae diversificantes genus vel speciem non possunt convenire eidem secundum numerum. Sed
corruptibile et incorruptibile diversificant genus, ut dicitur in X metaph.. Cum igitur caritas viae et patriae sit
eadem numero, videtur quod sicut caritas patriae corrumpi non potest, ita nec caritas viae.
AG21
Praeterea, si caritas corrumpitur: aut corrumpitur in aliquid, aut in nihil. Sed non in aliquid; quia hoc est solum
formarum quae educuntur de potentia materiae. In nihil autem corrumpi non potest: quia Deus nunquam
caritatem corrumpit, qui solus potest ex aliquo facere nihil, sicut ipse solus potest facere ex nihilo aliquid:
aequalis enim est utraque distantia. Ergo videtur quod caritas corrumpi non possit.
AG22
Praeterea, illud per quod peccatum tollitur, a peccato corrumpi non potest. Sed peccatum tollitur per caritatem,
secundum illud I Pet., IV, 8: caritas operit multitudinem peccatorum. Ergo caritas per peccatum amitti non
potest.
AG23
Praeterea, super illud Ps. XXVI, 2: Deum appropiant super me nocentes, ut edant carnes meas dicit Glossa
Augustini: si aufertur donum, dator vincitur. Sed Deus, qui est dator caritatis, vinci non potest. Ergo caritas non
potest auferri per peccatum.
AG24
Praeterea, per caritatem anima unitur Deo ut sponsa, secundum quoddam spirituale matrimonium. Sed
matrimonium carnale non potest separari per dissensum supervenientem matrimonio. Ergo caritas non potest
tolli per peccatum quo mens dissentit ab iis quae sunt Dei.
SC1
Sed contra. Est quod dicitur Apoc. II, V. 4: habeo adversus te pauca, quod caritatem tuam primam reliquisti.
SC2
Praeterea, Gregorius dicit in homilia: in quorumdam corda venit Deus, et mansionem non facit; quia per
compunctionem respectum Dei percipiunt, sed tentationis tempore sic ad perpetranda peccata redeunt, ac si haec
minime planxissent. Sed Deus non venit in corda fidelium nisi per caritatem. Ergo aliquis post habitam caritatem
potest eam amittere per sequens peccatum.
SC3

84

