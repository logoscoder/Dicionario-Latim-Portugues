Ad decimumsextum dicendum, quod amor summi boni, prout est principium esse naturalis, inest nobis a natura;
sed prout est obiectum illius beatitudinis quae totam capacitatem naturae creatae excedit, non inest nobis a
natura, sed est supra naturam.
RA17
Ad decimumseptimum dicendum, quod dona perficiunt virtutes elevando eas supra modum humanum, sicut
donum intellectus virtutem fidei, et donum timoris virtutem temperantiae in recedendo a delectabilibus ultra
humanum modum. Sed circa amorem Dei non inest aliqua imperfectio, quam oporteat per aliquod donum perfici;
unde caritas non ponitur donum virtutis, quae tamen excellentior est omnibus donis.
|a3 Articulus 3
TTA
Tertio quaeritur utrum caritas sit forma virtutum.
TTB
Et videtur quod non.
AG1
Forma enim dat esse et speciem ei cuius est forma. Sed caritas non dat esse et speciem cuilibet virtuti. Ergo
caritas non est forma aliarum virtutum.
AG2
Praeterea, formae non est forma. Sed omnes virtutes sunt formae; sunt enim perfectiones quaedam. Ergo caritas
non est forma virtutum.
AG3
Praeterea, forma cadit in definitione eius cuius est forma. Sed caritas non cadit in definitione virtutum. Ergo
caritas non est forma
AG4
Praeterea, ea quae dividuntur ex opposito, non ita se habent, quod unum sit forma alterius. Sed caritas ex
opposito dividitur aliis virtutibus, ut patet I ad Cor. XIII, 13: nunc autem manent fides, spes, caritas, tria haec.
Ergo caritas non est forma virtutum.
AG5
Sed dicendum, quod caritas non est forma intrinseca virtutum, sed exemplaris.
Sed contra, exemplatum trahit speciem ab exemplari. Si igitur caritas est forma exemplaris omnium virtutum,
omnes virtutes trahunt speciem ab ipsa. Ergo omnes virtutes essent unius speciei; quod est falsum.
AG6
Praeterea, forma exemplaris est ad quam aliquid fit. Non ergo est necessaria nisi ad hoc quod res fiat. Si ergo
caritas est forma exemplaris virtutum, non erit necessaria caritas nisi ad generationem virtutum. Et ideo
virtutibus habitis, non erit necessarium habere caritatem; quod patet esse falsum.
AG7
Praeterea, exemplar est necessarium facienti, non autem utenti iam facto; sicut exemplar est necessarium ad
transcribendum librum, non autem ad utendum libro iam scripto. Si igitur caritas est forma exemplaris virtutum,
non competit nobis, qui virtutibus utimur, sed Deo, qui in nobis virtutes operatur.
AG8
Praeterea, exemplar potest esse sine exemplato. Si igitur caritas sit forma exemplaris virtutum, sequitur quod
possit esse sine aliis virtutibus; quod est falsum.
AG9
Praeterea, quaelibet virtus habet formam a suo fine et obiecto. Quod autem est per se formatum, non indiget
formari ab alio; et ita caritas non est forma virtutum.
AG10
Praeterea, natura semper facit quod melius est. Multo igitur magis Deus. Sed melius est aliquid esse formatum
quam informe.
Cum igitur virtutes in nobis operetur Deus, videtur quod faciat eas formatas; et ita non indigent formari a
caritate.
AG11
Praeterea, fides est quoddam spirituale lumen. Sed lumen est forma eorum quae videntur in lumine. Ergo, sicut
lux corporalis est forma colorum, sic fides est forma caritatis et aliarum virtutum; non autem caritas.
AG12
Praeterea, ordo perfectionum est secundum ordinem perfectibilium. Sed virtutes sunt perfectiones potentiarum
animae. Ergo secundum ordinem potentiarum est ordo virtutum.
Sed inter alias potentias animae altior est intellectus ipsa voluntate. Ergo et fides est altior caritate; et ita fides
magis est forma caritatis quam e converso.
AG13

55

