Quarto utrum caritas sit una virtus.
PR5
Quinto utrum caritas sit virtus specialis.
PR6
Sexto utrum caritas possit esse cum peccato mortali.
PR7
Septimo utrum obiectum diligibile ex caritate sit rationalis natura.
PR8
Octavo utrum diligere inimicos sit de perfectione consilii.
PR9
Nono utrum ordo aliquis sit in caritate.
PR10
Decimo utrum sit possibile caritatem esse perfectam in hac vita.
PR11
Undecimo utrum omnes teneantur ad perfectam caritatem.
PR12
Duodecimo utrum caritas semel habita possit amitti.
PR13
Tertiodecimo utrum per unum actum peccati mortalis caritas amittatur.
|a1 Articulus 1
TTA
Et primo quaeritur utrum caritas sit aliquid creatum in anima vel sit ipse spiritus sanctus.
TTB
Et videtur quod caritas non sit aliquid creatum in anima.
AG1
Sicut enim dicit Augustinus, sicut anima est vita corporis, ita Deus est vita animae.
Sed anima est vita corporis sine medio.
Ergo et Deus est vita animae sine medio.
Cum igitur vita animae sit ex hoc quod est in caritate: quia qui non diligit, manet in morte, ut dicitur I Ioan. III,
14, homo non est in caritate per aliquid quod sit medium inter Deum et hominem, sed per ipsum Deum. Caritas
ergo non est aliquid creatum in anima, sed ipse Deus.
AG2
Sed dicebatur, quod similitudo illa attenditur quantum ad hoc quod anima est vita corporis hominis ut motor, non
quantum ad hoc quod est vita corporis ut forma. Sed contra, quanto aliquod agens est virtuosius, tanto minorem
dispositionem requirit in patiente: ignis enim magnus sufficiens est etiam ligna minus desiccata comburere. Sed
Deus est agens infinitae virtutis. Ergo si est vita animae, sicut movens ipsam ad diligendum; videtur quod non
requiratur aliqua dispositio creata ex parte ipsius animae.
AG3
Praeterea, inter ea quae sunt idem, non cadit medium. Sed anima diligens Deum est idem cum Deo: quia, ut
dicitur I ad corinth.
Cap. VI, 17, qui adhaeret Deo, unus spiritus est. Ergo non cadit aliqua caritas creata media inter animam
diligentem et Deum dilectum.
AG4
Praeterea, dilectio qua diligimus proximum caritas est. Sed dilectio qua diligimus proximum, ipse Deus est; dicit
enim Augustinus in VIII de Trinit.: qui proximum diligit, consequens est ut ipsam dilectionem diligat. Deus
autem dilectio est.
Consequens ergo est ut praecipue Deum diligat.
Ergo caritas non est aliquid creatum, sed ipse Deus.
AG5
Sed dicebatur, quod Deus est dilectio qua diligimus proximum causaliter. Sed contra, Augustinus in eodem dicit,
quod cum testimonio verborum ioannis aperte declarat, ipsam supernam dilectionem, qua nos diligimus invicem,
non solum ex Deo esse, sed etiam Deum esse. Non solum ergo causaliter, sed essentialiter dilectio Deus est.
AG6
Praeterea, Augustinus dicit in V de trinitate: non dicturi sumus caritatem non propterea esse dictam Deum, quod
ipsa caritas sit ipsa substantia quae Dei digna sit nomine; sed quod donum sit Dei, sicut dictum est de eo: tu es
patientia mea; quia ab ipso nobis est. Non autem sic dictum est: Domine, tu caritas mea; sed ita dictum est: Deus
caritas est; sicut dictum est: Deus spiritus est. Videtur ergo quod Deus dicatur caritas non solum causaliter, sed
essentialiter.
AG7
47

