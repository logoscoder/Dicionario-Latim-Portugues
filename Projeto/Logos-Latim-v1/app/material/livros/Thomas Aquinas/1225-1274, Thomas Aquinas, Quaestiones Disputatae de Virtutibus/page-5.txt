Ad decimumquintum dicendum, quod virtus est medium inter passiones, non quasi aliqua passio media; sed
actio, quae in passionibus medium constituit.
|a2 Articulus 2
TTA
Secundo quaeritur utrum definitio virtutis quam Augustinus ponit sit conveniens.
TTB
Scilicet: virtus est bona qualitas mentis, qua recte vivitur, qua nemo male utitur, quam Deus in nobis sine nobis
operatur.
Et videtur quod sit inconveniens.
AG1
Virtus enim est bonitas quaedam. Si ergo ipsa est bona: aut ergo sua bonitate, aut alia. Si alia, procedetur in
infinitum: si seipsa, ergo virtus est bonitas prima quia sola bonitas prima est bona per seipsam.
AG2
Praeterea, illud quod est commune omni enti, non debet poni in definitione alicuius.
Sed bonum, quod convertitur cum ente, est commune omni enti. Ergo non debet poni in definitione virtutis.
AG3
Praeterea, sicut bonum est in moralibus, ita et in naturalibus. Sed bonum et malum in naturalibus non
diversificant speciem.
Ergo nec in definitione virtutis debet poni bona, quasi differentia specifica ipsius virtutis.
AG4
Praeterea, differentia non includitur in ratione generis. Sed bonum includitur in ratione qualitatis, sicut et ens.
Ergo non debet addi in definitione virtutis, ut dicatur: virtus est bona qualitas mentis etc..
AG5
Praeterea, malum et bonum sunt opposita.
Sed malum non constituit aliquam speciem, cum sit privatio. Ergo nec bonum; ergo non debet poni in definitione
virtutis tamquam differentia constitutiva.
AG6
Praeterea, bonum est in plus quam qualitas.
Ergo per bonum non differt una qualitas ab alia; ergo non debet poni in definitione virtutis bonum, sicut
differentia qualitatis vel virtutis.
AG7
Praeterea, ex duobus actibus nihil fit.
Sed bonum importat actum quemdam, et qualitas similiter. Ergo male dicitur, quod virtus sit bona qualitas.
AG8
Praeterea, quod praedicatur in abstracto, non praedicatur in concreto; sicut albedo est color, non tamen colorata.
Sed bonitas praedicatur de virtute in abstracto. Ergo non praedicatur in concreto; ergo non bene dicitur: virtus est
bona qualitas.
AG9
Praeterea, nulla differentia praedicatur in abstracto de specie unde dicit Avicenna, quod homo non est
rationalitas, sed rationale. Sed virtus est bonitas. Ergo bonitas non est differentia virtutis; ergo non bene dicitur:
virtus est bona qualitas.
AG10
Praeterea, malum moris idem est quod vitium. Ergo bonum moris idem est quod virtus; ergo bonum non debet
poni in definitione virtutis, quia sic idem definiret seipsum.
AG11
Praeterea, mens ad intellectum pertinet.
Sed virtus magis respicit affectum. Ergo male dicitur, quod virtus sit bona qualitas mentis.
AG12
Praeterea, secundum Augustinum, mens nominat superiorem partem animae. Sed aliquae virtutes sunt in
inferioribus potentiis. Ergo male ponitur in definitione virtutis bona qualitas mentis.
AG13
Praeterea, subiectum virtutis nominat potentiam, non essentiam. Sed mens videtur nominare essentiam animae;
quia dicit Augustinus, quod in mente est intelligentia, memoria et voluntas. Ergo non debet poni mens in
definitione virtutis.
AG14
Praeterea, illud quod est proprium speciei, non debet poni in definitione generis.
Sed rectitudo est proprium iustitiae. Ergo non debet poni rectitudo in definitione virtutis, ut dicatur bona qualitas
mentis, qua recte vivitur.
AG15
5

