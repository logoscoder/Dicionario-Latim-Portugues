Quarto utrum spes sit solum in viatoribus.
|a1 Articulus 1
TTA
TTB
Et videtur quod non.
AG1
Virtus enim non se habet ad bonum et malum, sed ad bonum tantum; unde Augustinus dicit in libro de libero
arbit., quod virtute nullus male utitur. Sed spes se habet ad bonum et malum: quidam enim habent bonam,
quidam malam spem.
Ergo spes non est virtus.
AG2
Praeterea, virtutem Deus operatur in nobis sine nobis, ut supra dictum est; et sic patet quod nulla virtus est ex
meritis, sed praecedit merita. Sed spes est ex meritis: est enim spes certa expectatio futurae beatitudinis ex gratia
et meritis proveniens, ut magister dicit 26 dist., Lib. III Sent.. Ergo spes non est virtus.
AG3
Sed dicendum, quod spes praesupponit merita non in actu, sed in habitu. Sed contra, habitus qui est principium
merendi, est caritas. Sed spes non praesupponit caritatem, sed praecedit eam: dicitur enim Matth., I, in Glossa,
quod spes generat caritatem. Ergo spes non praesupponit merita in habitu.
AG4
Praeterea, virtus est dispositio perfecti, secundum Philosophum in VI physic.; unde et in IV ethicor.
Probat, quod verecundia non est virtus, quia est imperfecti. Sed spes est dispositio imperfecti, quia est distantis a
bono. Ergo spes non est virtus.
AG5
Praeterea, nulla passio est virtus: quia passionibus nec laudamur nec vituperamur, ut dicitur in II ethicor.. Sed
spes est una de quatuor principalibus passionibus. Ergo spes non est virtus.
AG6
Sed dicendum, quod spes quae est passio, non est virtus, sed aliquid ad mentem pertinens. Sed contra, omnes
passiones appetitus sensitivi habent aliquid simile in mente: sicut enim est spes et amor appetitus sensitivi et
intellectivi, ita etiam et desiderium, et delectatio, et alia huiusmodi. Sed in aliis passionibus praeter amorem non
sumuntur nomina virtutum. Ergo neque aliqua virtus debet dici spes.
AG7
Praeterea, tria sunt genera virtutum: sunt enim quaedam virtutes morales, quaedam intellectuales, quaedam
theologicae. Sed spes non est virtus moralis, quia non reducitur ad aliquam cardinalium virtutum; nec etiam
virtus intellectualis, quia non pertinet ad vim cognitivam, sed appetitivam; nec etiam est virtus theologica, quia
theologicae virtutis non est esse in medio, sed in extremo, secundum illud Deut., VI, 5: diliges Dominum Deum
tuum ex toto corde tuo. Spes autem medium tenet inter praesumptionem et desperationem.
AG8
Praeterea, virtus, maxime theologica, est quoddam donum supernaturale divinitus nobis infusum. Sed ad
sperandum beatitudinem aeternam non indigemus aliquo dono supernaturali: quia, cum bonum naturaliter
moveat appetitum, summum bonum, quod est beatitudo, maxime naturaliter appetitum movebit.
Ergo spes non est virtus.
AG9
Praeterea, actus caritatis est perfectior quam actus spei. Sed ad actum caritatis potest natura creata absque dono
gratiae, secundum illorum opinionem qui dicunt, quod homo et Angelus in naturalibus creati Deum supra se et
supra omnia dilexerunt; quod videtur esse actus caritatis. Ergo multo magis potest aliquis in actum spei sine
dono gratiae. Ergo spes non est virtus.
AG10
Praeterea, virtus, secundum Philosophum in I ethic., est omni arte certior.
Sed hoc non competit spei: causatur enim ex gratia et meritis, quae sunt incerta, secundum illud Eccle., IX, 1:
nemo scit utrum sit dignus odio, vel amore. Ergo spes non est virtus.
AG11
Praeterea, omnis virtus potest esse in caritate. Spes autem importat distantiam, caritas autem unionem, secundum
illud quod dionysius dicit in IV cap. De divinis nominibus, quod amor est vis unitiva. Ergo spes non est virtus.
AG12
Praeterea, omnis plenitudo gratiarum et virtutum fuit in Christo, secundum illud Ioan., cap. I, 14: vidimus eum...
Plenum gratiae et veritatis. Sed spes non fuit in Christo: qui enim videt, non sperat, ut habetur Rom., cap. VIII,
24. Ergo spes non est virtus.
AG13

100

