RA12
Ad duodecimum dicendum, quod Deus auget caritatem, non novam caritatem infundendo, sed eam quae
praeexistebat, perficiendo.
RA13
Ad decimumtertium dicendum, quod sicut actus egrediens ab agente potest causare virtutem acquisitam propter
impressionem virtutum activarum in passivis, ut supra dictum est; ita et potest eam augere.
RA14
Ad decimumquartum dicendum, quod caritas et aliae virtutes infusae non augentur active ex actibus, sed tantum
dispositive et meritorie, ut dictum est. Nec tamen oportet quod quilibet actus perfectus correspondeat quantitati
virtutis: non enim oportet quod habens caritatem, semper operetur secundum totum posse caritatis; usus enim
habituum subiacet voluntati.
RA15
Ad decimumquintum dicendum, quod ratio virtutis non consistit in superlatione quantum ad se, sed quantum ad
suum obiectum: quia per virtutem ordinatur homo ad ultimum potentiae, quod est bene operari; unde
Philosophus dicit, VII phys., quod virtus est dispositio perfecti ad optimum.
Tamen ad hoc optimum aliquis potest esse magis, vel minus dispositus; et secundum hoc, virtus recipit magis vel
minus. Vel dicendum, quod ultimum non dicitur simpliciter, sed ultimum specie; sicut ignis est specie
subtilissimum corporum, et homo dignissima creaturarum; et tamen unus homo est dignior altero.
RA16
Ad decimumsextum dicendum, quod ratio virtutis non consistit in indivisibili secundum se, sed ratione sui
subiecti, in quantum quaerit medium: ad quod quaerendum potest aliquis diversimode se habere, vel peius vel
melius.
Et tamen ipsum medium non est omnino indivisibile; habet enim aliquam latitudinem: sufficit enim ad virtutem
quod appropinquet ad medium, ut dicitur II ethic.; et propter hoc unus actus altero virtuosior dicitur.
RA17
Ad decimumseptimum dicendum, quod virtus caritatis est infinita ex parte Dei, vel finis; sed ad illum infinitum
caritas finite disponit; unde potest magis vel minus esse.
RA18
Ad decimumoctavum dicendum, quod non omne perfectum est perfectissimum, sed solum illud quod est in
ultimo actualitatis; et ideo nihil prohibet, quod est perfectum secundum virtutem, adhuc magis perfici.
|a12 Articulus 12
TTA
Duodecimo quaeritur utrum virtutes inter se distinguantur.
Quaeritur de distinctione virtutum.
TTB
Et videtur quod non recte virtutes distinguantur.
AG1
Moralia enim recipiunt speciem ex fine.
Si igitur virtutes distinguantur secundum speciem, oportet quod hoc sit ex parte finis. Sed non ex parte finis
proximi: quia sic essent infinitae virtutes secundum speciem. Ergo ex parte finis ultimi. Sed finis ultimus
virtutum est unus tantum, scilicet Deus, sive felicitas.
Ergo est una tantum virtus.
AG2
Praeterea, ad unum finem pervenitur una operatione. Una autem operatio est ex una forma. Ergo ad unum finem
ordinatur homo per unam formam. Finis autem hominis est unus: scilicet felicitas. Ergo et virtus, quae est forma
per quam homo ordinatur ad felicitatem, est una tantum.
AG3
Praeterea, formae et accidentia recipiunt numerum secundum materiam vel subiectum.
Subiectum autem virtutis est anima, vel potentia animae. Ergo videtur quod virtus sit una tantum, quia anima est
una; vel saltem quod virtutes non excedant numerum potentiarum animae.
AG4
Praeterea, habitus distinguuntur per obiecta, sicut et potentiae. Cum ergo virtutes sint quidam habitus: videtur
quod eadem sit ratio distinctionis virtutum et potentiarum animae; et sic, virtutes non excedunt numerum
potentiarum animae.
AG5
Sed dicendum, quod habitus distinguuntur per actus, et non per potentias. Sed contra, principiata distinguuntur
secundum principia, et non e converso; quia ab eodem res habent esse et unitatem. Sed habitus sunt principia
actuum. Ergo magis distinguuntur actus penes habitus quam e converso.
AG6
36

