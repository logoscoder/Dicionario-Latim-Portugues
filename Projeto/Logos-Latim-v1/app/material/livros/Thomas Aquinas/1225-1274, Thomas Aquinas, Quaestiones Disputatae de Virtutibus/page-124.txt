Praeterea, virtutes habent speciem ex obiectis. Sed obiecta virtutum cardinalium non manent in patria: nam
prudentia est circa dubia, de quibus est consilium; iustitia autem est circa contractus et iudicia; fortitudo autem
est circa pericula mortis; temperantia autem circa concupiscentias ciborum et venereorum, quae omnia non erunt
in patria.
AG6
Sed dicendum, quod in patria habebunt alios actus. Sed contra, diversitas eius quod cadit in definitione alicuius
rei, diversificat speciem eius. Sed actus cadit in definitione habitus: dicit enim Augustinus in libro de bono
coniug., quod habitus est quo quis agit cum tempus affuerit.
Ergo si sunt diversi actus, erunt et habitus specie differentes.
AG7
Praeterea, secundum Plotinum, ut Macrobius refert, aliae sunt virtutes purgati animi, et aliae virtutes politicae.
Sed virtutes purgati animi maxime videntur esse virtutes quae sunt in patria; virtutes autem quae sunt hic, sunt
virtutes politicae. Ergo virtutes quae sunt hic, non manent, sed evacuantur.
AG8
Praeterea, plus distant status beatorum et viatorum, quam status Domini et servi, aut viri et mulieris in vita
praesenti. Sed secundum Philosophum in I politic., alia est virtus Domini et alia est virtus servi, et similiter alia
viri et alia mulieris. Ergo multo magis aliae sunt virtutes viatorum et beatorum.
AG9
Praeterea, habitus virtutum sunt necessarii ad habilitandum possibilitatem ad actum. Sed huiusmodi habilitatio
sufficienter fiet ibi per gloriam. Non ergo erunt necessarii habitus virtutum.
AG10
Praeterea, apostolus probat, I ad corinth.
XIII, 8, quod caritas est excellentior aliis, quia non evacuatur. Sed fides et spes, quae evacuantur, sunt nobiliores
virtutibus cardinalibus, quia habent nobilius obiectum, scilicet Deum. Ergo virtutes cardinales evacuantur.
AG11
Praeterea, virtutes intellectuales sunt nobiliores moralibus, ut patet in VI ethic..
Sed virtutes intellectuales non manent, quia scientia destruetur, ut dicitur I ad corinth.
Cap. XIII, 8. Ergo nec virtutes cardinales manebunt in patria.
AG12
Praeterea, sicut Iac. I, 4, dicitur, patientia opus perfectum habet. Sed patientia non manet in patria nisi secundum
praemium, ut dicit Augustinus XIV de Civit. Dei.
Ergo multo minus aliae virtutes morales.
AG13
Praeterea, quaedam virtutes cardinales, scilicet temperantia et fortitudo, sunt in potentiis animae sensitivis: sunt
enim irrationabilium partium animae, ut patet per Philosophum in III ethic.. Sed partes animae sensitivae neque
sunt in Angelis, neque possunt esse in anima separata. Ergo huiusmodi virtutes non sunt in patria neque in
Angelis, neque in animabus separatis.
AG14
Praeterea, Augustinus dicit, XIII de Civit. Dei, quod in patria vacabimus, videbimus, amabimus, laudabimus.
Sed vacare est actus sapientiae: videre actus intellectus: amare actus caritatis: laudare actus latriae. Ergo ista sola
erunt in patria, non autem virtutes cardinales.
AG15
Praeterea, in patria erunt homines similes Angelis, ut dicitur Matth. XXII, 30.
Sed secundum sobrietatem homines non assimilantur Angelis, ad quos non pertinet cibis et potibus uti. Ergo
sobrietas non erit in patria, et pari ratione nec aliae huiusmodi virtutes.
SC1
Sed contra. Est quod dicitur Sap. I, V. 15: iustitia perpetua est et immortalis.
SC2
Praeterea, Sap. VIII, 7, dicitur de divina sapientia quod sobrietatem et prudentiam docet, iustitiam et virtutem,
quibus in vita nihil utilius est hominibus. Sed in patria erit plenissima participatio sapientiae.
Ergo huiusmodi virtutes plenius erunt in patria.
SC3
Praeterea, virtutes sunt divitiae spirituales.
Sed spiritualium divitiarum maior copia est in patria quam in via. Ergo huiusmodi virtutes plenius in patria
abundabunt.
CO
Respondeo. Dicendum, quod in patria manent virtutes cardinales, et habebunt ibi alios actus quam hic, ut
Augustinus dicit, XIII de Trinit.: quod nunc agit iustitia in subveniendo miseris, quod prudentia in praecavendis
insidiis, quod fortitudo in perferendis molestiis, quod temperantia in coercendis delectationibus pravis, non ibi

124

