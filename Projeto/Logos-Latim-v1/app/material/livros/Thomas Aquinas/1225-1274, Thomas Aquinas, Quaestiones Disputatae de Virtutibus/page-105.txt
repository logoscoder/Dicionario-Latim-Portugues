AG2
Praeterea, Augustinus dicit in enchirid., quod fides sine caritate non prodest; spes autem sine caritate esse non
potest.
Sed si spes esset prior caritate, posset esse sine ea, sicut et fides, licet non prodesset. Ergo spes non est prior
caritate.
AG3
Praeterea, Augustinus dicit, XII de civitate Dei, quod boni motus atque affectus, ex amore et ex sancta caritate
veniunt. Sed sperare, secundum quod est actus spei, est quidam motus et affectus laudabilis.
Ergo derivatur a sancta caritate. Sic ergo caritas est prior spe.
AG4
Praeterea, spes est cum desiderio, ut supra dictum est. Sed desiderium non est nisi boni amati. Ergo spes
praesupponit amorem: ergo est posterior caritate.
AG5
Praeterea, inter affectiones animae, prima est amor; ex eo enim omnes actiones et affectiones animae derivantur,
ut patet per dionysium. Sed spes importat quamdam animae affectionem. Ergo caritas, quae est amor, est prior
spe.
AG6
Praeterea, spes, vel desiderium, non est nisi proprii boni. Sed bonum aliquod fit proprium appetenti per amorem;
sic enim redditur conveniens. Ergo spes et desiderium praesupponit amorem.
AG7
Praeterea, Augustinus dicit, XIV de civit.
Dei, quod recta voluntas est caritatis. Sed recta voluntas praecedit spem.
Ergo caritas praecedit spem.
AG8
Praeterea, eorum quae sunt simul, unum non est prius altero. Sed fides, spes et caritas sunt simul: quia, sicut
Gregorius dicit super Ezech., aequaliter ab homine habentur.
Ergo spes non est prior caritate.
AG9
Praeterea, idem non est prius seipso. Sed idem videtur esse spes caritati; cum utriusque sit unum obiectum,
scilicet summum bonum. Ergo spes non est prior caritate.
AG10
Praeterea, magister dicit, 26 dist.
Lib. III sententiarum, quod spes ex meritis provenit, quae praecedunt non solum rem speratam, sed spem quam
praeit caritas. Ergo spes non est prior caritate.
AG11
Praeterea, spei opponitur desperatio; caritati autem opponitur quodlibet peccatum mortale. Sed prius est quod
homo incidat in peccatum mortale quam quod incidat in desperationem.
Ergo caritas est prior spe.
AG12
Praeterea, ordo habituum et actuum est secundum ordinem obiectorum. Sed bonum, quod est obiectum caritatis,
est prius quam arduum, quod est obiectum spei, quia arduum se habet ex additione ad bonum. Ergo caritas est
prior spe.
AG13
Praeterea, quidquid nobilitatis convenit alicui incompleto in aliquo genere, convenit etiam completo in genere
illo. Sed manifestum est quod aliquis amor incompletus praecedit spem. Ergo multo magis amor completus, qui
est caritas, spem praecedit.
SC1
Sed contra. Est quod dicitur Matth. I, V. 2: Abraham genuit Isaac; Isaac autem genuit Iacob; Glossa: id est, fides
genuit spem, spes caritatem. Sed generans est prius genito. Ergo spes est prior caritate.
SC2
Praeterea, super illud Psal. XXXVI, spera in Deo, et fac bonitatem, dicit Glossa: spes est introitus ad fidem, et
initium humanae salutis. Et sic videtur quod spes sit prior fide. Sed prior est fides caritate. Ergo et spes.
SC3
Praeterea, apostolus dicit, I ad timoth., cap. I, 5: finis praecepti caritas est de corde puro et conscientia bona;
Glossa: id est spes. Et sic videtur quod caritas procedat ex spe. Spes ergo est prior caritate.
SC4
Praeterea, Augustinus dicit X de Trinit., quod nullus amat nisi id ad quod se sperat posse pervenire; et id quod
quis non sperat, aut non amat, aut tepide amat.
Ergo amor praesupponit spem.
SC5
105

