Dispositio autem non contrariatur habitui perfecto.
RA17
Ad decimumseptimum dicendum, quod licet virtus infusa non causetur ex actibus, tamen actus possunt ad eam
disponere; unde non est inconveniens quod per actus corrumpatur; quia per indispositionem materiae tollitur
forma, sicut propter indispositionem corporis anima separatur.
RA18
Ad decimumoctavum dicendum, quod virtus moralis non dicitur a more secundum quod mos non significat
consuetudinem appetitivae virtutis; secundum hoc enim virtutes infusae possent dici morales, licet non causentur
ex consuetudine.
RA19
Ad decimumnonum dicendum, quod actus virtutis infusae non causant aliquem habitum, sed per eos augetur
habitus praeexistens: quia nec ex actibus virtutis acquisitae aliquis habitus generatur; alias multiplicarentur
habitus in infinitum.
|a11 Articulus 11
TTA
Undecimo quaeritur utrum virtus infusa augeatur.
TTB
Et videtur quod non.
AG1
Nihil enim augetur nisi quantum. Virtus autem non est quantitas, sed qualitas. Ergo non augetur.
AG2
Praeterea, virtus est forma accidentalis.
Sed forma est simplicissima et invariabili essentia consistens. Ergo virtus non variatur secundum suam
essentiam; ergo nec secundum essentiam augetur.
AG3
Praeterea, quod augetur movetur. Quod igitur secundum essentiam augetur, secundum essentiam movetur. Sed
quod mutatur secundum suam essentiam, corrumpitur vel generatur.
Sed generatio et corruptio sunt mutationes in substantia. Ergo caritas non augetur per essentiam, nisi cum
corrumpitur vel generatur.
AG4
Praeterea, essentialia non augentur nec minuuntur. Manifestum est autem quod essentia virtutis est essentialis.
Ergo virtus secundum essentiam non augetur.
AG5
Praeterea, contraria nata sunt fieri circa idem. Augmentum autem et diminutio sunt contraria. Ergo nata sunt fieri
circa idem. Virtus autem infusa non diminuitur: quia neque diminuitur per actum virtutis, quia per eum magis
roboratur; neque per actum peccati venialis, quia sic multa peccata venialia tollerent totaliter caritatem et alias
virtutes infusas, quod est impossibile; sic enim multa venialia aequipollerent uni peccato mortali; neque etiam
minuitur per peccatum mortale: quia mortale peccatum tollit caritatem et alias virtutes infusas. Ergo virtus infusa
non augetur.
AG6
Praeterea, simile simili augetur, ut dicitur in II de anima. Si ergo virtus infusa augetur, oportet quod augeatur per
additionem virtutis. Sed hoc non potest esse, quia virtus simplex est. Simplex autem simplici additum non facit
maius; sicut punctum additum puncto non facit lineam maiorem.
Ergo virtus infusa augeri non potest.
AG7
Praeterea, I de generatione dicitur, quod augmentum est praeexistentis magnitudinis additamentum. Si ergo
virtus augetur, oportet quod aliquid sibi addatur; et sic erit magis composita, et magis recedens a divina
similitudine, et per consequens minus bona; quod est inconveniens. Relinquitur ergo quod virtus non augetur.
AG8
Praeterea, omne quod augetur, movetur; omne quod movetur, est corpus; virtus non est corpus. Ergo non
augetur.
AG9
Praeterea, cuius causa est invariabilis, et ipsum est invariabile. Sed causa virtutis infusae, quae est Deus,
invariabilis est. Ergo virtus infusa est invariabilis; ergo non recipit magis et minus; et ita non augetur.
AG10
Praeterea, virtus est in genere habitus, sicut et scientia. Si ergo virtus augetur, oportet quod augeatur sicut et
scientia augetur.
Scientia autem augetur per multiplicationem obiectorum, prout scilicet ad plura se extendit.

32

