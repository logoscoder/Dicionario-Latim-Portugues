Ad decimum dicendum, quod in voluptatibus est melius fieri quam factum esse, ut per melius non intelligatur
operatio boni honesti, quod pertinet ad virtutem, sed boni delectabilis, quod pertinet ad voluptatem: voluptas
enim est in fieri. Quorum autem esse est in fieri, quando facta sunt, non sunt; unde bonum voluptatis magis
consistit in fieri quam in factum esse.
RA11
Ad undecimum dicendum, quod non quodcumque medium competit virtuti, sed medium rationis: quod quidem
medium non contingit invenire in vitiis, quia secundum propriam rationem non oportet quod in vitiis sit virtus.
RA12
Ad duodecimum dicendum, quod iustitia non attingit medium in rebus exterioribus, in quibus homo plus sibi
accipit ex inordinatione voluntatis; unde vitiosum est. Sed quod de suis rebus aliquid ab eo auferatur, hoc praeter
bonitatem eius est; unde inordinationem vitiosam in ipso non importat. Sed passiones animae, circa quas sunt
aliae virtutes, in nobis sunt; unde et earum superfluitas et diminutio in vitium homini cedit. Et ideo aliae virtutes
morales sunt inter duo vitia; non autem iustitia, quae tamen medium in propria materia tenet, quod per se pertinet
ad virtutem.
RA13
Ad decimumtertium dicendum, quod medium virtutis est medium rationis, et non medium rei; et ideo non
oportet quod aequaliter distet ab utroque extremo, sed secundum quod ratio habet. Unde in quibus bonum
rationis praecipue consistit in refrenando passionem, virtus propinquior est diminuto quam superfluo; sicut patet
in temperantia et mansuetudine.
In quibus autem bonum est inducere ad id quod passio impellit, virtus similior est superfluo, ut patet in
fortitudine.
RA14
Ad decimumquartum dicendum, quod sicut dicit Philosophus in V physic., medium est in quod continue mutans
primum mutat, in quod mutat ultimo; unde solum in motu continuo requiritur quod de extremo ad extremum non
transeatur nisi per medium.
Motus autem qui est de vitio in vitium, non est motus continuus, sicut nec motus voluntatis aut intellectus,
secundum quod fertur in diversa; unde non oportet quod de vitio in vitium transeatur per virtutem.
RA15
Ad decimumquintum dicendum, quod virtus etsi sit medium quantum ad materiam in qua invenit medium; tamen
secundum formam suam, prout collocatur in genere boni, est extremum, ut Philosophus dicit in II ethicor..
RA16
Ad decimumsextum dicendum, quod licet medium in quo consistit virtus, sit quodammodo indivisibile, tamen
virtus intendi et remitti potest, secundum quod homo magis vel minus disponitur ad attingendum indivisibile;
sicut et arcus minus vel magis extenditur ad percutiendum signum indivisibile.
RA17
Ad decimumseptimum dicendum, quod medium virtutis non est medium rei, sed rationis, ut dictum est. Et hoc
quidem medium consistit in proportione sive mensuratione rerum et passionum ad hominem. Quae quidem
commensuratio diversificatur secundum diversos homines: quia aliquid est multum uni quod est parum alteri. Et
ideo non eodem modo sumitur virtuosum in omnibus hominibus.
RA18
Ad decimumoctavum dicendum, quod cum medium virtutis sit medium rationis, accipienda est indivisibilitas
huius medii secundum rationem. Accipitur autem indivisibile secundum rationem quod imperceptibilem
distantiam habet, et quod errorem facere non potest; sicut totum corpus terrae accipitur loco puncti indivisibilis
per comparationem ad totum caelum. Et ideo medium virtutis aliquam latitudinem habet.
RC
Quod vero in contrarium obiicitur, concedendum et quantum ad virtutem moralem et intellectualem, sed non
quantum ad theologicam.
Accidit enim fidei quod sit in medio duarum haeresum, at non est per se in quantum est virtus. Et sic dicendum
est de spe, quod est inter duo extrema, non secundum quod comparatur ad suum obiectum, sed secundum
dispositionem subiecti ad sperandum superna.
|q2 Quaestio 2
Prologus
PR1
Et primo enim quaeritur, utrum caritas sit aliquid creatum in anima, vel sit ipse spiritus sanctus.
PR2
Secundo utrum caritas sit virtus.
PR3
Tertio utrum caritas sit forma virtutum.
PR4
46

