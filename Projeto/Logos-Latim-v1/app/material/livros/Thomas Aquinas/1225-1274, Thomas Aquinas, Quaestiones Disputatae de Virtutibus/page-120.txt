AG11
Praeterea, laus debetur actibus virtutum.
Sed quidam magis laudantur de una virtute quam de alia; unde cassianus dicit in V de institutione coenob.: alius
scientiae floribus exornatur; alius discretionis ratione robustius communitur; alter patientiae gravitate fundatur;
alius humilitatis, alius continentiae virtute praefertur. Non ergo omnes virtutes in uno homine sunt aequales.
AG12
Sed dicendum, quod ista inaequalitas est secundum actus, non secundum habitus.
Sed contra, secundum Philosophum in I poster., ea quae ad aliquid sunt, simul intenduntur.
Sed habitus secundum propriam rationem dicitur ad actum. Est enim habitus quo quis agit cum tempus fuerit, ut
Augustinus dicit in Lib. De bono coniugali.
Si ergo actus unius virtutis in aliquo homine est maior quam actus alterius, sequitur quod etiam habitus sint
inaequales.
AG13
Praeterea, Hugo de s. Victore dicit, quod actus augent habitus. Si ergo actus virtutum sunt inaequales; et habitus
virtutum inaequales erunt.
AG14
Praeterea, ita se habet in moralibus habitus virtutis ad actum proprium, sicut in naturalibus forma ad proprium
motum vel actionem. Sed in naturalibus, quanto aliquis magis habet de forma, tanto magis habet de operatione
vel motu, quia quod est gravius, velocius tendit Deorsum, et quod est calidius, magis calefacit. Ergo etiam in
moralibus actus virtutum inaequales esse non possunt, nisi habitus virtutum fuerint inaequales.
AG15
Praeterea, perfectiones sunt proportionabiles perfectibilibus. Virtutes autem sunt perfectiones potentiarum
animae, quae sunt inaequales, quia ratio excedit inferiores vires, quibus imperat. Ergo etiam virtutes sunt
inaequales.
AG16
Praeterea, Gregorius dicit, XXII moral.
Et homil. XV in Ezech., beatus iob incrementa virtutum, quia distincte hominibus superno munere tribui
conspexit, gradus vocavit; quoniam per ipsos ascenditur, et ad caelestia obtinenda venitur. Sed ubi est
incrementum et gradus, non est aequalitas. Ergo virtutes non sunt aequales.
AG17
Praeterea, quaecumque ita se habent quod uno crescente aliud decrescit, oportet quod sint inaequalia. Sed videtur
quod caritate crescente aliud decrescat: quia status patriae, in quo perficietur caritas, opponitur statui viae, in quo
habet locum fides; uno autem oppositorum crescente, alterum decrescit.
Ergo caritas et fides non possunt esse aequales; non ergo omnes virtutes sunt aequales.
SC1
Sed contra. Apocal. XXI, 16 dicitur: quod latera civitatis sunt aequalia; per quae latera signantur virtutes,
secundum Glossam.
Ergo virtutes sunt aequales.
SC2
Praeterea, dicit Augustinus in VI de Trinit.: quicumque sunt aequales in fortitudine, aequales sunt in prudentia et
temperantia. Si enim dixeris aequales esse istos fortitudine, sed illum praestare prudentia; sequitur quod huius
fortitudo minus prudens sit. Ac per hoc nec fortitudine aequales erunt; quando est illius fortitudo prudentior.
Atque ita de ceteris virtutibus invenies, si omnes eadem consideratione percurras.
Non autem oporteret eos qui sunt aequales in una virtute, esse aequales in aliis, nisi omnes virtutes in uno
homine sint aequales.
SC3
Praeterea, Gregorius dicit super ezech.
Quod fides, spes, caritas et operatio sunt aequales.
Ergo pari ratione omnes aliae virtutes sunt aequales.
SC4
Praeterea, Ezech. XLVI, 22, dicitur: mensurae unius quatuor erant; Glossa: quibus proficimus ad virtutem. Sed
quae unius mensurae, sunt aequalia. Ergo omnes sunt aequales.
SC5
Praeterea, Damascenus dicit: naturales sunt virtutes, et aequaliter insunt omnibus secundum esse accidentis.
Ergo virtutes secundum suum esse accidentis sunt aequales.
SC6
Praeterea, maioris virtutis actui debetur maius praemium. Si ergo in homine esset una virtus maior quam alia,
sequeretur quod eidem homini deberetur maius et minus praemium; quod est inconveniens.
SC7

120

