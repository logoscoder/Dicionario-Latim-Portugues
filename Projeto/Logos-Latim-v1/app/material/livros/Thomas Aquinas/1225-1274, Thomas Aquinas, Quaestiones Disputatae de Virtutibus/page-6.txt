Praeterea, vivere viventibus est esse. Sed virtus non perficit ad esse, sed ad opera.
Ergo male dicitur, qua recte vivitur.
AG16
Praeterea, quicumque superbit de aliqua re, male utitur ea. Sed de virtutibus aliquis superbit. Ergo virtutibus
aliquis male utitur.
AG17
Praeterea, Augustinus in libro de lib.
Arbit. Dicit, quod solum maximis bonis nullus male utitur. Sed virtus non est de maximis bonis; quia maxima
bona sunt quae propter se appetuntur; quod non convenit virtutibus, cum propter aliud appetantur, quia propter
felicitatem. Ergo male ponitur qua nullus male utitur.
AG18
Praeterea, ab eodem aliquid generatur et nutritur et augetur. Sed virtus per actus nostros nutritur et augetur; quia
diminutio cupiditatis est augmentum caritatis. Ergo per actus nostros virtus generatur; ergo male ponitur in
definitione, quam Deus in nobis sine nobis operatur.
AG19
Praeterea, removens prohibens ponitur movens et causa. Sed liberum arbitrium est quodammodo removens
prohibens virtutis. Ergo est quodammodo causa; ergo non bene ponitur, quod sine nobis Deus virtutem operetur.
AG20
Praeterea, Augustinus dicit: qui creavit te sine te, non iustificabit te sine te. Ergo etc..
AG21
Praeterea, ista definitio convenit gratiae, ut videtur. Sed virtus et gratia non sunt unum et idem. Ergo non bene
definitur per hanc definitionem virtus.
CO
Respondeo. Dicendum, quod ista definitio complectitur definitionem virtutis, etiam si ultima particula omittatur;
et convenit omni virtuti humanae.
Sicut enim dictum est, virtus perficit potentiam in comparatione ad actum perfectum; actus autem perfectus est
finis potentiae vel operantis; unde virtus facit et potentiam bonam et operantem, ut prius dictum est. Et ideo in
definitione virtutis aliquid ponitur quod pertinet ad perfectionem actus, et aliquid quod pertinet ad perfectionem
potentiae vel operantis.
Ad perfectionem autem actus duo requiruntur.
Requiritur autem quod actus sit rectus, et quod habitus non possit esse principium contrarii actus. Illud enim
quod est principium boni et mali actus, non potest esse, quantum est de se, principium perfectum boni actus; quia
habitus est perfectio potentiae.
Oportet ergo quod ita sit principium actus boni, quod nullo modo mali; propter quod Philosophus dicit in VI
ethic., quod opinio, quae potest esse vera et falsa, non est virtus; sed scientia, quae non est nisi de vero. Primum
designatur in hoc quod dicitur, qua recte vivitur: secundum, in hoc quod dicitur, qua nemo male utitur.
Ad hoc vero quod virtus facit subiectum bonum, tria sunt ibi consideranda. Subiectum ipsum: et hoc
determinatur cum dicitur mentis; quia virtus humana non potest esse nisi in eo quod est hominis in quantum est
homo. Perfectio vero intellectus designatur in hoc quod dicitur bona; quia bonum dicitur secundum ordinem ad
finem. Modus autem inhaerendi designatur in hoc quod dicitur qualitas; quia virtus non inest per modum
passionis, sed per modum habitus; ut supra dictum est.
Haec autem omnia conveniunt tam virtuti morali quam intellectuali, quam theologicae, quam acquisitae, quam
infusae. Hoc vero quod Augustinus addit quam in nobis sine nobis Deus operatur, convenit solum virtuti infusae.
RA1
Ad primum ergo dicendum, quod accidentia sicut non dicuntur entia quia subsistant, sed quia aliquid eis est; ita
virtus non dicitur bona quod ipsa sit bona, sed qua aliquid est bonum. Unde non oportet quod virtus sit bona alia
bonitate, quasi informetur alia bonitate.
RA2
Ad secundum dicendum, quod bonum quod convertitur cum ente, non ponitur hic in definitione virtutis; sed
bonum quod determinatur ad actum moralem.
RA3
Ad tertium dicendum, quod actiones diversificantur secundum formam agentis, ut calefacere et infrigidare.
Bonum autem et malum sunt quasi forma et obiectum voluntatis; quia semper agens imprimit formam suam in
patientem, et movens in motum. Et ideo actus morales, quorum principium est voluntas, diversificantur specie
secundum bonum et malum. Principium autem naturalium operationum non est finis, sed forma; et ideo non
diversificantur in naturalibus species secundum bonum et malum; sed in moralibus sic.
RA4
Ad quartum dicendum, quod bonitas moralis non includitur in intellectu qualitatis; et ideo ratio non est ad
propositum.
RA5
6

