Ad decimumquartum dicendum, quod rationalis vis dat modum appetitivae in his quae sunt infra nos, non autem
in his quae sunt supra nos, ut dictum est art. 1 huius quaest., et quaest. Praeced. Art. 10 et 11.
RA15
Ad decimumquintum dicendum, quod fides praecedit spem, et spes caritatem, ordine generationis, sicut
imperfectum praecedit perfectum; sed caritas in ordine perfectionis praecedit et fidem et spem; et propter hoc
dicitur esse forma earum, sicut perfectum imperfecti.
RA16
Ad decimumsextum dicendum, quod caritas non est forma virtutum quae sit pars essentiae virtutum, ut oporteat
eam sequi tempore virtutes, vel aliquam materiam virtutum, sicut in formis rerum generatarum: sed est forma
quasi informans; unde oportet esse naturaliter priorem aliis virtutibus.
RA17
Ad decimumseptimum dicendum, quod ipsa visio, in quantum est finis ut bonum quoddam, est obiectum
caritatis.
RA18
Ad decimumoctavum dicendum, quod forma intrinseca non potest esse finis rei, licet sit finis generationis rei.
Caritas autem non est forma intrinseca, ut dictum est, sed ex hoc ipso quod trahit alias virtutes ad suum finem,
format virtutes, ut ex dictis patet.
RA19
Ad decimumnonum dicendum, quod gratia Dei dicitur esse forma virtutum, in quantum dat esse spirituale
animae, ut sit susceptiva virtutum; sed caritas est forma virtutum in quantum format operationes earum ut dictum
est in corpore articuli.
|a4 Articulus 4
TTA
Quarto quaeritur utrum caritas sit una virtus.
TTB
Et videtur quod non.
AG1
Habitus enim distinguuntur per actus, et actus per obiecta. Sed caritas habet duo obiecta: Deum et proximum.
Ergo non est una virtus, sed duae.
AG2
Sed dicebatur, quod unum illorum obiectorum est principalius, scilicet Deus; non enim diligit caritas proximum
nisi propter Deum. Sed contra, Philosophus dicit in IX ethicor., quod amicabilia quae sunt ad alterum, venerunt
ex amicabilibus quae sunt ad seipsum. Sed id quod est principium et causa, est potissimum in unoquoque genere.
Ergo homo ex caritate diligit seipsum tamquam principale obiectum, et non Deum.
AG3
Praeterea, I Ioan., IV, 20, dicitur: qui fratrem suum, quem videt, non diligit; Deum, quem non videt, quomodo
potest diligere? magis ergo videtur quod debeat diligere proximum quam Deum. Proximus ergo est magis
diligibilis quam Deus; et ita videtur esse principalius obiectum caritatis.
AG4
Praeterea, nihil amatur nisi cognitum, ut Augustinus dicit in Lib. De Trin.. Sed proximus magis cognoscitur
quam Deus. Ergo etiam magis diligitur; et sic videtur quod caritas non sit una virtus.
AG5
Praeterea, omnis virtus habet proprium modum quem in suis actibus ponit: iustus enim est qui non solum iusta,
sed iuste operatur.
Sed caritas ponit duos modos in suis actibus; nam caritate diligit Deum aliquis ex toto corde, proximum autem
sicut seipsum.
Ergo caritas non est una virtus.
AG6
Praeterea, praecepta legis ordinantur ad virtutes, quia intentio legislatoris est facere homines virtuosos, ut dicitur
in II ethicor..
Sed de caritate dantur duo praecepta, scilicet: diliges Dominum Deum tuum, et diliges proximum tuum. Ergo
caritas non est una virtus.
AG7
Praeterea, sicut diligimus Deum et proximum, ita et honorare debemus. Sed alio honore honoramus Deum et
proximum nam Deum honoramus latria, proximum dulia sola.
Ergo alia est caritas qua diligimus Deum, et alia qua diligimus proximum.
AG8

58

