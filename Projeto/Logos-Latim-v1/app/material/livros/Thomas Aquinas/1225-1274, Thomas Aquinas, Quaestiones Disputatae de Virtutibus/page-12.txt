quia huiusmodi vires aliquid habent de proprio motu, ubi non totaliter obediunt rationi. Dominium autem animae
ad corpus non est regale, sed dispoticum; quia membra corporis ad nutum obediunt animae quantum ad motum.
RA12
Ad duodecimum dicendum, quod licet istae vires sint in brutis, non tamen in eis participant aliquid rationis; et
ideo virtutes morales habere non possunt.
RA13
Ad decimumtertium dicendum, quod omnia mala ad concupiscentiam pertinent, sicut ad primam radicem, et non
sicut ad proximum principium. Nam omnes passiones ex irascibili et concupiscibili oriuntur, ut ostensum est,
cum de passionibus animae ageretur. Perversitas vero rationis et voluntatis ut plurimum ex passionibus accidit.
Vel potest dici quod per concupiscentiam intelligit non solum id quod est proprium vis concupiscibilis, sed quod
est commune toti appetitivae potentiae; in cuius unaquaque particula invenitur alicuius concupiscentia, circa
quam contingit esse peccatum. Nec aliter peccari potest nisi aliquid concupiscendo vel appetendo.
|a5 Articulus 5
TTA
Quinto quaeritur utrum voluntas sit subiectum virtutis.
TTB
Et videtur quod sic.
AG1
Maior enim perfectio requiritur in imperante ad hoc quod recte imperet, quam in exequente ad hoc quod recte
exequatur; quia ex imperante procedit ordinatio exequentis.
Sed ad actum virtutis se habet voluntas sicut imperans, irascibilis autem et concupiscibilis sicut obedientes et
exequentes. Cum igitur in irascibili et concupiscibili sit virtus sicut in subiecto, videtur quod multo fortius debeat
esse in voluntate.
AG2
Sed diceretur, quod naturalis inclinatio voluntatis ad bonum sufficit ad eius rectitudinem.
Nam finem naturaliter desideramus; unde non requiritur quod rectificetur per habitum virtutis superadditum. Sed
contra, voluntas non solum est finis ultimi, sed etiam finium aliorum. Sed circa appetitum aliorum finium
contingit voluntatem et recte et non recte se habere. Nam boni praestituunt sibi bonos fines, mali vero malos, ut
dicitur in III ethic.: qualis unusquisque est, talis finis videtur ei. Ergo requiritur ad rectitudinem voluntatis, quod
sit in ea aliquis habitus virtutis ipsam perficiens.
AG3
Praeterea, etiam inest animae cognoscitivae aliqua cognitio naturalis, quae est primorum principiorum; et tamen
respectu huius cognitionis est aliqua virtus intellectualis in nobis, scilicet intellectus, qui est habitus
principiorum. Ergo et in voluntate debet esse aliqua virtus respectu eius ad quod naturaliter inclinatur.
AG4
Praeterea, sicut circa passiones est aliqua virtus moralis, ut temperantia et fortitudo; ita etiam est aliqua virtus
circa operationes, ut iustitia. Operari autem sine passione est voluntatis, sicut operari ex passione est irascibilis et
concupiscibilis. Ergo sicut aliqua virtus moralis est in irascibili et concupiscibili, ita aliqua est in voluntate.
AG5
Praeterea, Philosophus in IV ethic. Dicit, quod amor sive amicitia est ex passione.
Amicitia autem est ex electione. Dilectio autem quae est sine passione, est actus voluntatis.
Cum igitur amicitia sit vel virtus, vel non sine virtute, ut dicitur in VIII ethic.; videtur quod virtus sit in voluntate
sicut in subiecto.
AG6
Praeterea, caritas est potissima inter virtutes, ut probat apostolus, I ad Cor. XIII.
Sed caritatis subiectum esse non potest nisi voluntas; non enim est eius subiectum concupiscibilis inferior, quae
solum ad bona sensibilia se extendit. Ergo voluntas est subiectum virtutis.
AG7
Praeterea, secundum Augustinum, per voluntatem immediatius Deo coniungimur. Sed id quod coniungit nos
Deo, est virtus. Ergo videtur quod virtus sit in voluntate sicut in subiecto.
AG8
Praeterea, felicitas, secundum Hugonem de s. Victore, in voluntate est. Virtutes autem sunt dispositiones
quaedam ad felicitatem.
Cum igitur dispositio et perfectio sint in eodem, videtur quod virtus sit in voluntate sicut in subiecto.
AG9
Praeterea, secundum Augustinum, voluntas est qua peccatur et recte vivitur. Rectitudo autem vitae pertinet ad
virtutem; unde Augustinus dicit, quod virtus est bona qualitas mentis, qua recte vivitur. Ergo virtus est in
voluntate.
AG10
12

