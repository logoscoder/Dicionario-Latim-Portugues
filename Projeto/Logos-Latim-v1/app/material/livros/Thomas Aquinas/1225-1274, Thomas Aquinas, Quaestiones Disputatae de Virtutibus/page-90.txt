PR2
Secundo utrum ordo correctionis fraternae
|a1 Articulus 1
TTA
Et primo quaeritur utrum fraterna correctio sit in praecepto.
TTB
Et videtur quod non.
AG1
Praecepta enim divina non sunt sibi contraria.
Sed invenitur praeceptum divinum de non arguendo peccatorem; dicitur enim proverb.
IX, 8: noli arguere derisorem, ne oderit te. Ergo correctio fraterna non cadit sub praecepto.
AG2
Sed dicendum, quod ibi prohibetur redargui derisor qui correctionem contemnit, et sic ex ea deterior efficitur.
Sed contra, peccatum est infirmitas animae, secundum illud Psal. VI, 3: miserere mei, Domine, quoniam
infirmus sum. Sed ille cui imponitur cura infirmi, etiam propter eius contradictionem vel contemptum non debet
praetermittere: quia tunc est maius periculum quando medicinam contemnit; unde medicus furiosum satagit
curare.
Ergo multo magis, si homo tenetur curare fratrem delinquentem corripiendo, quantumcumque contemneret, non
esset correctio praetermittenda.
AG3
Praeterea, praeceptum divinum non est praetermittendum propter alterius contemptum: veritas enim vitae non est
dimittenda propter scandalum, ut per Hieronymum patet. Si igitur correctio fraterna caderet sub praecepto, non
esset praetermittenda propter contemptum alterius.
AG4
Praeterea, non sunt facienda mala ut veniant bona, ut patet per apostolum, rom.
C. III. Ergo, pari ratione, non sunt praetermittenda bona ne veniant mala. Si ergo correctio fraterna esset bonum
sub praecepto cadens, non esset praetermittenda propter malum scandali, vel contemptum eius qui corrigitur.
AG5
Praeterea, in nostris operibus, quantum possumus debemus Deum imitari; secundum illud Ephes., V, 1: estote
imitatores Dei, sicut filii carissimi. Sed Deus non praetermittit bonum, scilicet infusionem animae rationalis,
quamvis sequatur inde infectio damnabilis originalis peccati. Ergo similiter homo non debet praetermittere
bonum correctionis, quamvis sequatur inde contemptus vel deterioratio eius, si caderet sub praecepto.
AG6
Praeterea, Dominus dicit Ezech. III, V. 19: si annuntiaveris impio, et ille non fuerit conversus ab impietate sua,
ipse quidem in iniquitate morietur; tu autem animam tuam liberasti. Ergo non est praetermittenda correctio,
etiam si ille qui corripiendus est, per correctionem non emendetur.
AG7
Praeterea, utilior est correctio delinquentis quam eius punitio. Sed iudex non dimittit punire delinquentem
propter hoc quod ex poena non emendatur. Ergo, etiam si correctio fraterna caderet sub praecepto, non deberet
aliquis praetermittere correctionem propter contemptum vel scandalum eius qui corrigitur. Non ergo videtur
quod correctio fraterna cadat sub praecepto.
AG8
Praeterea, praeceptum divinum non obligat ad impossibile. Sed corrigere omnes delinquentes est impossibile:
quia stultorum infinitus est numerus, ut dicitur Eccle. I, 15.
Ergo correctio fraterna non cadit sub praecepto.
AG9
Sed dicendum, quod non tenetur homo corrigere nisi illos qui sibi occurrunt corrigendi.
Sed contra, si correctio fraterna est in praecepto, sequitur quod ex tali praecepto homo constituatur debitor
fratris, ut eum corripiat. Sed homo qui debet alicui aliquod debitum corporale, non debet expectare quod sibi
occurrat, sed debet eum quaerere, ut ei reddat quod debet. Ergo multo magis, si correctio fraterna esset in
praecepto, deberet homo quaerere eum quem corrigeret, et non expectare ut ei occurreret.
AG10
Praeterea, si correctio fraterna esset in praecepto, ergo omissio correctionis indebita esset peccatum mortale. Hoc
autem est falsum, cum talis negligentia etiam in sanctis viris interdum inveniatur: dicit enim Augustinus in I de
Civit. Dei, quod non solum inferiores, verum etiam qui superiorem vitae gradum tenent, ab aliorum
reprehensione se abstinent propter quaedam potestatis vel cupiditatis vincula, non propter officia caritatis: non
itaque mihi videtur parva esse haec causa, quare cum malis flagellantur et boni.
Non ergo correctio fraterna est in praecepto.
AG11
90

