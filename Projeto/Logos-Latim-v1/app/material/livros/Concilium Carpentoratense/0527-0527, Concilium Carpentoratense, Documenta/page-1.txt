0527-0527- Concilium Carpentoratense - Documenta
Concilia Galliae 511-695 - Concilium Carpentoratense a. 527
Licit omnia, quae ecclesiastica regula praecipit obseruari, in multis canonibus conteneantur inserta, nascuntur
tamen causae, pro quibus necesse habent sacerdotes domini, quod ad iustitiam pertenit, secundum disciplinam
ecclesiasticam ordinare.
Et ideo, quia carpintorate conuenientes huiusmodi ad nos quaerilla peruenit, quod ea, quae a quibuscumque
fidilibus parrociis conferuntur, ita ab aliquibus episcopis praesumantur, ut aut parum aut prope nil ecclesiis,
quibus conlata fuerant, relinquatur, hoc nobis iustum et rationabile uisum est, ut, si ecclesia ciuitatis eius, cui
episcopus praeest, ita est idonea, ut christo propitio nihil indegiat, quidquid parrociis fuerit derelictum, clerecis,
qui ipsis parrociis deseruiunt, uel reparationibus basilicarum rationabiliter dispensetur.
Si uero episcopum multas expensas et minorem substantiam habere constiterit, parrociis, quibus largior fuerit
conlata substantia, hoc tantum, quod clericis uel sarchetictis rationabiliter sufficiat, reseruetur; quod autem
amplius fuerit, propter maiores expinsas episcopus ad se debeat reuocare, ita tamen ut nihil de facultatola ipsa
uel de ministerio clerici loci ipsius licentiam habeant menuendi.
Hoc aetiam placuit custodiri, ut sequenti anno in uico vasensi viii id- nouembris debeat concilium congregari.
Caesarius in Christi nomine episcopus constitutionem nostram relegi et subscripsi.
Notaui sub die VII id- Nouembris, Mauortio u- c- consule.
Contumeliosus episcopus subscripsi.
Iulianus episcopus subscripsi.
Cyprianus episcopus subscripsi.
Constantius episcopus subscripsi.
Fylagrius episcopus subscripsi.
Porcianus episcopus subscripsi.
Eucherius episcopus subscripsi.
Gallecanus episcopus subscripsi.
Prosper episcopus subscripsi.
Aletius episcopus subscripsi.
Vranius episcopus subscripsi.
Heraclius episcopus subscripsi.

1

