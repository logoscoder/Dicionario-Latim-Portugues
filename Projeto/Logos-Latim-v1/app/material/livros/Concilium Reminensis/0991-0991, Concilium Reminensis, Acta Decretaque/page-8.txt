autem spes defendendi in magnam animi alacritatem perduxit. Et suae quidem aecclesiae filii accusare nolebant,
pudore permoti; defendere autem minime praesumebant, conscientia simul et anathemate devincti. Sed aderant
acerrimi defensores, scientia et eloquentia insignes, Johannes scolasticus Autisioderensis, Romulfus abbas
Senonensis, Abbo rector coenobii Floriacensis, ignorantia praeteritorum gestorum pressi, et anathemate ad
dicendum provocati. Facto itaque silentio, diversarum partium multiplicia librorum volumina subito apparuerunt.
Multa denique in medium prolata, multa inter considentes collata, ingens spectaculum praebuerunt; in primisque
Stephani archiepiscopi et trium conciliorum epistola ad Damasum perlecta est; itemque Damasi responsio
continuata in hunc modum:
20. episcoporum et summorum negotiorum ecclesias icorum causae semper ad sedem apostolicum sint
referendae. Domino beatissimo et apostolico culmine sublimato sancto Patri patrum Damaso, papae et summo
omnium praesulum pontifici, Stephanus archiepiscopus concilii Mauritaniae et universi episcopi de tribus
conciliis Africanae provinciae. Notum vestrae facimus beatitudini, quod quidam fratres in confinio nobis positi,
quosdam fratres nostros, venerabiles videlicet episcopos, vobis inconsultis proprio dejicere moliuntur gradu; cum
vestrae sedi episcoporum judicia et summorum finem ecclesiasticorum negotiorum, in honore beatissimi Petri,
Patrum decreta omnium cunctam reservare sententiam, inquirendi reverentia, de Dei rebus, quas omni cura et
sollicitudine observare debemus. Maxime vero debent ab ipso praesulum examinari vertice apostolico, cujus
vetusta sollicitudo est tam mala dampnare, quam relevare laudanda. Antiquis enim regulis censitum est, ut
quicquid horum quamvis in remotis vel in longinquo positis ageretur provinciis, non prius tractandum vel
acipiendum sit, nisi ad notitiam almae sedis vestrae fuisset deductum, ut ejus auctoritate juxta quod fuisset
pronuntiatum firmaretur, et reliqua multociens, talia et his similia quae super his constituta sunt. Quibus si
inlicite factum est, ut semper vestrae sedi consuetudo fuit, festinanter occurrite, et pro his viriliter ut pater pro
filiis certantes state. Sicut bene ad Jesum filium Sidrach dictum est: Usque ad mortem certa pro veritate, et
semper Dominus Deus tuus pugnabit pro te (Eccli. IV, 33). Accipere enim personam impii, non est bonum, ut
declines a veritate judicii. Si minus inlicita sunt haec, pateat nobis talis omnibus licentia, beatissime Pater, aut si
liceat, hos vel aliquos etiam minorum graduum clericos, nisi canonice tempore legitimo vocatos, aut sine
legitimis accusatoribus aut absque veris et innocentibus testibus, vel nisi manifeste canonice convictos aut sponte
confessos, vel a suis sedibus ejectos, aut suis rebus expoliatos vocare ad synodum vel dampnare; quia legimus
eos non posse canonice ad synodum ante suam diu tenendam et gubernandam juribus scilicet pleniter resumptis
restitutionem vocari [suisque omnibus sibi legaliter restitutis integerrime ut veniant ad sinodus nisi sponte
voluerint imperare; et reliqua.
21. Item epistola Damasi ad eundem Stephanum et ad concilia Africae, quod episcoporum judicia et majores
causae non aliter quam auctoritate sedis apostolicae sint terminandae. Damasus servus servorum Dei atque per
gratiam ejus episcopus sanctae catholicae aecclesiae urbis Romae, Stephano archiepiscopo concilii Mauritaniae,
et universis episcopis Africanae provintiae. Lectis fraternitatis vestrae litteris, primo gratias ago, quod tantorum
fratrum merui benedictione frui; deinde quod circa fratres sollicitos vos repperi, et cum eis crucem Domini
deferre qui ait: Qui vult venire post me, abneget semet ipsum, et totlat crucem suam, et sequatur me (Matth. XVI,
24), et reliqua ad hunc modum pertinentia. Igitur quoniam in praesenti oportune gestorum consultatione
apostolicis vestra beatitudo visceribus commota, nos ortata est tuitionem fratrum apostolica impendere
auctoritate et eorum injuriis subvenire, dum constet vos eadem cum Apostolo compassibiliter dicere: Quis
infirmatur, et ego non infirmor? Quis scandilizatur, et ego non uror (II Cor. XI, 19)? satagentes, ne aliquis de his
qui nobis crediti sunt, a saevis bestiis laceretur aut capiatur; pro qua re oportet juxta vestram prudentem
commonitionem, magis autem secundum Domini divinam praeceptionem, nos qui supra domum ejus, hoc est
universalem catholicam aecclesiam, episcopale suscepimus ministerium, sollicite vigilare, ut ne quid de sacris
ejus muneribus, id est apostolici juris, apostolorumque successoribus atque ministris, quisquam nobis
dormitantibus valeat supprimi atque injuste nobisque inconsultis dampnari;---scitis, fratres karissimi,
firmamentum a Deo fixum et immobile, atque titulum lucidissimum suorum sacerdotum, id est omnium
episcoporum, apostolicam sedem esse constitutam, et verticem aecclesiarum. Tu es enim, sicut divinum
pronuntiat veraciter verbum, Petrus, et super firmamentum tuum aecclesiae columnae, qui episcopi intelliguntur,
confirmatae sunt; tibi et claves regni coelorum commisi, atque ligare et solvere potestatem quae in coelis sunt et
quae in terris promulgavi. Tu profanatorum hominum et membrorum meorum maximeque meorum discipulorum
existis ut princeps et doctor orthodoxae et inmaculatae fidei; cujus vice hodie gratia Dei legatione pro Christo
fungimur, et omnes hujus sanctae sedis praesules ejus vicem gesserunt, gerunt, et gerent. Ideo omnia quae
innotuistis, non licere mandarem, nisi vos tam pleniter instructos esse scirem, quod cuncta super quibus
consulitis inlicita esse non dubitetis. Discutere namque episcopos et summorum aecclesiasticorum causas
negotiorum metropolitanos, una cum omnibus suis comprovintialibus, ita ut nemo ex eis desit, et omnes in
singulorum concordent negotiis, licet; sed definire eorum atque ecclesiarum summas quaerelas causarum, vel
8

