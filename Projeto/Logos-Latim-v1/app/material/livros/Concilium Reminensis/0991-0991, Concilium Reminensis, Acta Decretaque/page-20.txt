vocis consensu confirmate ! Ab universo clero vel populo dictum est: «Qui contra hanc vestram definitionem
praesumpserint, anathema maranatha, hoc est perditio in adventu Domini sint, et cum Juda Scarioth partem
habeant, et ipsi et socii eorum. Amen.» Quapropter nos ipsi et sacerdotes omnes ecclesiam Christi ac populum
admonemus, ut haec tremenda et totiens reiterata sententia, nullum ex nobis praesenti atque aeterno condempnet
judicio. Sed fidem promissam erga gloriosissimum dominum nostrum Sisenendum regem custodientes, ac
sincera illi devotione famulantes, non solum divinae pietatis in nobis clementiam provocemus, sed etiam gratiam
antefati principis percipere mereamur.---Item ex concilio Agathensi, titulo 50:
34. Si episcopus presbyter aut diaconus capitale crimen commiserint, aut cartam falsaverint, aut testimonium
falsum dixerint, ab officii honore depositi, in monasterium retrudantur, et ibi tantummodo quandiu vixerint
laicam communionem accipiant. Item ex concilio Toletano sexto, capitulo 12:
35. Pravarum audacia mentium saepe malicia cogitationum aut causa culparum refugium appetit hostium. Unde
quisquis patrator causarum extit rit talium, virtutem potens defendere adversariorum, et patriae vel genti suae
detrimenta intulerit rerum, in potestatem regis ac gentis reductus, excommunicatus et retrusus, longinquioris
penetentiae legibus subdatur. Quod si ipse mali sui prius reminiscens, ad ecclesiam fecerit confugium, intercessu
sacerdotum et reverentia loci, regia in eis pietas reservetur, comitante justitia. Item ex eodem concilio, titulo 17:
36. Quamvis in concilio anteriori, quod anno primo gloriosi principis nostri habitum est, de hujusmodi re fuerit
promulgata sententia, tamen placet iterare quod convenit custodiri. Itaque regis vita constante, nullus sibi aliquo
opere, vel deliberatione, cujuscumque dignitatis laicus, seu gradu episcopi, aut presbyteri, aut diaconi
consecratus, caeterisque clericatus officiis deditus, futurum regem provideat, contra viventis regis utilitatem et
procul dubio voluntatem, nullo blandimento vel suasione pro eadem spe aut alios in se trahat, aut ipse in alium
adquiescat. Iniquum enim et valde execrabile Christianis debet haberi, futuri temporis inlicitis prospicere et vitae
suae ignaris ventura disponere. Quod si quisque jam talia iniqua deliberatione cum quocumque est meditatus,
hoc sibi noverit esse sacerdotali moderatione concessum, si veniabiliter poscit, ut hoc sine mora praesentis
principis auribus studeat publicare. Si autem retineat, et deliberationis suae machinamenta noluerit dicere,
pessimo plectatur anathemate. Item ex eodem concilio, titulo 18:
37. Jam quidem in antecedenti universali sinodo saluti nostrorum principum constat esse consultum; sed libet
iterare bene sancita, et digna auctoritate munire salubriter ordinata. Ideoque testamur coram Deo et omni ordine
angelorum, coram prophetarum atque apostolorum vel omni martyrum choro, coram omni ecclesia catholica et
Christianorum coetu, ut nemo intendat interitum regis, nemo vitam principis attractet, nemo eum regni
gubernacalis privet, nemo tyrannica praesumptione apicem regni usurpet, nemo quolibet machmamento in ejus
adversitate sibi conjuratorum manum adsociet. Quod si quippiam horum quisquam nostrorum temerare
praesumptor extiterit, anathemate divino perculsus, absque ullo remedii loco habeatur condempnatus aeterno
judicio. Is autem qui ejus sedem fuerit adsecutus, si vult tanto expiari piaculo, quasi proprii patris ejus ulciscatur
interitum. Item ex concilio Toletano, era 684:
38. Non parum proficit ad emendationem multorum, si ea quae constituta sunt per fraternam conlationem ad
memoriam reducantur, si illa etiam adjiciantur, quae aut deesse videntur, aut omnino constituenda conpetenter
existimantur. Quis enim nesciat quanta sint hactenus per tirannos et refugas transferendo se in externas partes
inlicite perpetrata, et quam nefanda eorum superbia jugiter frequentata; quae et patriae diminutionem afferrent, et
exercitui Gothorum indesinentem laborem inponerent? Quod si quidem laicorum insania fuisset factum,
tolerandum nobis forsitan aliquotiens videretur. Illud tamen est vehementius stupendum, quod pejus est, quia
tanti ex religionis proposito in hac interdum praesumptione praecipites efferuntur, ut non ad levem confusionem
nostram pertineat, si res ullatenus inulta remancat, quam et mundana lege et ecclesiastica convenit instanter
disciplina corrigere. Ideoque placuit nunc concordi sententia definire, ut quisquis in ordine clericatus a maximo
gradu usque ad minimum constitutus, in alienae gentis regionem se quacumque occasione transduxerit ut exinde
superbiendo, vel reditum suum vel quodlibet aliud videatur expetere, sive etiam quod gentem Gothorum, vel
patriam aut regnum specialiter sub hac occasione possit nocere, vel fieri disposuerit, vel aliquatenus fecerit. Sed
et quicumque talibus conscius repperitur, eisque vel consilium vel opem administrare cognoscitur, qualiter aut ad
gentem alienam fugam appeterent, aut in malis quae coeperant perdurarent, seu quamcumque laesionem genti
Gothorum vel patriae aut principi post fugam inferrent, atque in eadem pravitate perseverarent, quisquis hoc
fecisse dinoscitur, iste ita indubitanter omni honoris sui gradu privetur, ut locum ejus in quo ministraverat, alter
continuo perpetim regendum accipiat. Ipse vero transgressor sub poenitentia constitutus, si reminiscens mali
quod fecerat, usque in diem mortis suae si rectissime poenituerit, in solo tantum fine communio ei praestanda
est; ita ut antequam finis ejus tempus adveniat, si quispiam sacerdotum etiam ordinante principe ei communicare
20

