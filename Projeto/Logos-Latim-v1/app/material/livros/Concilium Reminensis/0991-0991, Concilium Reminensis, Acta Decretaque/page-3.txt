residere jussi sunt. Habitaque ratione totius summae synodi, dignitas praelaturae ac potestas quasi judiciaria stetit
penes archiepiscopum Siguinum, quem et aetas et vitae meritum ac scientia commendabat. Arnulfus autem,
venerabilis episcopus, ordinis custos ac omnium gerendorum interpres declaratus est, eo quod inter omnes
Galliarum episcopos sapientia et eloquentia clarior haberetur. Hunc post expositam allegationem eorum
sacerdotum qui minime adesse poterant, postque totius cleri ingressum, quibusdam sententiis pertractatis, hoc
modo praelocutum accepimus:
2. «Ita quidem est ut dicitis, reverentissimi patres: nullus tumultus, nullus accusator inprobus, nullus judex
iniquus hoc sanctum concilium agitare debet. Servetur unicuique personae suus locus, debita reverentia;
nullusque aut se aut alium praejudicio gravari putet, cum sit libera facultas, et proponendi, et sciscitandi, et
respondendi. Consultationes autem sive deliberationes sic in medio locentur, ut nemo causetur imponi sibi quod
nolit, aut eripi quod velit. Sane quoniam me priorem dicere voluistis, dicam quod sentio, in praesentia vestra et
cleri nuper admissi, idque paulo altius repetam, ut res bene digestas melius inscat. Ego quippe cum inter varios
tumultus bellorum pro pace aecclesiae, cui auctore Deo deservio, totis viribus elaborarem, novi nuncii fama,
inauditi sceleris rumore, sic subito turbatus sum, ut etiam in vilibus rebus lingua balbutiret, intellectus
hebesceret. Ferebatur quippe illa nobilis urbs Remorum dolo proditionis hostibus patuisse, praedae ac direptioni
cessisse; sancta sanctorum armata militum acie polluta fuisse. Horum omnium malorum incentor, auctor, quod
sine magno dolore animi referre nequeo, is qui tutari debuerat, Arnulfus episcopus nuntiabatur. Sacerdotalis
dignitas hujus causa impetebatur, vixque erat qui nostro ordini non insultaret. Nunc quoniam religionis amore et
studio serenissimi regis nostri domni Hugonis congregati sumus, quaerendum est, quomodo tanta infamia carere
possimus, et si frater et coepiscopus noster Arnulfus illata crimina diluere quaerat, vel crimen regiae majestatis
propulsare. Scitis enim omnes nos insimulari probro infidelitatis et perfidiae, causa unius. Si, inquiunt, justis
episcopi utuntur legibus fidissimique suis regibus sunt, cur hominem impurissimum suis legibus non puniunt?
Nimirum aliorum flagitia ideo moliuntur celare, ut impune liceat eis peccare. Absit hoc a vestro sanctissimo
coetu! Absit ut contra divinas et humanas leges quemquam moliamur defendere vel dampnare! Dicant tantum
qui noverunt seriem gestorum, iique suos exponant casus, qui graves, ut ipsi asserunt, injurias pertulerunt. Tum
si qua contradictio fuerit oborta, discussis partibus ex auctoritate canonum judicium promulgetur.»
3. Tum Siguinus: «Non patiar, inquit, discussionem fieri ejus qui dicitur esse majestatis obnoxius, nisi forte
convicto supplicii indulgentia promittatur.» Simulque 31 caput Toletani concilii prolatum est ex eadem re:
Saepe principes contra quoslibet majestatis obnoxios sacerdotibus negotia sua committunt, et quia sacerdotes a
Christo ad ministerium salutis electi sunt, ibi consentiant regibus fieri judices, ubi jurejurando supplicii
indulgentia promittitur, non ubi discriminis sententia praeparetur. Si quis etiam sacerdotum contra hoc commune
consultum discussor in alienis periculis extiterit, sit reus effusi sanguinis apud Christum, et apud ecclesiam
perdat proprium gradum.
4. «Gravissimum vero est, ait Daibertus, ideo te judicem praebere in alienis negotiis, ut cum reum convincis, tu
concidas; cum dijudicas, tu dampnatus abeas.---Si hoc, inquit Herveus episcopus, periculosum est, videte ne sit
periculosius judicia ecclesiastica deinceps a secularibus non expectari. Consequens enim est ad forensia jura nos
protrahi, si divinis legibus in aliquo videmur obniti. At quomodo sine judicio relinquetur, quod commissum esse
constiterit? vel cur contra principem nostrum causabimur, si quod attingere non audebimus, judiciaria potestate
coercebitur ?»
5. Bruno episcopus dixit: «Nullum certe vestrum aeque turbat tanti discriminis examen Ego quippe solus ob
hunc infelicissimum per ora omnium volito. Ego eum in has miserias praeci pitasse videor, qui contra omnium
bonorum vota, memetipsum in pignus obsidis dedi, pro spe conservandae fidei; tanti erant apud me regis Lotharii
merita, tantumque me carnis affinitas permovebat. Et cum scirem hunc Laudunensis urbis pervasorem, totiusque
tyrannicae factionis fuisse principem, sub obtentu tamen hujus honoris, ad meliorem statum vitae attrabere nisus
sum, ut qui discordiarum et bellorum incentor extiterat, pacis et karitatis ipse jaceret fundamenta. Attendite pacis
principia, attendite hominem mala pro bonis reddentem, homines mihi percaros et ad usum vitae multum
necessarios, id est unicum fratrem meum comitem Gislebertum, meumque consobrinum comitem Guidonem,
cum caeteris quorum amicitia gloriabar, sua simulata captivitate verae captivitati contradidit. Me pacis
sponsorem in mortis discrimine dereliquit; et o impudens audacia hominis, qui mei, immo sui, et totius
aecclesiae homicida, adhuc improba fronte negat quod negari non potest. Certe ex his quae confitetur, eliciemus
ea quae propalare erubescit. Certe in praesentia regum, in praesentia episcoporum, ante ora cleri et populi,
sacramento volens obligatus est, se principibus suis adjumento futurum, consilio et auxilio, secundum suum scire
et posse, contra Karolum, itemque inimicis dominorum suorum nec consilium nec auxilium se laturum scienter
ad eorum infidelitatem, neque pro praeterito aut futuro sacramento se praesens relicturum. Annon erat inimicus
3

