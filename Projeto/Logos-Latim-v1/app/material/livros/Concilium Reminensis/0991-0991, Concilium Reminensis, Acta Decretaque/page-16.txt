qui rei esse claruerint, Dominici corporis ac sanguinis participatione privare vos convenit.Â» Ecce hic Gregorius
non nutrit vitia, sed amputat. Quid est enim aliud de manifestis peccatis tacere, quam scelera nutrire? Sed esto;
taceamus de his in quibus nemo se ledi conqueritur; quid acturi erimus, si armati duces genialis lecti nocturna
furta deprehenderint? Si irati reges quemlibet nostrum majestatis reum convicerint? Quid, inquam, acturi erimus,
si quodam colludio longis ambagibus, proplexis cavillationibus se deludi senserint? Num eos judicii formam
Romae pecunia redempturos putatis, reumque sibi defuturum, quin auri et argenti montes Romanis offerat, si se
redini pecunia speret? At si remota ab usu et consuetudine et spatio terrarum esse putatis quae proponimus, sint
vobis exempla e vicino petita. Egidius certe, Remorum archiepiscopus, quia Hilperici regis amicitia usus fuisse
convictus est ad Childeberti regis sui infidelitatem, in urbe Mettensi a Galliarum episcopis depositus, apud
Argentoratum, quae nunc Strateburgis dicitur, perpetuo exilio dampnatus est; cui mox Romulfus, Lupi ducis
filius, jam presbiter substituitur; nec magnus Gregorius, privilegii Romanae aecclesiae acerrimus defensor,
quicquam pro his aut contra haec dixisse repperitur. Ebo etiam, ejusdem Remensis aecclesiae metropolitanus, ob
crimen regiae majestatis apud Theodonisvillam a Galliarum episcopis deponitur, longeque post a Nicolao papa
requisita et cognita ejus depositio est, ac deinde a Sergio corroborata. Quid ergo? Num Damasi decreta
dampnabimus? Minime. Sed in causis latentibus et in quibus ob magnitudinem sui justa provocatio fit, ad
universale concilium vel ad Damasum recurremus, si tamen eum Romae commorari audierimus; quamvis etiam
ad Damasum provocatio Africanis inhibeatur conciliis, ut superius dictum et adhuc dicendum est. At in causis
evidentibus et in quibus ad Romanum episcopum nulla provocatio fit, provincialibus vel conprovincialibus
utemur conciliis. Quod etiam Antiocena sinodus velle videtur capitulo 14 o: Si quis, inquit, episcopus de
aliquibus causis criminalibus in judicio episcoporum fuerit accusatus, contingat autem de ipsis episcopis
provintiae qui convenerunt, diversas habere sententias, et alios quidem innocentem eum pronuntiare, alios
reum: propter hujusmodi itaque controversiam amputandam, placuit sanctae synodo metropolitanum episcopum
alterius vicinae provinciae advocari et aliquantos cum eo episcopos alios; qui pariter residentes, quaecumque
fuerint, dirimant quaestionem, propter hoc, ut firmum sit judicium, quod ab unius provinciae episcopis fuerit
promulgatum. Quamvis et hoc concilium quod de privata coepiscopi nostri causa agitur, universale videri debeat,
utpote plurium provinciarum judicia continens. Et ne forte ad placitum loqui videamur veterumque sententias
male interpretari, audite quid hinc sentiat Hincmarus Remorum archiepiscopus, et in lege Dei eruditissimus.
Scribens enim ad Nicolaum papam ita inquit: Absit a nobis, ut privilegium primae et summae sedis sanctae
Romanae aecclesiae pontificis pro sic parvipendamus, ut controversias et jurgia tam superioris quam etiam
inferioris ordinis, quae Niceni et caeteri sacrorum conciliorum canones, et Innocentii atque aliorum sanctae
Romanae sedis pontificum decreta in synodis provincialibus a metropolitanis praecipiunt terminari, ad vestram
summam auctoritatem fatigandam ducamus. At si forte de episcopis causa nota fuerit, unde certa et expressa in
sacris regulis non habeamus judicia, et ob id in provinciali vel in comprovinciali nequeat examine diffiniri, ad
divinum oraculum, id est ad apostolicam sedem, nobis inde est recurrendum. De provocationibus autem idem
Hincmarus aeque nobiscum sentit, quod a suspectis judicibus et minoris auctoritatis, ad majoris auctoritatis
judices legitima provocatio sit; ab electis vero et ubi reus causa decidit, nullam omnino fieri posse, de quo et in
Africano concilio ita legitur: UT AB ELECTIS JUDICIBUS PROVOCARE NON LICEAT. Si autem fuerit
provocatum, eligat, qui provocaverit, judices, et cum eo ille contra quem provocaverit, et ab ipsis deinceps nulli
liceat provocare. Item in eisdem conciliis de eadem re. cap. 22: Quod si clerici ab episcopis provocandum
putaverint, non provocent nisi ad Africana concilia, vel ad primates suarum provinciarum, sicut et de episcopis
saepe constitutum est. Ad transmarina autem qui putaverint appellandum, a nullo in terra Africa in communione
suscipiantur. Nimirum per transmarina Romanam ecclesiam volentes intellegi, causam ubi orta est debere
determinari, Africani episcopi confirmaverunt. Videat autem qui potest, quod non sine quodam scrupulo paulo
ante lectum est: Ut nostis, inquit Damasus, sinodum sine ejus---id est romanae sedis---auctoritate fieri non est
catholicum. Quid ergo, si barbarorum gladiis circumsaevientibus, licentia commeandi Romam intercludatur? vel
si Roma barbaro cuilibet serviens, motu libidinis ejus in aliquod regnum efferatur? num interim aut nulla concilia
erunt, aut orbis terrarum episcopi ad suorum regum dampua vel interitus ab hostibus disponendarum rerum
consilia et concilia exspectabunt? Et certe Nicenus canon, qui, ipsa Romana ecclesia teste, omnia concilia, omnia
decreta eminentia sui exuperat, bis in anno concilia debere fieri dicit, nihilque inde ad Romani episcopi
auctoritatem spectare praescribit. Sed insuper ejus privilegio, sicut Africana synodus interpretatur, multum
derogat. Et de privatis quidem causis in provinciali synodo, de communibus autem in generali concilio, eadem
Africana synodus judicandum praescribit capitulo nono concilii Milevitani. At nos, controversiarum lite depulsa,
Romanam quidem aecclesiam ob memoriam apostolorum principis, ita ut a majoribus nostris accepimus, quoad
possumus, amplius quam Afri colamus; et seu se digna seu indigna prolatura sit, si status regnorum patitur, ab ea
responsa petamus; sicut etiam pro causa Arnulfi factum esse constat. Si in expetendis vel vitandis justam vel
injustam judicii promulgaverit formam, in altero pax ecclesiarum et unitas conservabitur, in altero vocem
Apostoli audiemus dicentis: Quicumque vobis annuntiaverit praeter quod accepistis, anathema sit, licet angelum
de coelo esse se fingat! (Gal. I, 8, 9.) Porro si tacebit ut nunc, consultae leges voce conditorum loquentur. Sed o
16

