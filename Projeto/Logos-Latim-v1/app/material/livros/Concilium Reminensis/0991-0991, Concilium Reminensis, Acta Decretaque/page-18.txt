clericos, suos abbates, quibus quae vellet praecipere posset: quod dictum insulsi hominis esse putabatur. «Et
quidnam, inquit Pater Arnulfus, iis praecipiendum est? Num ut te a culpis eximant? si pro testimonio ferendo
dicis, en tui episcopi, qui te frequenter pro temetipso, ut ad sinodum venires, ortati sunt, en tui abbates, tuusque
clerus cum sibi praelatis! Ilis omnibus datur licentia te defendendi, non solum voluntaria, verum necessitate
imposita.» Ad haec ille ad priora relabebatur; non se vidisse episcopum sic attractatum dicens, nec ita se habitum
scire respondere. Doctum etiam hominem inter tot sapientes, insipientem videri posse. «Cur ergo,» inquit
episcopus Guido, «secundum tua vota habitus, tociensque ab episcopis et domino tuo rege vocatus, respondere
noluisti?» Et ille: «Delatus ad regem eram, et ideo quo vocabar ire non audebam.---Non ita est,» inquit Guido
episcopus; «sed cum te in vicinia Laudunensis urbis apud Cavinionem convenissem, coram fidelibus testibus,
clericis ac laicis, tertio te ad fratrum tuorum conventum invitavi, sub obtestatione divini nominis, ex canonum
auctoritate, et societate omnium fidelium; ad dominorum quoque tuorum praesentiam ire monui, per fidelitatem
quam eis promiseras, per omnia sacramenta quae ipsis praebueras. Unde perjurum te esse negare non potes, per
cirographum, cui subscripsisti ac omnes nos subscribere fecisti. Sed cum tu responderes, non posse te ire sine
ductoribus Oddone et Heriberto, eo quod vim tibi inferri timeres, fratrem meum Gualterium obsidem tibi obtuli,
me et patrem meum, comitem Gualterium, itineris ductores pollicitus sum, ut sine periculo vitae, membrorum,
captionis, ad tua redires. Idem quoque in eodem momento sacramento firmare propria manu praesto fui. Cumque
te a Karolo captum esse praetenderes, eique sacramenta et obsides praebuisse, ideoque sine ejus licentia ire non
posse, percontabur a te, quinam obsides pluris tibi videreatur; utrum Richardus frater tuus, Bruno episcopus
consobrinus tuus, ejusque sororis filius, in regum potestate constituti; an milites tui Sehardus et Raynoldus, qui
datis pro se pueris abire permissi sunt, quorumque beneficia simulatis captivatoribus tuis attribuisti, palam
faciens, quanta in dante et accipiente obsidum diligentia fuerit. Quodnam etiam tibi sacramentum potius
servandum foret, requirebam; scilicet quod regi et domino tuo sponte dederas, aut quod hosti armato invitus dare
debueras? Tria autem erant sacramenta, quae nulla arte, nullo ingenio effugere poteras: primum quo te obligasti,
ut pro nullo a te facto vel faciendo sacramento a fidelitate dominorum nostrorum recederes; secundum ut si ab
hostibus interceptus esses, sicut tunc simulabas, mox ut locus fugae tibi pateret, ad dominos tuos redire per
rectam fidem non differres, idque in praesenti facere monebam, cum tecum pauci essent, ego autem obtimorum
militum copias haberem. De tertio vero quid dicam, cum tam multiplicis perjurii reus sis, quot esse perjuros
facis? Omnes enim cives tui ac milites te jubente juraverunt, ut si aliquando ab hostibus capereris, vel si ipse tua
sponte a regis fidelitate deficeres, regi se fidem servaturos, urbemque et castra sub eorum jure retenturos.
Econtra cum tu a fidelitate regis defeceris, contra omnes mortales tibi sacramenta praehere jussisti, domino tuo
regi portas civitatis obstruxisti, Karolo quotiens sibi libuit aperuisti, nec ad professionem tui cirographi respicere
voluisti, cum inimicis dominorum tuorum consilium et auxilium, secundum scire tuum et posse, subministrares.
Numquid et haec negare contendes?» Addebat etiam de pactis et constitutis in vulgari lingua cum eodem habitis,
quibus episcopos a sua subjectione quasi emancipaverat, si a cirographi conditionibus declinasset, seque id ex
sua ac reliquorum episcoporum persona jam dudum apud Cavinionem effecisse. Ad haec ille de non servatis
cirographi et sacramentorum conditionibus erubescebat; quibus tamen poterat modis haec eadem attenuebat.
Petebant ergo episcopi ut aliquis familiarium ejus testis horum admitteretur, cujus conscientiam vereretur.
Admittitur ergo Raynerius, secretorum ipsius per omnia conscius, et qui eum inter alia perjuria etiam contra se ac
suam uxorem et filium publice perjurum protestabatur. Cui cum a sacro conventu diceretur, quae Arnulfus de
regis infidelitate denegaret, tali eum sermone aggressus est: «Cur omnem populum tuo errore perdis? Nescis
quae ante urbis traditionem juxta fluvium Axonam mihi retuleris? Et ut omnium melius recorderis, nescis te
Ludovici amorem, filii Karoli, omnibus praetulisse mortalibus, et si tibi placere vellem, ut de ejus salute
cogitarem? Vade ergo, et scelera tua episcopis confitere, ut quia corpus perdidisti, saltim animam per
poenitentiam salves, et populum qui de tuis criminibus adhuc dubitat, ab hoc errore absolvas. Quod si nolueris,
coram episcopis coramque omni multitudine quae pro foribus adstat, peccata tua, quae adhuc dubia sunt,
manifesta faciam, et scelera tua, quae in nulla opinione populi sunt, in medium proferam, ut omnes sciant et
intellegant quid de te sentire debeant. Et ut verbis meis fides in aeternum habeatur, postquam peroravero, mea
dextera ita esse sacramento firmabo, meumque vernaculum episcopis tradam, qui per ignitos vomeres incedens,
Deum de te judicare manifestis declaret indiciis!» Ad haec abbatum quidam dicebant debere dari Arnulfo
secessum deliberandi cum quibus vellet, ut consultius pro se respondere valeret. Quibus Pater Arnulfus: «Quis,
inquit, prohibet? Surgat, et quoscumque delegerit, suis consultationibus adhibeat.» Surgens itaque ad criptae
secretiorem partem, hostiis diligenter obseratis, venerabiles deduxit episcopos, Siguinum Senonensem, Arnulfum
Aurelianensem, Brunonem Linguonensem, Gotesmannum Ambianensem.
31. In horum absentia, multa ex canonum capitulis in sinodo prolata sunt, multa inter assidentes collata, utpote
omnium ignaros quae in abditis agerentur, non tamen nescios, imperatricis Thenphanu ac hostium regis
colloquia, contra ipsius regis voluntatem et utilitatem Arnulfum expetisse, suorumque militum copias sub signis
Karoli contra eundem regem in acie constituisse, et insuper criminis regiae majestatis reum esse. Ita quoque
18

