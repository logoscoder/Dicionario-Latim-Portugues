nulla; poenitentia autem a nullo publice suscepta, ob facinus publice admissum. Occulte autem qui potuit, cum
scriptum sit: Qui publice peccat publice poeniteat; vel quomodo pro vili supellectile reos dampnavit, sicut frater
et coepiscopus noster Gualterius paulo ante retulit, pro violata ecclesia a communione nullum removit? An vile
putavit esse crimen, quod divinae leges per se totum ulcisci posse non putant, nisi ad humana jura transfundant?
Sic enim scriptum est in Toletano concilio capitulo 10: Nullo teneantur eventu necessitudinis, qui dominicis se
defendendos commiserunt claustris. Si quis autem hoc decretum violare temptaverit, et ecclesiasticae
excommunicationi subjaceat, et severitatis regiae ferietur sententia. Ecce hic plane dicitur, quod ab episcopis
excommunicandi sint hi sacrilegi, et a rege digna pro meritis poena animadvertendi. Sed quis episcopus
absolvere potest, nisi poenitentem et digna satisfactione veniam postulantem? At hi quando satisfecerunt ut
absolvi possent, cum neminem revera captum abire liberum siverint? Sed esto, Arnulfus eos absolverit; cur ergo
clericus ejus Raineri vicedomini filius retentus est? Si per vim factum est, et Arnulfo invito, in crimine sacrilegii
permanentes, etiam ab idoneo episcopo absolvi non potuerunt. Si autem eo consentiente, obligationem pro
absolutione ab obligato acceperunt. Item esto; Arnulfus eos absolverit. Quomodo id sine suorum clericorum
praesentia potuit? At eos non interfuisse constandum absolverentur. Interfuerunt autem dum obligarentur. Irrita
igitur habenda est, quae sollempnis debuit esse, si in abditis absolutio facta est. Scriptum quippe est in concilio
Carthaginis capitulo 23, ut episcopus nullius causam audiat absque praesentia clericorum suorum, alioquin irrita
erit sententia episcopi, nisi clericorum praesentia confirmetur. Et quia scriptum est: Impius cum in profundum
peccatorum venerit, contempnit (Prov. XVIII, 3), tanto rum scelerum ipse sibi conscius, sacrosancta tractare non
erubuit, in aecclesia quam fratres et coepiscopi nostri Remorum dioceseos nostro consultu a communione
suspenderant justissimis de causis. Quapropter, si placet, capitula canonum super his perquirantur, ut nemo
causetur, hunc nostro, sed sanctorum Patrum dampnatum esse judicio.» Synodus dixit: «Placet, perquirantur.»
Perlatae sunt itaque in medium hae sententiae:
16. De dampnatis et ministrare temptantibus ex concilio Antioceno capitulo. 4. Si quis episcopus dampnatus a
synodo presbiter aut diaconus a suo episcopo, ausi fuerint aliquid de ministerio sacro contingere, sive episcopus
juxta praecedentem consuetudinem, sive presbiter aut diaconus, nullo modo liceat ei nec in alia synodo
restitutionis spem aut locum habere satisfactionis, sed et communicantes ei omnes abjici de aecclesia, et maxime
si, posteaquam didicerint adversum memoratos prolatam fuisse sententiam, eisdem communicare temptaverint.
Item: Si quis excommunicatus ante audientiam communicare praesumpserit, ipse in se dampnationem protulit.
Ex concilio Cartaginis, cap. 29. Item placuit universo concilio, ut qui excommunicatus fuerit pro suo neglectu,
sive episcopus sive quilibet clericus, et tempore excommunicationis suae ante audientiam communionem
praesumpserit, ipse in se dampnationis judicetur protulisse sententiam. Ex concilio Cartaginis, cap. 13. Ut
episcopus qui contra suam professionem in concilio habitam venerit, deponatur. Si quis contra professionem vel
subscriptionem suam venerit in aliquo, ipse se honore privabit.
17. Arnulfus episcopus dixit: «Quamvis haec ita se habeant, reverentissimi Patres, certumque sit hunc Arnulfum
omnium Patrum concordibus dampnari, sententiis, tamen ne in invidiam adducamur, admoveantur si qui sunt
studiosi ejus defensionis, habeantque locum contradicendi, suumque Arnulfum quomodolibet defensandi. Sitque
hoc nostium edictum sub disciplina aecclesiastica, ita ut nullus deinceps excusandi pateat locus. Excuset nunc,
qui cum justas putat habere causas. Hic clerus ipsius adest; hic abbates scientia et eloquentia non ignobiles.
Erigant jacentem, attollant humiliatum; et si injuste dejectum existimant, qua justitia reformari debeat edoceant.
Non enim in ruina fratris et consacerdotis nostri laetari nobis fas est, nec quisquam injuriam sui ducet, si ea quae
contra Arnulfum dicta vel facta sunt veracibus cognoverit refelli assertionibus.»
18. Siguinus archiepiscopus dixit: «Sicut frater et coepiscopus noster venerabilis Arnulfus peroravit, auctoritate
Dei Patris omnipotentis et Filii et Spiritus sancti, adjuvante beata Maria semper virgine cum omnibus sanctis,
auctoritate quoque hujus sacri conventus, praecipimus ut nemo in hac synodo silentio tegat quae pro defensione
Arnulfi putaverit esse idonea, vel si ea quae circa ipsum facta sunt reprehensione digna existimat. Nec deinceps
alicui licentia pateat refricandi aut remordendi, quod hoc sacrosanctum concilium decreverit, qui se nunc
defensioni subduxerit, cum utique et ex tanto tempore excurrere potuerit, et nunc ei omnis copia dicendi adsit.
Sed nec occasione insidiarum sibi quisquam blandiatur, cum sciamus principes nostros omnibus licentiam
absque injuria veniendi et causas proprias exponendi quae vellent concessisse. Sit, accusatoribus sive
obtrectatoribus tam praesentibus quam futuris, vel contra Arnulfum, vel contra nos, testis conscientia praesens,
qua in extremo examine quisque dijudicandus est; sit nobis judicantibus praesens forma Christi in ultimo judicio
judicantis; habeant defensores exemplar misericordiae, qua misericordibus miserendum est.»
19. Hic cum ab universis Patribus pronuntiatum esset: «Placet, placet, hoc edictum Patris Siguini!» stupor se
quam plurimis infudit, qui pertinaci episcoporum sententia Arnulfum dampnandum fore putabant. Quosdam
7

