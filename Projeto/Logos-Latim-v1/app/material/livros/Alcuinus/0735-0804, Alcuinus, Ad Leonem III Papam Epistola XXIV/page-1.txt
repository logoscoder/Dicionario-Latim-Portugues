0735-0804- Alcuinus - Ad Leonem III Papam [Epistola XXIV]1
[0178C] Domino beatissimo, atque omni honore nominando [c] 2 Leoni papae, humilis levita Albinus
aeternae in Christo gloriae salutem.
Suscipiat, obsecro, sanctissima pietas vestra, Pater charissime [Al. , gloriosissime], benigno animo
nostrae parvitatis litterulas, et me devotum vestrae dilectionis famulum agnosce. Semper sanctae Romanae sedis
beatissimos, quantum valui, principes et pastores amavi, cupiens illorum sanctissimis intercessionibus inter oves
Christi numerari, quas Deus Christus post resurrectionis suae gloriam beato Petro principi apostolorum
pascendas commendavit. Quod vere dignum esse fateor, omnem illius gregis multitudinem suo pastori, licet in
diversis terrarum pascuis [0178D] commorantem, una charitatis fide subjectam esse, et sicut pio pastori
condecet, magnam commissi sibi gregis curam habere, et sedula pietatis admonitione et sanctitatis intercessione
praevidere [Al. , providere], ne aliqui ex illis per praecipitia errorum a via veritatis et perpetuae pascuis vitae
exorbitare incipiant. Gregis sanitas gloria est pastoris, et multiplicatio illius merces aeterna.
Ecce tu, sanctissime Pater, pontifex a Deo electus, vicarius apostolorum, haeres Patrum, princeps
Ecclesiae, unius immaculatae columbae nutritor. In te fides [0179A] resplendeat, devotio fulgeat, charitas
abundet [Al. , resplendeat, fulgeat, abundet]. Congrega nos filios sanctae Dei Ecclesiae paternae miserationis
affectu, tuis sanctissimis orationibus et dulcissimis sacrarum litterarum exhortationibus, intra firmissimum
Ecclesiae soliditatis ovile, ne aliquis ex nobis errabundus lupina rapacitate foris inveniatur devorandus. Nam
splendentia coelestis militiae agmina, nativitatis Domini nostri Jesu Christi gaudia primo pastoribus, qui supra
suos devote vigilarunt greges, nuntiare venerunt. Ecce tuis sanctissimis vigiliis ad pastoralem sollicitudinem,
probatissime archimandrita, angelicas a supernis sedibus visitationes astare non dubitamus, quorum auxilio
quaecunque divinam poposceris pietatem, impetrare te posse credimus. Unde [0179B] ego ultimus sacratissimi
ovilis vernaculus, et morbida peccatis ovicula, spe praecipuae bonitatis vestrae 31 animatus, ante sanctissimos
paternitatis tuae pedes animo prostratus suppliciter deposco, quatenus dirissima [Al. durissima] peccatorum
meorum vincula per ecclesiasticam apostolicae auctoritatis potestatem solvere digneris, et paternae pietatis
precibus cursum vitae meae qui restat ad perpetuae portas civitatis dirigere studeas.
Grandia posco quidem, sed charitas grandia novit dare. Poscentem pro filia [a] {foot}
[0179D] Poscentem pro filia viduam. «Ita ex conjectura corrigo, ait Canisius, licet malim legere:
poscentem pro filia Chananaeam. Quae an vidua fuerit, non constat. Codex ms. ita habet: poscentem pro filio
viduae. Ubi duo distincta miracula conjungere videtur. » viduam Christi clementia non spernit, sed ait: O mulier,
magna est fides tua; fiat tibi, sicut vis (Matth. XV, 28). Fides me hortatur haec poscere, spes confirmat
impetrare; charitas, credo, negare non praesumit. Christus pro nobis, cum [0179C] inimici essemus, mori non
dubitavit: quanto magis te, Pater sancte, pro amicis orare velle credendum est? Sub te pastore augeatur grex
Christi. Tu consolator moerentium, adjutor laborantium, spes ad te clamantium, lux vitae, religionis decus. Locus
in quo stas, omnibus te honorabilem facit, et morum nobilitas laudabilem et pietatis devotio amabilem. Et qui
sedem sanctorum tenes Patrum, eorum exemplis inhaereas semper, ut cum illis multiplici laboris mercede in
Domini Dei tui gaudia intrare merearis. Iste filius meus charissimus [b] {foot}
[0179D] Angilbertus. Haec tertia Angilberti Romam erat legatio. Leo papa statim a sua electione
Carolo, ut eum sibi devinciret, per suos legatos claves confessionis sancti Petri ac vexillum Romanae urbis cum
aliis muneribus misit; rogavitque ut aliquem ex suis optimatibus Romam mitteret, qui populi Romani nova fidei
et subjectionis sacramenta exciperet. Missus [0180D] est eo Angilbertus, etc. , nimirum circa initium anni 796.
MABILLON. —Vid. epistolas Caroli ad Homerum seu Angilbertum, et ad Leonem papam in tomo XCVIII
Patrologiae. Angilbertus [Al. , Engilbertus] vobis patefacere valet nostrae parvitatis erga apostolicam sedem
devotionem, etiam et voluntatis nostrae petitionem, quem vestrae pietati valde fidelem [0179D] esse agnovi: et
ideo nostrae necessitatis causas illi injunximus, ut per os illius pietatis vestrae aures mei cordis audiant
obsecrationes.

1

(Anno 796.) Commendat se summi pontificis, tanquam vicarii apostolorum et Ecclesiae principis, apostolicae
sollicitudini per Angilbertum.
2

[0178D] Leoni papae. Est hic Leo papa III, qui post obitum Adriani papae pontificatum iniit anno 795, festo
sancti Stephani protomartyris, ut refert Anastasius in Vita Adriani. Obiit vero anno 816.
1

