in duobus, quia in eo non licet cibum parare, nec ultra mille passus ire. Dicitur autem hoc festum legale, non quia et
ante legem, etiam ab exteris quibusdam nationibus observatum fuerit Sabbatum, sed quia sub lege prima observatum
est ex praecepto. Ea die praeter juge sacrificium, offerebantur duo agni anniculi immaculati cum libamentis suis in
holocaustum (Num. XXVIII).
De Neomenia.
Neomenia sonat innovatio lunae. Neos enim novum, mene tuna interpretatur. Quia ergo Judaei in legitimis suis
lunationes pro mensibus habebant ex lege, diem novae lunae vocabant Kalendas legales, et erat dies ferialis apud eos.
Ea die offerebant vitulos duos, arietem unum, agnos anniculos septem, cum libamentis suis per singulos; hircumque pro
declinatione peccati cum libamentis suis; omnia haec in holocaustum (Num. XXVIII).
De Phase.
Quarta decima die primi mensis ad vesperum, comedebant agnum paschalem; et nox illa dicebatur Phase (Num.
XXVIII), id est transitus, propter causas superius dictas. Eadem dicebatur Pascha, id est immolatio. Sequenti die
inchoabat festum Azymorum, quod protelabatur septem diebus. Quorum dies prima, et ultima solemnis erat, et ferialis
ab omni opere servili. Quod Ezechiel addit de festo primae diei Aprilis, et alibi de decima die qua tollebatur agnus
(Ezech. XLV, XLVI). Unde et primus mensis solet comparari septimo in solemnitatibus; forte Moyses causa brevitatis
pertransiit. Vel multa ad ampliandum cultum Dei superaddita sunt, quae Ezechiel prosequitur, sicut in Sabbato de
portarum apertione et prece principis. Post primam diem solemnem, id est decimam sextam lunam, torrebant igni spicas
recentes, et grana manibus confricata, in modum farris fracti, offerebant Domino assarium unum, cujus pugillum, vel
drachmam unam adolebat sacerdos super altare, reliquum erat ejus. Pro hac oblatione quidam putaverunt hoc festum
non solum Azymorum dici, sed etiam festum Novorum, errantes quia legunt Nisan quandoque vocari mensem
Novorum. Ab hac decima sexta die dicit Josephus numerari septem hebdomadas, post quas statim erat Pentecostes. Alii
dicunt eas numerari ab altera die Sabbati, quod erat in diebus Azymorum, quia littera historiae videtur sic sonare. Alii
ab ipsa prima die Azymorum, ne plures, quam quinquaginta dies inter Pascha, et Pentecostem inveniantur. In his diebus
septem per singulos dies offerebantur in holocaustum eaedem hostiae, quae etiam in Neomenia, cum libamentis suis.
De Pentecoste.
Pentecoste sonat quinquagesimus. Pentacon enim Graece quinquaginta Latine, Hebraice Asarta, vel Pentecoste. Ipsa
quinquagena dierum, quibus completis, imminens ultima dies dicebatur festum Pentecostes, id est consecutivus
quinquaginta dierum . Fiebat autem in memoriam datae legis quae quinquagesima die ab exitu de Aegypto data est.
Eadem solemnitas dicebatur festum Hebdomadarum (Num. XXVIII), quia supputatis, ut dictum est, septem
Hebdomadibus, ab altera die Sabbati Azymorum, fiebat . Quod si volumus sequi Josephum, Sabbatum dicemus hic
primam diem solemnem Azymorum. Dicebantur etiam festum primitivorum, quia tunc de novis frugibus offerebantur
duo panes duorum assariorum, de alphica siccata facti, secundum Josephum, et fermentati, et ideo nil ex eis super altare
ponebatur, et cum eis duae agnae in esum tantum sacerdotum; et nil ex eis in crastinum relinqui permittebatur. Erat et
hoc festum septem dierum, et per singulos offerebantur caedem hostiae, quae etiam in Neomenia et diebus Azymorum
cum libamentis suis. Tamen videtur velle Josephus tunc immolari vitulos tres, arietes duos agnos, quatuordecim.
De festo Tubarum.
Prima die mensis septimi duplex erat solemnitas, Neomenia et festum Clangoris, vel Tubarum (Num. XXIX). Unde:
Buccinate in Neomenia tuba (Psal. LXXX). In quo buccinabant cornibus pecorinis; quia ea die liberatus est Isaac, ne
immolaretur, pecore substituto pro eo. Dicebatur etiam festum Septimorum, vel Sabbatum mensium, quia hic septimus
mensis fere totus erat solemnis. Ea die, praeter oblationes Neomeniae, offerebantur in holocaustum vitulus unus, aries
unus, agni anniculi septem: hircus pro peccato cum libamentis suis. Traditur quia subintroductum est Ã  Judaeis de
cereis, ut per ignem immolationem Isaac paratam, significarent. Item, a modernioribus translati sunt cerei ad decimam
diem, quae est pro mortuis forte pro spe resurrectionis.
De festo Propitiationis.
Decima die ejusdem mensis erat festum Propitiationis (Num. XXIX), quia ea die rediit Moyses ad eos, referens Deum
eis placatum super offensam vituli conflatilis , ea die jejunabant homines, et jumenta, et pueri septenes, a vespera usque
ad vesperam pro memoria mortuorum. Unde etiam dicebatur dies afflictionis. Dicebatur quoque dies expiationis, quia
ea die sanguine vitulae rufae expiabatur tabernaculum, et altare, ut praedictum est. Et fiebat cinis ex eo ad expiationem
immundorum, et ipsi expiabantur a peccatis illius anni, per emissionem hirci apompeii. Erat enim oblatio diei illius
vitulus unus, aries unus, agni anniculi septem, hircus pro peccato, cum libamentis eorum.
De Scenopegia.
Quinta decima die ejusdem mensis erat Scenopegia quod sonat fixio tabernaculorum (Num. XXIX). In qua per septem
dies habitabant sub umbraculis, in memoria quadraginta annorum, in quibus fuerunt in tabernaculis in deserto. Unde
festum Tabernaculorum dici solet. Protelabatur autem septem diebus, quarum prima et ultima solemnes erant. Octavus

