1331. Hugo Lacy cum pace regis ingressus ad Hiberniam. Comes Ultoniae profectus est in Angliam. Occiduntur
etiam Hiberni in O Kensely ab Anglis, 14 Aprilis. Castrum de Arclo capitur per insidias ab Hibernis, 21 Aprilis;
eodem die Otothiles abstulerunt 300 oves archiepiscopi Dublinensis a Tanelaght, occideruntque aliquot viros,
qua re ore delata Dubliniam, occiduntur etiam per insidias in Culiagh ab Otothilo, Phillipus Birt, frater Mauricii
fitz Geraldi, Hospitalaneus, Ramundus Archedeakin, Jo. Camerarius, Robertus Tirell, duo filii Reginaldi
Bernwall et multi alii precipue e familia episcopi; duxit in latrones exercitum Gulielmus Brimingham aliquosque
eorum occidit, verum vanis eorum promissis reducitur. D. Antonius Lacy Justic. Occiduntur multi e comitibus
Breni Obrene apud Thurles ab Anglis in Maio; item in Midia apud Finnagh interficiuntur nonnulli ab Anglis
incolis 19^ Junii. 27 Junii ingens multitudo marinarum balenarum que vulgo Thurlpolles vocantur, ingressa est
intra le Conneg et Dodir, in portu Dubliniae vespere; quarum captae sunt supra 200. que
p.122
ingruentem tunc temporis famem non nihil relevarunt. Parliamentum Dublinii, ad quod non venerunt multi
magnates, idem translatum Kilkenniam, quo venit Mauritius Fitz Thomae, cum multis aliis, qui se purgarunt et
se submiserunt regis clementiae, qui transacta eis fere condonavit. Castrum de Fernes capitur per insidias, et
incenditur in Anglia. Mauritius fitz Thomae, comes Dessimoniae, capitur a justitiario apud Limericum ad
assumpcionem Mariae, et ducitur ad castrum Dublinii; capiuntur etiam Henricus Mandevile, et in Connacia
Gualterus de Burgo cum duobus fratribus a comite Ultoniae, ducunturque ad castrum de Northburgh. Item
Gulielmus Brimingham capitur cum filio suo Gualtero apud Clomel, non obstante charta regis prius eis data,
ducuntur ad castrum Dublin. Lageni Hiberni insurgunt in Anglos, omnia, etiam templa, incendunt, templumque
Freinston cum 80 hominibus in eo comburunt; sacerdos autem cum sacris vestibus indutus, hostiam ferens exire
tentaret, lanceis repulerunt, et combusserunt; qui ea de causa bulla papali ad episcopum Dublin missa
excommunicati sunt, et regio interdicta. Quae cum illi contemnentes, iterum comitatum Weisfordiae
depopularentur; apud Carconnam a Ricardo Whitey, Ricardo fitz Henrici, civibusque
p.124
Wesfordiae 400 eorum interfecti sunt, aliiqui permulti in Slano fluvio submersi restiterunt.
1332. 10. Julii. D. Gulielmus Brimingham suspenditur Dublin, vir strenuus et nobilis et rare virtutis in rebus
bellicis, cujus mors a multis publice sumo dolori fuit. Filius ejus Gualterus liberatur. Castrum Banrat diruitur a
Tothomoniis Hibernis in Julio. Recipitur castrum de Arclo a Justitic. expulsis Hibernis, et reficitur. Antonius de
Lucy ab officio privatus, in Angliam rediit. Johannes Darcey fit Justitiarius. Brene O Breni, Mac Karthii clade
afficiuntur in Momonia ab Anglis. Grassatur per totam Hiberniam et in omnium etatum hominibus, morbus
"mauses", vocatus. Obsides in arce Limirici occiso prefecto, arce potiuntur, qui statim a civibus, recepto vi
castro, ad unum interficiuntur. Obsides in Nenagh potiti sunt castro, quod, incensis portis, recipitur, obsidibus
salvis. Castrum de Ciont incenditur ab Otothile. Peccus frumenti ad Natale valet 22s.
1333. Johannes Darcy Justitiarius. Briminganii Carberia abstulerunt ab
p.126
Oconghurs 2000 vaccarum et ultra. Johannes Darcy Justic. excidit transitum apud Ethergouil in Ofalia. Liberatur
comes Dessimoniis fideiussoribus permultis qui vitam possessionesque pro eo oppignorarunt. Gulielmus de
Burgo, comes Ultoniae, inter castrum de Sancles et Gregforgus interficitur a suis, anno etatis 26 in Junio. Hic
Ricardum de Burgo, avunculum suum, tum quia petulantem uxorem suam contractaverat, (nam interiora radere
docuerat pro more Hiberniae), tum ob alias causas morti mulctaverat. Hujus Ric. soror nupserat domino Johanni
Manndivile de Donnahir, quae eum in vindictam fratris incitare non cessavit, die igitur dominico cum ad comitia
castro de Sandes versus Gregfergus equitaret ad sacra, animadvertens cum eo plures esse famulos e Foganis
quam cum comite, interim dum matutinas preces cum eo diceret, gladio pone caput sibi dissecuit; qua re audita
uxor filia ex Ultonia in Angliam recte confugit. Johannes Darcy, Justitiarius, eo profectus homicidas prelio
superans, quosdam capit, alios interfecit. Justitiarius cum exercitu inde in Scotiam transfretavit
p.128
ad regem, relicto vicario magistro Thoma Bur. In conventu nobilium ad Carmilitas Dublin, interficitur
Murcardus fitz Nicholai Othotill, cujus aucthor ignorabatur. Rediit Justitiarius. Comes Dessimoniae ab equo
delapsus tibiam fregit. Estas temperatissima, frumenti pecus venditur pro 6d. Ramundus Archedekin cum
nonnullis suae familiae interficitur in Lagenia. Desunt multa.
p.130
1337. Vigilia Calixti, 7. perdices in suma aula Canonicorum S Trinitatis, ex agris volantes, consederunt, quarum
duas pueri vivas ceperunt, 3 perimerunt, reliquae avolarunt; res multam omnibus admirationem dedit. D. Joannes
Charlton, Just. Hiberniae, venit, frater ejus etiam, episcopus Herfordiensis Thomas, venit cancellarius; qui secum
adduxerunt Cambros ad 200. Vocatus ad parliamentum David O Hirraghti ac episcopus Armachanus, qui
14

