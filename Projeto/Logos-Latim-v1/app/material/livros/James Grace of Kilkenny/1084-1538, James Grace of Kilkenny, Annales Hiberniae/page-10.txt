p.80
ubi apparet turris supra portam et in vico tabernariorum via visa? porta, verum postea rex Angliae (coegit)
eundem majorem et cives restaurare eundem conventum ut prius. Post festum Mathiae cum intelligeret Brus
urbem permunitam esse, iter suum convertit versus saltus salmonum ubi castra posuit. Robertus Brus rex
Scotiae, Edouardus frater, comes de Murrey, Johannes de Menteth, Johannes Steward, Phillippus Moubray, ibi 4.
dies morati sunt, oppidum incenderunt et templum spoliaverunt. Tandem Naas petebant quo contra juramentum
les Lacies duces illis erant et consultores, Hugo vero Canon fratrem uxoris sue Wadinum Wight constituit, qui
eos per regionem conduceret. Incenderunt Naas, templaque diripuerunt et sepulchra aperuerunt, duos integros
dies ibi morati. Inde Tristledermot perrexerunt in 2^ Septimana 40 fratres minores diripuerunt, libros et
vestimenta pessum dederunt. Inde Baliganam recesserunt, et inde, dimissa Kilkenni, ad Callan circa festum
Gregorii. Interim venerunt litterae per Edmundum Butler Justitiarium, Thomam fitz Johannis comitem Kildariae,
Ricardum Clare, Arnaldum Power, Mauritium fitz Thomae, ut liberaretur comes Ultoniae voluntate regia;
venerunt Ultoniae cum exercitu 2000, petentes auxilium adversus Scotos, vexillum regis eis concessum est, a
quibus plus mali effectum est quam ab universis Scotis; nam et carnibus vescebantur per tota 40^m, et regionem
totam vastarunt
p.82
fere. Strages magna Hibernorum edita est juxta desertum Dermitii, id est, Tristildermot, ab Edmundo Butler,
itidem alia, ab eodem, militum O Morghe, apud Baclethan. Brus cum suis Limericum usque pervenit; cum autem
Angli sese conjunxerant ad Ledin, noctu clam de Castro Comung reversi sunt. In dominica palmarum venerunt
ad Kenles in Osseria, colligebatur vero exercitus Anglorum ad Kilkenni. Jubentur Ultonienses die lunae versus
hostes proficisci, quibus preficitur comes Kildariae. Brus inde Casshell se contulit, dein Nanath regionemque
totam igne vastavit.
1317. Die Jovis, cena domini, congregati sunt Edmundus Butler Justic. Thomas fitz Joannis comes Kildariae,
Ricardus Clare, Arnaldus Power, Baro de Donnoil, Mauritius de rupe forti, Thomas fitz Mauritii, les Cauntons
cum suis, cum exercitu Ultoniorum circa 30,000 bene armatorum, circa Scotos, ubi versabantur totam
Septimanam, nec quicquam tentaverunt. Die Jovis paschali applicuit le Mortimer apud Yoghill, Justic. factus a
rege, festinavitque versus exercitum die lunae sequente, premisitque litteras Edmundo Butler, ne quid tentaret
p.84
ante suum adventum. Interim autem de suo adventu monitus est Brus, ut inde discederet, qui nocte sequenti
versus Kildare movit, Angli autem repatriaverunt
p.86
et Ultonii Naas venit. Nuntii mittuntur ad regem de statu Hiberniae. Rogerus Mortimir et magnates consultant ad
Kilkeny, quid agerent erga Brus, nihil vero conclusum. Mense post paschae venit Brus ad 4 lencas prope Trim,
ibique in silva quadam castra metatus est, ibique 7. dies moratus est ad suos reficiendos, qui fame et labore fere
perierunt, multique ibi mortui relicti. Die Phillippi et Pauli versus Ultoniam contendit. Paulo post venit
Mortimerus cum Johanne Vogan Dublinum, cum Fulcone fitz Warini et 30 equitibus auratis, tenuitque
parliamentum apud Kilmaniam cum omnibus magnatibus, ubi actum de liberacione comitis Ultoniae, nihil
conclusum est. Iterum Dubliniae commitiis habitis, ubi liberatur subter fidejussione, datis obsidibus et
sacramento, se civibus Dublin nihil mali illaturum, constituitur dies, ille autem ad diem minime rediit. Frumenti
magna caritas, cranocus valebat 24s. avenae 16s. vinum 8d. universa enim regio devastata a Scotis et Ultoniis;
multi ex divitibus mendici fiebant, multi fame perierunt, ingruit etiam pestis terribilis, quae multos sustulit.
Mortimerus Just. ad pentecosten Droghoda se contulit, inde Trim, vocat ad se per litteras Lacios qui venire
recusabant, ad quos deinde missus est dominus Hugo de Custes eques, ut de pace cum iis ageret, qui ab eisdem
occisus est. Colligit igitur Mortimerius exercitum, eosque bonis et pecore spoliavit, eorum subditos quam plures
occidit, eosque in Connaciam fugavit; dicitur autem Gualterum Lacium in Ultoniam perrexisse, ut peteret
auxilium a Brus. Ad nativitatem
p.88
Johannis comitiis habitis liberatur comes Ultoniae, datis fidejussoribus, obsidibus, et juramento se regi per omnia
fidum futurum, Scotos persecuturum. Die S Processi et Martiniani Dominus Johannes de Athe obviam in mari
habuit. Thomam Don, latronem insignem, quem cepit, occisi eorum qui cum illo fuerunt, circa 40, capita autem
ejus et reliquorum Dublinium attulit. Die translacionis Thomae, Nicus Balscott de Anglia venit, qui retulit duos
in Angliam venisse cardinales ex curia Romana, ut interconciliarent Anglos et Scotos, Bullamque tulerunt
excomunicat omnium qui pacem conturbarent. Ad festum Margaritae Hugo et Gualterus Lacy proditores
pronuntiati. Rogerus Mortimer dominica sequente cum manu militum iter arripuit versus Drogheda. Ultonii de
10

