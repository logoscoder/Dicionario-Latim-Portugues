1346. Dominica ramorum, id est 9. Aprilis, moritur Robertus Ufford Justiciarius cum omnium sumo gaudio
publico et applausu. Statim mutatur in melius celi conditio, fitque tempus serenum; corpus ejus plumbo inclusum
in Angliam ab uxore humandum defertur. Quae 2^ die Maii (cum eodem die ante annum triumphans ingressa
cum viro civitatem esset) cum sumo merore, et vulgi clamore fugiens cum cadavere exivit, quod prodigii loco
notatum est. Dominus Rogerus Darcy in tempus Justit. a consiliariis fit. In Aprili castrum de Ley et Kunehed
incenduntur ab Hibernis. 15 Maii venit Justit. D. Johannes Mauritii. 23 Maii comes Kildariae inventis
fidejussoribus 24 e carcere dimittitur. In Junio 300 ad minus Angli Urgali trucidati sunt ab Ultoniis. Johannes
Mauritius privatur officio in Junio, et fit Justiciarius D. Gwalterus Brimingham. Concessae induciae comiti
Dessemonie, is igitur cum uxore a Yoghell in Angliam solvit, ubi jus suum contra Radulfum Ufford prosequitur,
a rege (ex quo ingressus est Anglia), in expensas 20s. singulis diebus concessi sunt. Darcius Justiciarius cum
comite Kildariae O'Mord invadant, qui castra de Ley et Kilnehed combusserat, quem se submittere coegerunt,
tamen resisterit obnixe.
p.142
1347. Comes Kildarie cum baronibus et equitibus ad regem Caletum obsidentem proficissitur, quae ei dedita est
4^ Junii. Donaldus Mac Murgh fitz Donaldi Arte de Murgh Rege Laginiae, 5^ Julii a suis per insidias occiditur.
Mauritius fitz Thomae comes Kildariae a rege equestri honore decoratur, qui filiam D. Bartholomei de Burwasce
in uxorem duxit. Nanagh fitz scilicet? Nenagh oppidum cum regione adjacente in festum Sancti Stephani ab
Hibernis vastatur.
[1348?]. Pestis maxima in Hibernia, quae ante alias regiones pervaserat. Dominus Gwalterus Brimingham Just.
in Angliam se contulit, relicto vicario fratre Johanne Archer priore de Kilmainam; revertitur eodem anno; cui rex
dederat Baroniam de Kenles, que est in Ossoria, quare adjuvaverat Radulfum Upford adversus comitem
Dessemoniae, magnis expensis. Hec baronia fuerat Eustatii Power qui in castro de Iland suspensus est.
1349. Gualterus Brimingham optimus Justi. cessit magistratui, cui successit Dominus de Carew, eques et Baro.
1350. D. Thomas Rokeby fit Just. Obiit Gualterus Brimingham, quondam optimus Justitiarius, in Anglia.
p.144
1352. D. Robertus Savage inceperat condere in Ultonia varia castra, filioque dixit hoc modo se sibi et posteris
adversus Hibernorum incursus servaturum, cui respondit Henricus filius, "ubicumque sint viri fortes, ibi est
castrum, et in eo filii Israell castra metati sunt, ero semper inter fortes et sic in castro. I had rather, quoth he, have
a castle of bones then of stones." Quibus rebus pater deterritus ab opere incepto desistens, in familiam convertit
sumptus, posteros suos hoc ipsum lucturos, quod et accidit, quippe nam paulo Hiberni universam regionem
vastarunt, quia castris nuda fuit. Rockeby cessat ab officio.
1355. Mauritius fitz Thome comes Dessemonie fit Just. qui paulo post
p.146
moritur, vir bonus est justus qui suos etiam consanguineos ob furta suspendit et Hibernos bene castigavit.
1356. Thomas Rokby 2^ fit Just. vir justus et prudens, qui dicere solebat se
p.148
velle comedere et bibere de vasis ligneis, et expendere aurum et argentum in victu et vestitu et stipendariis. Obiit
eodem anno in castro de Kilka.
1357. Almaricus de S. Amando Justic. Magna controversia inter Ricardum fitz Rowe archiepiscopum
Armacanum, et fratres mendicantes, qui tandem vicerunt per papam.
1358. Almaricus Just. in Angliam proficissitur.
1359. Jacobus Butler comes Ormoniae factus Justitiarius.
p.150
1360. Obiit Magister Ricardus fitz Radulphi Archiepiscopus Armachanus in Ammochia. Item obiit dominus
Robertus Savage: qui cum paucis Anglis occiderat uno die 3000 Hibernorum, in antro quodam, dederat autem
antea unicuique militi vini bonum haustum: paraveratque splendidissima convivia in reditum suorum. Hic
mensam semper splendidissimam servavit, sepultus est in conventu predicatorum de Culrath intra Banum
fluvium. Comes Ormoniae Just. in Angliam proficissitur; ejus vicarius reliquitur Mauritius fitz Thomae comes
Kildariae.
1361. Leonellus comes Ultoniae jure hereditario uxoris suae et frater regis venit Just: in oct: Mariae nativit. cum
uxore Elizabetha. Dominus Gualterus Brimingham Junior obiit in die S. Laurentii, qui patrimonium divisit
sororibus suis, quarum una accepit Preston. Leonellus primum bellum habuit cum Obrine, in quo publico indicto
prohibuit Hibernicum aliquem appropinquare exercitui suo, et inde statim interfecti sunt 100 de suis stipendariis,
quo motus
16

