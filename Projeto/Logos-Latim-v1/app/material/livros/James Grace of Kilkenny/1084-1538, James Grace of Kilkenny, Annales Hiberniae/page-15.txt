prohibitus est ab Archiepiscopo Dublin et clero, preferre sibi Crucem. Moritur idem David Arch. cui successit
Ricardus fitz Radulfi, decanus Lichefildiensis, natus ad Dundalcke. Moritur Jacobus Butler, primus comes
Ormoniae, 17^ Januarii, sepelitur apud Baligalan.
1338. Johannes Charleton officio privatur, fit Justitiarius frater ejus, episcopus Herfordiae. 3^ Februarii D.
Eustatius Poer et avunculus ejus dominis Joannes Power ducuntur e Mamonia a Just. ad castrum Dublin. Gelu
intinsicum altissima nive a 2^ Decembris usque ad 10^m Februarii.
p.132
1339. Bellum universalem per totam Hiberniam. In Kernigia 200 Hiberni occisi a comite Dessimoniae,
ceterisque Geraldinis, capiturque Mauritius fitz Nicholai dominus Kernigiae a comite, et in carcere moritur, is
enim adversus regem et comitem cum Hibernis insurrexerat. Occiditur itidem circa 300 Hiberni in Baro fluvio a
Kildariensibus, qui cum Odimciis comitatum Kildariae invaserant. Abducitur ingens preda circa O Drono ab
episcopo Justitiario.
1340. Rediit in Angliam Justitiarius relicto vicario Rogero Outlawe prior de Kilmainam 13 Februarii. Johannes
Darcius dum vivat factus Justitiarius.
1340-[1341?]. Venit dominus Joannes Moris, vicarius Darcii. In comitatu Leicestriae vir quidem, chirothecas
inventas manibus inducens, latrare incepit ut canis, quod malum serpsit ab eo per totum comitatum. Rex omnia a
se et patre collata in quemcumque, modo quocumque, tam libertates et possessiones, quam alia bona, revocavit,
qua re mota tota fere Hibernia extemplo insurgit in regem. In Octobri parliamentum Dublinii, ad quod minime
venit comes Dessemoniae, quo tempore primum divisio manifesta extitit inter Anglos in Anglia natos, et
p.134
Anglos Hibernos, Magnates itaque Hiberniae et magistratus constituerunt parliamentum, apud Kilkenniam, in
utilitatem regis et regionis; ad quod Justic. cum reliquis ministris regis venire minime voluerunt, neque ausus est,
neque enim ejus consilium in hac re usi sunt aut reliquorum; concluditur ibi ut per nuntios regi significaretur
iniqua gubernatio Hiberniae a ministris suis, cum querela petitionis, correctionis et melioris regiminis.
1342. 1^us Idibus Octobris vise 2^e Lunae Dublin.
1343. Vicus S. Thomae Dublin arsit. D. Radulfus Upford cum uxore, comitissa Ultoniae, venit Just; ejus
adventum incipit coelum pluviosum, quod non cessavit
p.136
quoad is in vita remansit. Vir injustus et avarus, omnia vi agere, nulli Justiciam ministrare, dives ac pauperes
bonis spoliare et opprimere, multoque magis hec omnia uxoris instinctu. Profectus in Ultoniam in Angustiis
Emerdullam, a Mac Catan grave damnum suscepit, vestibus, pecunia, utensilibus argenteis, et equis nonnullis
privatus de suis itidem aliquot perdidit, ope tamen Urguliorum tandem in Ultoniam evasit.
1335-[1345?]. Parliamentum Dubliniae ad quod non venit Mauritius comes Dessemoniae. Radulfus Upford post
Joh. Baptiste, cum vexillo Regis sine assensu magnatum in Mamoniam proficissitur in comitem, ubi
possessiones ejus occupavit, et pro anuali censu variis hominibus dimisit; duas inde epistolas D. Gulielmo
Burton scripsit, unam Mauritio fitz Thomae comiti Kildariae tradendam, qua eum jubebat et impetrabat ut sine
mora cum exercitu sibi in auxilio adesset; alteram eidem Gulielmo qua precepit ut comitem Kildariae caperet et
custodiae traderet. Gulielmus dum comes portat exercitum, suadet ut antea consiliarios apud Dubliniam adeat, ut
eorum aucthoritate suffultus, et tutius iret, et possessiones interim in tuto manerent, quo cum venisset, in ipso
senatu a Gulielmo
p.138
apprehenditur et carceri includitur. Justitiarius interim per Kernigiam in Oconul proficissitur, duoque castra
comitis per insidias capit, videlicet Uniskisli et castrum de Insula, in hoc autem capti Eustatius Poer, Gulielmus
Graunt, et D. Joannes Totel suspenduntur. Comes ipse cum suis exulat. Justic. Kilmainam ad uxorem
pregnantem rediit. Multas injurias tam in ecclesiasticos quam laicos fecit; omnes autem fidejussores comitis
Dessemonie possessionibus privavit, quorum nomina sunt Willelmus de Burgo comes Ultoniae, Jacobus Butler
comes Ormoniae, D. Ricardus Cuit, D. Nicholaus Verdon, Dominus Mauritius de Rupe Forti, D. Eustatius Poer,
D. Geraldus de Rupe Forti, D. Joannes fitz Roberti Poer, D. Robertus Barry, D. Mauritius fitz Geraldi, D.
Joannes Wolslei, D. Walterus Lefant, D. Rogerus le Poer, D. Matheus fitz Henrici, Dominus Ricardus Walles, D.
Edmundus de Burgo, filius comitis Ultoniae, David de Barri, Gulielmus fitz Geraldi, Fulco de Fraxinis, Robertus
fitz Mauritii, Henricus Barkley, Johannes fitz Georgii de Rupe, Thomas Leis de Burgo; tametsi in hoc ipso bello
nonnulli eorum suis impensis eum adjuvarant; eorumque corpora regis voluntati submisit, exceptis 4. solumodo,
id est, Gulielmo de Burgo, comite Ultoniae, Jacobo de Butler, comite Ormoniae ......
p.140
15

