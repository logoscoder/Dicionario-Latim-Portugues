Droghda agrum depraedarunt, cives autem spolia ab illis auferunt, in conflictu occiditur Milo Logan cum fratre,
et sex alii nobiles Ultonii capti sunt, et ad castrum Dubliniae delati. Mortimer Justic. congregat milites in Ofervil,
p.90
transitum periculosum excindit, omnes domos ejus incendit, quibus coactus Ofervil pacis obsides dedit. Inde
Justitiarius se contulit Tom, ubi accusatus Johannes White de Rath-Regan 200 marcarum mulctam dedit. Post
natale Mariae profectus est cum exercitu versus Onail, Olinselique venit ubi ceciderunt multi, tum Angli tum
Hiberni, vicerunt Angli tamen. Morgh O Brine se dedit regi ad castrum Dublin; dein les Archebaldes paci se
obstrixerunt, fidejussore comite Kildariae. Archiepiscopus Dublin et comes Ultoniae manent in Anglia ad
parliamentum Lincolniae. D. Hugo Canon Justitiarius regis in Banco, occiditur ab Andrea Brimingam inter le
Naas et Castlemartin. Alexander Bignor bullis papalibus confirmatur episcopus Dublinii. Post S. Valentinianum
Rogerus Mortimer, Johannem Mortimer cum 4 sociis equestri ordine decoravit, magnumque festum celebravit in
castro Dublin. Pugnarunt inter se duo reges Connacii, occisi sunt 1000 Hiberni. Maxima penuria et fames in
Ultoniae; e 1000 remanserunt
p.92
tantum 300, dicuntur aliqui corpora mortuorum e sepulchris extraxisse, corpora in capitibus coxisse et
comedisse; mulieres etiam suos infantes devorarunt.
1318. Berwick capta a Scotis. Venit in Hiberniam Gualterus Islep Thesaurarius regis cum literis ad Mortimerum
quibus ad regem accersebatur, is reliquit custodem Hiberniae Gulielmum Caucellensem, qui fuit etiam
Cancellarius et Archiepiscopus. Die Gordiani et Epimachi occiditur ab O Brine et M'Carth Ricardus de Clare
cum Thoma de Naas, D. Jacobo de Canton, Johanne Canton et Adam Apilgard et 8 militibus. Ricardus in
minutas partes scinditur ob odium, reliqui apud Limiricum sepulti. Post Pascham ducitur Johannes Lacy a
Dublin usque ad Trym ad juditium, qui carceri adjudicatus, inibi moritur. Ad ascencionem domini reliquit
Rogerus Mortimer omne quod debuerat pro victualibus ad mille libras insolutum. Ad festum Jacobi panis de
novo grano quod raro videtur. Alexander Bigenor Justic. applicuit ad Yoghill; recipitur Dubliniae cum
processione. Pugnatur ad Dondalck cum Scotis, qui fuerunt Edoardus Brus, Philippus Moutbray, Gualterus Sulis,
Alanus Steward cum
p.94
3bus fratribus, Gualterus et Hugo Lacy, Joannes Kersindine, Gualterus Albus, cum 3000 militum; Anglorum dux
Johannes Brimingham, dein Ricardus Tuit, Milo Veridon, Hugo Trepiton, Herebertus Sutton, Johannes Cusack,
Gulielmus et Gualterus Brimingham, primas Armachanus qui omnes absolvit, Gualterus de Larpulles, Johannes
Maupas, cum circa 20 Droghdaensibus bene armatis. Committitur prelium inter Dundalck et Faghird; ubi victis
Scotis, occiditur Edwardus Brus a Johanne Maupas, omnesque reliqui nobiles preter Phillippum Moutbray, qui
tamen lethale vulnus accepit, Hugo Lacy, Walter Lacy et pauci alii, reliqui occisi ad 2000 Scotorum; corpus
Johannis Maupas super corpus Brusi inventum. D. Jo. Brimingham caput Brusii ad regem detulit, cui in
mercedem datus est comitatus de Louth et Baronia de Atroide. Manus et cor Brusii Dublinum deportantur,
reliqua membra ad varia alia loca divisa.
p.96
1319. Rogerus Mortimer rediens fit Justiciarius. Venerunt bullae ad excomunicandum Robertum Brusium.
Oppidum Archisell cum agro vastatur a Johanne Fitz Thomae, Germano Mauritii Fitz Thomae. Johannes
Brimingham factus comes Louth. Pons de Kilkollin conditur a Magistro Mauritio Jack, canonico Kildariae.
1320. Universitas incipit Dublinii. Primus magister Gulielmus Hardius,
p.98
qui incepit in Theologia; 2^dus frater Henricus Cogri; 3^us Gulielmus Roddiard, decanus S. Patricii Dubliniae,
primus cancellarius universitatis; 4^us Edmundus de Kermerdin. Rediit in Angliam Mortimer Justic. relicto
vicario comite Kildarie. Edmundus Butler in Angliam, inde ad divum Jacobum. Pons Leghliniae construitur a
magistro Mauritio Jack, canonico Kildariae.
1321. O Conghurs receperunt magnam stragem apud Balibogan, 9^ Maii, a Lageniis et Midiis. Obitus Edmundi
Butler Londini. Jo. Brimingham comes Louth fit Just. Obiit Johannes Wogan.
1322. Andreas Brimingham et Nicholaus de la Lamid cum multis aliis interficiuntur ab O Nolan die S.
Michaelis.
1323. Induciae inter Scotum et Anglum 14 annorum. Johannes Darcy Justic. Obiit Jo. primogenitus comitis
Kildariae, 9. annorum.
p.100
1324. Obiit Nicholaus Genevile, heres Simonis Genevile. Morina boum et vaccarum.
11

