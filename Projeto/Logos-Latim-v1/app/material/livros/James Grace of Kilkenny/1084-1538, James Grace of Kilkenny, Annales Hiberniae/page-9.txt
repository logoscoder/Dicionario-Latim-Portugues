quadragessimae occidit les Logans capitque Alanum filium Warini duxitque secum in Scotiam. Fenin O Conors
occidit Caleroth, et Galoglaghes et alios cum eo circa 300. Frumentum venditur pro 18s.
1316. Thomas Mandevile cum pluribus de Droghda cum Scotis ad Gregfergus congressus, eos in fugam vertit,
occisis circa 30 die Jovis in cena domini. In vigilia pasche adortus 60 interfecit, sed ipse in conflictu cecidit in
patria et pro jure suo. Ricardus Clare et Ricardus Brimingham complures Hibernos in
p.72
Connacia trucidant. Gulielmus Comin cum suis occidit dominum O Brinne (cum 12 sociis) insignes latrones in
Sabbato post ascentionem capitibus Dublinium dilatis. Dundalcenses O Hanlan petentes, 200 Hibernos
interficiunt, periit in conflictu Robertus Verdon armiger. Ad pentecosten, Ricardus Brimingham Hibernos plures
300 in Connacia occidit. Ad natale Johannis venit Brus ad Gregfergus, petit deditionem, prout convenerat inter
eos, illi vitam et membrum petiverunt, et ut immitteret 30. qui reciperent, quos ingressos in vincula conjecerunt.
Hiberni di Omail Tullagh invadentes 400 perdiderunt, quorum capita Dublinium missa, mirabilia acciderunt
mortui resurrexerunt, pugnabant inter se pro more fennocabo signum suum pronuntiantes. Ad festum
translacionis S. Thomae 8. naves onuste apud Droghda cum necessariis ad obsessos in Gregfergo mittendae,
quae perturbatae sunt a comite Ultoniae propter deliberacionem Gulielmi de Burgo, qui apud Scotos erat
captivus. Die Sabbati sequente convenerunt Dublinii Comes Ultoniae, Johannes Fitz Thomae, et alii quam plures
magnates, qui, dextera data, se in defensionem regis et regionis mortis discrimen subituros pollicebantur. O
Conghur in Connacia occidit Stephanum de Exoniis, Milonem Logan, nonnullos de Barries et de Louelles cum
pluribus aliis Anglis cir. 80. Ad festum Laurentii insurrexerunt in Anglos 4 reges Hiberni quos castigarunt
Gulielmus de Burgo, Ricardus Brimingham dominus de Anri cum suis trucidatis circa 12000 in Anri oppido,
quod postea muris cingebatur e spoliis Hibernorum, nam qui duplicia arma acquisierunt militum medium in hoc
erogavit. Ceciderunt hic Fideluncus O Conghur, rex
p.74
Connaciae et O Kelly cum pluribus aliis regulis. Johannes Hussee carnifex de Anri, cum jussi domini sui de Anri
noctu O Kelley conquireret inter mortuos ut ejus caput ei referret; O Kelly autem cum armigero salvus eum
adhortatur ne subeat pugne periculum, quin potius cum eo abeat, et mercedem ingentem redditus accipiat; quod
cum approbasset suus servus, primum suum servum occidit, deinde O Kelley ipsum cum famulo, retulit ad
dominum 3^ illorum capita, ob quod facinus equestri ordine decoratus, magnis redditibus a domino donatus est.
Ad S Laurentii invasit O Hanlan agrum Dundalke, a Dundacensibus autem repulsus, multis suorum interfectis.
Ad natale Mariae David O Thotil cum 80 sociis in Silva de Coloni noctu se abscondit, detectus autem a
Dubliniensibus et Joanne Comin in fugam versus, 16 e suis perdidit, alii capitalia vulnera ceperunt. Robertus
Brus in Hiberniam appulit in subsidium fratris, Gregfordus obsedit.
p.n=76
Monasteria S Patricii de Dune et de Saballo cum multis aliis spoliantur. Gulielmus de Burgo relicto filio obside
in Scotia liberatur. Templum de Bright in Ultonia plenum hominum utriusque sexus incenditur. Milites in
Gregfergus fame pressi, coria comedebant, 8 e Scotis detentis moriebantur. Thomas filius comitis Ultoniae
moritur. Moritur etiam Johannes filius Thomae apud Laraghbrine intra Mainoth; dicitur eum paulo ante mortem,
factum esse comitem Kildarie; cui successit filius eius Thomas fitz Johannis vir prudens. Gregfergus deditur
Scotis concessis hiis qui inerant vita et membro. Die exaltacionis crucis occiditur O Conghur Mac Kele cum 500
Hibernis, a Gulielmo de Burgo et Ricardo Brimingham in Connacia, id est. Ad omnes Scotos in Ultonia
Johannes Logan et Hugo Busset, Scotos superant, 300 interficiunt, duplicis armature 100. et simplicis 200. In
vigilia S Edmundi tempestas magna corruit campanile trinitatis Dublyn. Vigilia Sancti Nicholaui Alanus Stuard
captus in Ultonia a Johanne Logan et Johanne Sandale, custodiae traditur, in arce Dubliniae. Ad purificacionem
Mariae venerunt Dublinium les Lacies qui inquisitiones procurarunt
p.78
num Scoti per eos venerint in Hiberniam, innocentes inventi acceperunt regis chertam, jusjurandumque dederunt,
se regi fideles fore. Post carnisprivium venerunt furtim Scoti usque Slane, cum 2000 armatorum, totamque
regionem vastarunt. Die lunae ante Mathiae capitur comes Ultoniae a Roberto Notingham majori Dublin in
monasterio Sancte Mariae, custodiae in arce Dublinii traditus, diu ibi detentus, camera ubi fuit incensa
septemque famuli ejus occisi. Brus Dublinium versus iter facit, ubi vero comitem captum esse audivit, ad arcemKnock se convertit, eaque capta Hugonem Tirell Baronem, dominum ejusdem, cum uxore captos pecunia
dimisit. Ea nocte omnium assensu incenditur Dubliniae. S Thomae vicus, pro timore Scotorum, et eodem igne
arsit etiam templum S Johannis cum capella Magdalene, cremata per infortunium et omnia suburbana Dubliniae
et monasterium Sancte Mariae et templum S Patricii; per dictos villanos spoliatur. Templum etiam Salvatoris, id
est, predicatorum, major cum civibus diruit, saxaque ejus asportavit ad murum condendum quem tunc ampliorem
fecit ad boream supra Keiam, quod ante transibant intra templum S Andree,
9

