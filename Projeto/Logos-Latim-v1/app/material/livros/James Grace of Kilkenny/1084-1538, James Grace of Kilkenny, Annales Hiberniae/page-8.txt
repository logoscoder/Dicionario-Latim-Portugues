1315. Apud Glondonne appulit classis Scotiae die Augusti quam duxit Edouardus Brus, frater Roberti regis, et
cum eo comes de Morrey, Johannes Mentieth, Johannes Steward, Johannes Cambel, Thomas Candiff, Fergus
Andressam, Johannes de Bosco, Johannes Bisset; intra Banum fluvium pugnant, comitem Ultoniae cum exercitu
in fugam vertant, ubi interficitur Gulielmus de Burgo, Johannes Staunton cum aliis permultis; vastatur Ultonia.
2^ pugnatur apud Kenles in Midia, ubi fugatur Rogerus de Mortumari cum suis. 3^ apud Sketheris intra Arsoll
ubi iterum in fugam vertuntur Angli. Paul post
p.64
festum Phillippi et Jacobi coronatus est Edwardus Brus a suis rex Hyberniae. Castrum viride cepit, praesidiaque
reliquit, quae brevi post a Dublinensibus expulsa sunt, captusque dux, Robertus Culrath, qui in carcere periit. Die
Petri et Pauli Scoti ceperunt Dundalck, diripueruntque et incenderunt, vastarunt magnam partem Urgaliae.
Ecclesia mariae de Atordet plena viris et faeminis comburitur a Scotis et Hibernis. Edmundus Butler Justitiarius
exercitum e Mamonia et Laginia, comes Ultoniae et Connaciae exercitum legit, junctisque viribus Dundalcum
occurrunt, ibi in se suscepit comes se vivum aut mortuum Brusium Justitiario traditurum Dublinii, sequutus
igitur Scotos ad Banum fluvium, Coiners cum exercitu repetiit, quod cum animadvertisset Brusius, occulte
fluvium cum suis transiens, eum sequebatur, subitoque adortus in fugam vertit 10 Septembris, capto Gulielmo de
Burgo, vulneratoque Georgio de Rupe, occisis
p.66
Johanne Staunton, Rogero de Santobosco cum aliis permultis, e Scotis ceciderunt etiam aliquot. Hoc casu
animati Hiberni Connaci et Midii insurrexerunt in Anglos, incenderuntque arcem de Athlor et Randon et alia
nonnulla. In hoc conflictu de Coiners, Baro de Donul strenue se gessit, verum bona sua omnia fere amisit, Angli
superati ad Gregfergus confugerunt, et eorum aliquot ingressi sunt arcem et eam tenuerunt. Post aliquot dies
nautae quidam Angli e Cnocfergus Scotos noctu ex insperato aggressi, 40 eorum occiderunt, exuruntque castris,
tentoria et multa alia retulerunt. Postridie exaltacionis crucis navigavit in Scotiam comes de Morteth, cum
Gulielmo de Burgo captivo et navibus 4. Hiberniae spoliis onustis, ut plures milites accerseret. Interim dum Brus
Cregfergus obsidet, Cathil Roth O Conor tria castra comitis Ultonia in Connacia diruit, oppidaque permulta
direpta incendit. Nautae iterum Scotos aliquot interfecerunt. Ricardus Delan de Oterioit a quodam Hiberno
Medio occiditur die S Nicolaui, Brus reliquit Gregferg, ad quem apud Dundalck venit comes de Marith cum
novo militum presidio 500, transfugerunt ad eum nonnulli. Inde ad Nobri se contulit, ubi multos e suis reliquit.
Dein incendio vastans Kenles in Midia et Grenard et Finnagh, et novum castrum, festum natalitii apud Logsuede
celebravit. Dein petivit Totmoy et Rathymegan et Kildare et regionem circa Tristill Dermott et Athy et Ribane
non sine damno tamen suorum, postea accessit ad Skethir intra Arscoll in Lagenia, ubi sese offerunt cum
exercitu Edmundus Butler Justiciarius, Johannes fitz Thomae et Arnaldus Power, aliique magnates Laginiae et
Mamoniae qui cum facili vel singuli eum repellere potuissent, orto inter eos dissidio omnes recesserunt,
interfecto in conflictu Hamundo Grace et Gulielmo Pendregast. E Scotis ceciderunt Fergus Andressian, Walterus
de Mourey cum
p.68
aliis multis, quorum corpora sepeliuntur in conventu fratrum apud Adhi. Brus in redditu castrum de Lei incendit,
dein Kenles venit, ubi occurrit Rogerus Mortimer cum 15000 hominum, non satis fidis tamen nec amico in eum
animo, quippe relicto duce cum paucis, aufugerunt, precipue Laciei. Rogerus fugam versus Dubliniam capessit,
Gualterus Cusack versus Trim, eodem tempore Hiberni australes, et Othothiles et Obrines incenderunt totam
regionem australem, Arclo scilicet, novum castrum, Bree et cetera. O Morghes autem partem de Leis in Lagenia
devastabant. Hos autem castigavit Edmundus Butler Justic. victis enim et quam pluribus occisis, 800 capita
Dublinium retulit. Ad festum purific. Mariae, Thomae, Ricardus Clare, Johannes et Arnaldus Power venerunt ad
dominum Johannem de Hethom, per regem assignatum, ibi juraverunt se regi fore fidos, et Scotos omnibus
viribus repulsuros, datis obsidibus, ceterosque regis hostes, ceterique magnates qui hoc idem facere recusarunt
regis hostes publice habiti sunt. Obiit Johannes Bisset. Ecclesia novae villae de Leis, a Scotis incenditur. Capitur
arx Northburgensis in Ultonia ab iisdem. Fidelmeus O Conghur interfecit Roriricum, filium Catholi O Conghur.
Obiit Gulielmus Mandevile, et episcopus Conernensis fugit ad arcem de Gregfargus. Interdicitur episcopatus
ejus. Hugo de Antonia interficitur in Connacia. Die S Valentini, Scotorum exercitus ad Geshill in Offali
ingentem famem passus, adeo ut plures perierint, se contulerunt versus Fowre in Midia, fame quotidie
deficientes
p.70
in labore. Gualterus Lacius Dublinium venit, ad se purgandum de infamia illata, et obsides regi dandos, ut ceteri
fecerunt. Interim Brus in Ultonia quiete degit. Conjurarunt Othothiles, Obrines, Archibaldes, et Haraldes, Wicle
cum tota regione adjuncta devastarunt. Comes de Morrey navigavit in Scotiam a septimana quadragessimae.
Edoardus Brus parliamentum tenuit in Ultonia, in quibus complures suspendit. Item in aliis circa medium
8

