1325. Ricardus Ledered, episcopus Ossoriensis, citavit Aliciam Ketil, ut se purgaret de heretica pravitate; quae
magiae convicta est, nam certo comprobatum est, quendam demonem incubum (nomine Robin Artisson)
concubuisse cum ea, cui ipsa obtulerat novem gallos rubeos, apud quendem pontem lapideum in quadravia; item
inter sacra agenda inter completorium et ignitegium, ipsa scopis purgaret Kilkeniae plateos sordes detulitque
vertento ad domum Gulielmi Utlawe filii sui, ubi conjurando dixit, "tota felicitas Kilkeniae veniat in domum
hanc." Hujus impietatis participes invente sunt plures aliae, ut Betronillam de Midia, cum filia Basilia. Episcopus
eam mulctavit pecunia, coegitque dejurare sortilegia; postea vero, ejusdem criminis iterum convicta, cum Basilia
fugit, nec usque exinde unquam apparuit. Petronilla Kilkeniae comburitur, quae cum jam moritura esset,
affirmavit predictum Gulielmum eque mereri mortem atque se, quod per annum integrum et diem, gesset nudo
corpore zonam diaboli. Unde statim episcopi jussu captus est, et carceri inclusus, ubi circa duos menses detentus
est; cui assignati sunt 2 ministri, quibus preceptum ut ne alloquerentur, nisi semel quotidie, nec comederent aut
biberent cum eo; tandem favore Arnoldi Poer senescalli Kilkeniae liberatus est. Dedit autem eidem Arnaldo
magnam sumam pecuniae, ut is episcopum in carcerem conjiceret, quod et effectum est, detentusque episcopus
ad 3 menses. Inter res Aliciae inventa est hostia, in qua nomen diaboli inscriptum erat, preterea pixis quaedam in
qua unguentum, quo
p.102
ungere solebat trabem quandam, id est coultree, qua peruncta Alicia cum suis, illi inequitans ferebatur
quocumque voluit per mundum, sine lesione aut impedimento. Quia igitur res tam stupenda fuit, citata est
Petronille Aliciae Dublinium; quae cum petisset ut dies constitueretur quo se purgaret, dicto crastino, interim a
suis absconditur, ventoque favente in Angliam defertur. Gulielmus Outlawe interum carceri inclusus, et tandem
magnatum precibus liberatus, ea tamen lege ut templum Kilkeniae plumbo cooperiret, quedam in pauperes
erogaret.
1326. Ad pentecosten parliamentum apud Kilkenniam ad quod venit Ricardus Ultoniae tametsi infirmus, ubi
magno convivio magnates excepit, et paulo post obiit apud Athesill, cui successit Gulielmus de Burgo.
1327. Oritur contentio inter Mauritium fitz Thomae et Arnoldum Poer,
p.104
adherebant Mauritio dominus Butler, Gulielmus Brimingham, Arnoldo vero les Burkeines, quorum plures
interfecit Mauritius, et alios fugavit in Connacia. Post Michaelem vero quod Arnoldus venit in subsidium
Burkeines, et Mauritium in comitiis vocaverat Rimourae. Mauritius cum Butler et Brimingham (collecto
exercitu) depopulatur regionem Arnoldi in Ofath; itidem ejusdem possessiones in Momonia, Ossoria, et Kenles
Brimingham combussit, adeo ut Arnoldus cum Barone de Domill coactus sit Waterfordiam confugere; ubi
mansit donec Justic. et alii diem huic rei finiendae dixerunt, quem minime servavit Arnoldus, qui in Dublinium
profectus, in Angliam navigavit; quo absente hostes omnia sua depredati sunt, et vastarunt, eoque venerent, ut
cum exercitu ut civitates ab illis timentes se muniebant; quibus rebus intellectis illi regiis magistratibus
significabant, se Kilken. venturos ad se purgandum, nihil se contra regem aut regias possessiones tantavisse. Ad
parliamentum venerunt Conel Kildariae Justic. Rogerus Outlawe, Cancellarius Hiberniae, Prior de Kilmainham,
p.106
Nicolaus Fastoll, Justic. in Banco, et alii: illi petiverunt chartam regis de pace, consiliarii diem dixerunt post
pascham, se acturos cum reliquis ea de re. Lagenienses sibi regem fecerunt Donald Mac Murogh, qui totam
Hiberniam pervagari constituerat, et subjugare; hic Dei vindicta captus est ab Henrico Traharn, qui primum eum
duxit ad Saltum Salmonum, ubi accepit in ejus redemptionem 100 libras, dein ad castrum Dubliniae cum duxit,
ubi positus donec deliberari possit de eo. Interim Johannes Wellesley cepit Davidem Othotill, multosque suorum
occidit. Adam Douff, filius Gualteri Duff, Lagenius cognatus Otothilis, hereticae pravitatis convictus est, quod
negaverat incarnationem Christi, affirmavitque non posse tres personas et unum deum, asseruit Mariam matrem
domini esse meritricem, negavit mortuorum resurrectionem; asseruitque sacras scripturas fabulas esse, et sacro
sanctae apostolicae sedis falsitatem, qua
p.108
propter per decretum civile die Lunae post octa. Paschae combustus est apud le Hogges Dubliniae.
1328. Die martis paschae Thomas fitz Johann. comes Kild. et Just. obiit; successit Justitiarius frater Rogerus
Outlaw, prior de Kilmainam. Condempnatur David Otothill, Nicholao Facton et Elia Ashborin Just. in Banco,
suspenditur. Mauritius fitz Thomae colligit exercitum in le Burkens et les Poer. Gulielmus de Burgo, comes
Ultoniae, recipit dignitatem equestrem et dominium suum ad Pentecosten. Jacobus Butler duxit uxorem filiam
comitis Herfordiae, et creatur comes Ormoniae, qui prius vocabatur Tipar. Comes Ultoniae Bervicum ad
sponsalia it; post quae Robertus Brus, predictus comes, comes de Menteth et alii magnates Scotiae appulerunt
Gregfergus, Justitiaroque et consiliariis legabant, se pace acturos venire inter Hiberniam et Scotiam, atque ad
viride castrum obviam
12

