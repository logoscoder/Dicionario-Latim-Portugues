Coridon nobilissimus rusticorum suo compari Melibeo salutem et ubertate
lactis et fecunditate pecorum feliciter abundare. Vel sic: Salutem et de
lucro captando et de crastino cogitare. Vel sic: Pratis et noualibus curam
iugiter adhibere. Vel sic: Tantis abundare successibus, quod uniuersitas
inuideat rusticorum. Vel sic: Fetum et multitudinem pecorum gregem
uincere Poliphemi. Humilitatem rusticorum ueloci pede transiuimus:
nunc ad mediocres personas redeamus. Et quia inter mediocres
personas tam laici quam clerici locum habent, interdum de laicis utpote
inferioribus primo loco dicendum esset, nisi lenta orationum progressio
et sompnolentiam induceret et ob suam tarditatem auditorum
beniuolentiam sibi tardius compararet.
5. SALVTATIO AD AVAROS.
Qualiter ergo ad auariciam tam clericus quam laicus inuitari ualeat
uideamus hoc modo: Salutem nec morum gratiam, set nummorum copiam
adorare. Vel sic: Denariorum maiestatem iugiter adorare. Vel sic: Post
Deum denariorum cumulum summopere uenerari. Vel sic: Vt marsupium
satietur nulla ieiunia formidare. Vel sic: Ditioribus inseparabiliter
et insuperabiliter adherere.
p. 888
6. SALVTATIO AD LARGOS.
Dictum est qualiter ad auariciam dicendum est qualiter quis ad eius
contrarium possit trahi, hoc modo: Salutem et honesto largitatis nomine
titulari. Vel sic: Amplissimis donationibus Titum Tatium imitari. Vel
sic: Gratis promittere, set gratius dare uel elargiri. Vel sic: Auariciam,
que est idolorum seruitus, uiriliter expugnare. Vel sic: In omni donatione
maternam consulere largitatem. Vel sic: Necessitatem patientibus
largitatis dexteram aperire.
7. SALVTATIO AD SCOLARES.
Set quia scolares quandoque in auariciam declinant et quandoque
ad largitatis tramites reuertuntur, de scolarium salutationibus merito
est dicendum. Scribunt enim inuicem hoc modo: Salutem et facundiam
consequi tullianam. Vel sic: Ad scientie plenitudinem totis animi uiribus
anhelare. Vel sic: Ad philosophie pedes sub crebris uigiliis accumbere.
Vel sic: In grammatica precellere Priscianum. Vel sic: Aristotilicam induere
probitatem. Vel sic: In sacris canonibus Gratiani gratiam promereri.
Vel sic: Iustinianum iuris prudentia superare. Vel sic: Arte boni et equi
Cremonensem Crisostomum adequare.
8. SALVTATIO DISCIPVLI AD MAGISTRVM.
Nunc uidendum est qualiter discipulus magistro, hoc modo: Salutem
et quidquid suo Aristotili Alexander. Vel sic: Magistri nomen
antonomasice promereri. Vel sic: Sicut nomine, sic dignitatis titulo prefulgere.
Vel sic: Innumerosa multitudine scolarium uenerari. Vel sic:

