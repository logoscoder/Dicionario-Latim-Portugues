Illud agere unde stupeant et inuideant ignorantes.
9. SALVTATIO AD IVDICES.
Et quia magistrorum peritia facit ut interdum eligantur et erigantur
in iudices, de iudicum salutationibus est dicendum, hoc modo: Salutem
et ad libram rationis singula iudicia ponderare. Vel sic: Rigorem iuris
misericorditer temperare. Vel sic: Salutem et per iusticie tramitem
commendabiliter ambulare. Vel sic: Salutem et iniquitates calumpniantium
uiriliter refrenare. Vel sic: Salutem et in omni iudicio magistram
consulere rationem.
p. 889
10. SALVTATIO AMICORVM.
Et quoniam in mediocribus personis et humilibus amicicie confederatio
reperitur, de amicorum salutationibus aliquid annectamus, hoc
modo: Amicus amico salutem et omne bonum. Vel sic: Salutem et sincere
dilectionis affectum. Vel sic: Salutem in plenitudine gaudiorum.
Vel sic: Salutem et prosperos ad uota successus. Vel sic: Salutem et quidquid
Theseus Pirithoo. Vel sic: Salutem et quidquid suo Tydeus Polinici. Vel sic:
Salutem in eternitatis gremio collocatam. Vel sic: Salutem et quam sibi desiderat
sospitatem. Vel sic: Salutem et continue sospitatis augmentum. Vel sic:
Salutem et quidquid melius est salute. Vel sic: Salutem et affectum consequi
cum effectu. Vel: Salutem et quidquid diuersos in unum solet animos solidare,
uel quicquid solet scissuram federis renodare. Vel sic: Salutem et quidquid
uarias confibulat uoluntates.
11. SALVTATIO FILIORVM AD PATRES.
Quia uero inter parentes et filios perpetuum dilectionis fedus natura
firmauit, uidendum est qualiter circa parentes et filios salutationis circumlocutio
uariet, hoc modo: Suo dilectissimo patri salutem et obedientiam
filialem.Vel sic: Quidquid Ioseph simplicitas patri suo Iacob potuit
exoptare. Vel: Paterne pietatis affectum circa filios exercere. Vel:
Carnem suam odio non habere. Vel: Pulsantibus filiis libentius quam extraneis
aperire. Vel: Errantem filium uirga dilectionis et mansuetudinis
castigare. Vel: Dilecte paternitatis nomen paternis operibus dulcorare.
\*
12. SALVTATIO PATRVM AD FILIOS.
E contrario filiis patres scribunt hoc modo: Salutem et filii mores
gerere, non priuigni. Vel: Salutem et paterne suauitatis imperium filialiter
adimplere. Vel: Salutem et ab ingratitudinis uicio modis omnibus declinare.
Vel: Patris dedecus uindicare. Vel: Salutem et paterne paternitatis
iugum suauiter sustinere. Vel: Nulla contradictionis repagula
obicere genitori.
p. 890

