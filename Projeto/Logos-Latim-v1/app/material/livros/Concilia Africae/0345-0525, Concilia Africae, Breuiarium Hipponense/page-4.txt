Vt episcopi trans mare non proficiscantur, nisi consulto primae sedis episcopo suae cuiusque prouinciae, ut ab eo
praecipue possint formatas accipere.
Hinc etiam dirigendae litterae concilii ad transmarinos episcopos.
Vt sacramenta altaris nonnisi a ieiunis hominibus celebrentur, excepto uno die anniuersario quo cena domini
celebratur.
Nam si aliquorum postmeridiano tempore defunctorum siue episcoporum siue clericorum siue ceterorum
commendatio facienda est, solis orationibus fiat, si illi qui faciunt iam pransi inueniantur.
Vt nulli episcopi uel clerici in ecclesia conuiuentur, nisi forte transeuntes hospitiorum necessitate illic reficiant;
populi etiam ab huiusmodi conuiuiis, quantum potest fieri, prohibeantur.
Vt paenitentibus secundum differentiam peccatorum episcopi arbitrio paenitentiae tempora decernantur.
Et ut presbyteri inconsulto episcopo non reconcilient paenitentes, nisi absentia episcopi, necessitate cogente.
Cuiuscumque autem paenitentis publicum et uulgatissimum crimen est, quod uniuersam ecclesiam commouerit,
ante absidam manus est imponantur.
Vt uirgines sacrae, cum parentibus a quibus custodiebantur priuatae fuerint, episcopi uel presbyteri, ubi
episcopus absens est, prouidentia grauioribus feminis commendentur, aut simul habitantes inuicem se custodiant,
ne passim uagando ecclesiae laedant existimationem.
Vt aegrotantes, si pro se respondere non possunt, cum uoluntatis eorum testimonium sui periculo proprio
dixerint, baptizentur.
Vt scenicis uel apostaticis conuersis uel reuersis ad dominum gratia uel reconciliatio non negetur.
Vt presbyter non consulto episcopo uirgines non consecret; crisma uero numquam conficiat.
Vt clerici in aliena ciuitate non immorentur, nisi causa eorum iustas episcopus loci uel presbyteri locorum
peruiderint.
Vt praeter scripturas canonicas nihil in ecclesia legatur sub nomine diuinarum scripturarum.
Sunt autem canonica scripturae: genesis. exodus, leuiticus. numeri. deuteronomium. iesu naue. iudicum. ruth.
regnorum libri iiii. paralipomenon libri ii. iob. psalterium. salomonis libri v. liber xii prophetarum minorum. item
isaias. hieremias. ezechiel. danihel. tobias. iudith. esther. esdrae libri ii. machabaeorum libri ii.
Noui autem testamenti: euangelia libri iiii. actus apostolorum liber i. pauli apostoli epistolae xiiii. petri ii.
iohannis iii. iude i. iacobi i. apocalipsis iohannis.
Ita ut de confirmando isto canone transmarina ecclesia consulatur.
Liceat etiam legi passiones martyrum, cum anniuersarii dies eorum celebrantur.
Placuit etiam ut, quoniam praecedentibus conciliis statutum est ne quis Donatistarum cum honore suo recipiatur
a nobis, sed in numero laicorum, propter salutem quae nulli deneganda est - tantum autem inopia clericorum
ordinandorum in africa patiuntur ecclesiae, ut quaedam loca omnino deserta sint - seruetur quidem in istis quod
4

