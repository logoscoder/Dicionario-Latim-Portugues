ante decretum est, sed exceptis his quos aut non rebaptizasse constiterit aut qui cum suis plebibus ad
communionem catholicam transire uoluerint.
Si enim scriptum est quod duobus si conuenerit christianis, quidquid petierint, impetrabunt, non oportet dubitare
quod, remoto scandalo dissensionis, uniuersae plebis in unitate redacta concordia idonea sit impetrare de
misericordia domini ut ipsius pacis compensatione et sacrificio caritatis aboleantur quae, maiorum suorum
auctoritatem sequentes, repetitione baptismi commiserunt.
Sed hanc rem placuit non confirmari, priusquam inde transmarina ecclesia consulatur.
Honoratus et vrbanus episcopi dixerunt: et illud nobis mandatum est ut, quia proxime fratres nostri numidiae duo
episcopi ordinare praesumpserunt pontificem, nonnisi a duodecim censeatis celebrari episcoporum ordinationes.
Aurelius episcopus dixit: forma antiqua seruabitur, ut non minus quam tres sufficiant, qui fuerint destinati ad
episcopum ordinandum.
Propterea quia et in tripoli forte et in arzuge interiacere uidentur barbarae gentes - nam in tripoli, ut asseritur,
episcopi sunt quinque tantummodo, et possunt forte de ipsorum numero uel duo necessitate aliqua occupari difficile est enim ut de quolibet numero omnes esse ecclesiasticae utilitate?
nam et in ecclesia ad quam possint occurrere; numquid debet hoc ipsum impedimentum dignata est uestra
sanctitas conuenire crebro ac paene per omnem dominicam ordinandos habemus.
Numquidnam frequenter potero duodecim uel decem uel non multo minus aduocare episcopos.
Sed facile est mihi duos adiungere meae paruitati uicinos.
Quapropter cernit me cum caritas uestra hoc ipsum obseruari non posse.
Sed illud est statuendum, ut quando eligendum episcopum conuenerimus, si qua contradictio fuerit oborta, quia
talia perpetrata sunt apud nos, non praesumant ad purgandum eum qui ordinandus est tres iam isti, sed
postulentur ad numerum supradictorum unus uel duo, et in eadem plebe cui ordinandus est discutiantur personae
contradicentium, postremo illa quae obiciuntur pertractentur; et cum purgatus fuerit sub conspectu publico ita
demum ordinetur.
Si hoc cum uestrae sanctitatis animo concordat, roboretur uestrae dignationis responsione.
Ab uniuerso episcopis dictum est: satis placet.
Item placuit de infantibus, quoties non inueniuntur certissimi testes qui eos baptizatos esse sine dubitatione
testentur, neque ipsi sunt per aetatem idonei de traditis sibi sacramentis respondere, absque ullo scrupulo eos
esse baptizandos, ne ista trepidatio eos faciat sacramentorum purgatione priuari.
Hinc enim legati maurorum fratres nostri consuluerunt, quia multos tales a barbaris redimunt.

5

