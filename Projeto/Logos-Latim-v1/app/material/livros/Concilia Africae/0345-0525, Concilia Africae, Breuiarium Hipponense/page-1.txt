0345-0525- Concilia Africae - Breuiarium Hipponense
Credimus in deum patrem omnipotentem, uisibilium et inuisibilium factorem et in unum dominum iesum
christum filium dei, natum de patre unigenitum hoc est de substantia patris, deum <de> deo lumen de lumine
deum uerum de deo uero, natum non factum, unius substantiae cum patre (quod graeci dicunt omousion); per
quem omnia facta sunt siue quae in celo siue quae in terra; <qui> propter homines et propter nostram salutem
descendit et incarnatus est, homo factus per virginem mariam; passus est et resurrexit tertia die, ascendit in
caelos, uenturus iudicare uiuos et mortuos; in spiritum sanctum.
Eos etiam qui ducunt: erat quando non erat, et: quia ex nullis existentibus factus est uel ex alia substantia,
dicentes mutabilem filium dei, hos anathematizat ecclesia catholica et apostolica disciplina.
Placuit [etiam], propter errorem aui saepe solet oboriri, ut omnes africanae prouinciae observationem diei
paschalis ab ecclesia carthaginensi curent accipere.
Cresconius villeregiensis episcopus, qui tubuniensis ecclesiae cathedram tenuisse dicebatur, plebe sua, hoc est
villeregiensis ecclesiae, iussus est esse contentus.
Et hoc placuit, ut a nullo usurpentur plebes alienae.
Primatum proprium mauritania sitifensis, cum id postularent, habere permissum est, inchoantibus mauris.
Ceteri etiam primae sedis episcopi ex consilio episcopi carthaginensis ecclesiae primatus prouinciarum suarum
constituendos esse professi sunt, [si aliqua altercatio fuerit].
Vt lectores populum non salutent.
Vt ante xxv aetatis annos nec clerici ordinentur nec uirgines consecrentur.
Vt primum scripturis diuinis instructi uel ab infantia eruditi, propter fidei professionem et assertionem, clerici
promoueantur.
Vt ordinatis episcopis uel clericis prius placita concilii conculcentur ab ordinatoribus eorum, ne se aliquid
aduersus statuta concilii fecisse adserant.
Vt etiam per sollemnissimos paschales dies sacramentum catechumenis non detur, nisi solitum salis; quia, si
fideles per illos dies sacramenta non mutant, nec catechumenos oportet mutare.
Vt corporibus defunctis eucharistia non detur; dictum est enim a domino: accipite et edite; cadauera autem nec
accipere possunt nec edere.
Deinde cauendum est ne mortuos etiam baptizari posse fratrum infirmitas credat, cum eucharistiam non dari
mortuis animaduertit.
Vt propter causas ecclesiasticas, quae ad perniciem plebium saepe ueterescunt, singulis quibusque annis
concilium conuocetur, ad quod omnes prouinciae quae primas sedes habent de conciliis suis ternos legatos
mittant, ut minus inuidiosi minus que hospitibus sumptuosi conuentus plena possit auctoritas esse.
De tripoli uero, propter inopiam episcoporum, unus episcopus ueniat.

1

