Clericus causam dictam et iudicatam post annum non repetat Clericum uel monachum alienum non liceat
accipere.
Nullus episcopus hereticos uel paganos heredes dimittat.
Secundum ordinem unusquisque episcopus humilis sit alteri.
Nulli liceat coniugatos separari.
Quod si fecerint, alios uel alias non accipiant, sed peniteant.
Excommunicatus non recipiatur accusator.
Serui, liberti, in proprios dominos non recipiantur accusatores.
Qui accusauerit et multa crimina dixerit, si in primo non probauerit, cetera non credantur.
Familiares testes non recipiantur.
Ante xiiii annos testes non recipiantur.
Episcopo uno non credatur.
Excommunicatus alterius non recipiatur.
Nullus excommunicetur ante discussionem.
Quod si in iudicium uenire noluerit, excommunicetur.
Accusator, si noluerit in iudicium uenire constituto tempore, excommunicetur.
Filii clericorum gentilibus non coniungantur.
Nec heredes hereticos dimittant.
Episcopus trans mare non ambulet sine primatis consensu.
Episcopus, presbiter, diaconus, subdiaconus, ab uxoribus se abstineant.
Nullus episcopus uendat rem ecclesiae absque conscientia aliorum episcoporum.
Grauius si peccauerit diaconus deponatur.
Rebaptizatus in clero non recipiatur.
Clerici aui causam habuerint, si appellauerint episcopi sui iudicium, cum conscientia episcopi sui ad uicinos
episcopos dicant causam.

3

