Filii sacerdotum in expectacula non uadant.
Episcopus, presbiter, diaconus, conductor et negotiator non sit.
Clericus aut uxorem accipiat aut profiteatur se in castitate manere.
Nullam rem in duplum clericus det.
Diaconus uel deuota ante xxv annos non ordinentur uel consecrentur.
Lector populum non salutet.
Clericum alienum alter non accipiat.
Adpassim clerici uel continentes ad uiduas uel uirgines non ingrediantur.
Absque transeuntibus nullus manducet in ecclesia.
Penitentem non reconciliet presbiter, forsitan in necessitate.
Virgines sacrae ab episcopo uel presbitero custodiri ordinentur.
Clericorum causam episcopus uel presbiter audiant.
Et in aliena ciuitate non morentur.
De donatistis, ut clerici in clero non promoueantur.
Tres eligantur et unus ordinetur episcopus.
In diocesi proprium habeant primicerium.
Vt quis quem nutrierit ex infantia sibi uindicet.
Episcopus, cui abundat clerus, alteri det.
Nullus alienam diocesem tollat absque uoluntate episcopi sui.
Quando ordinatur clericus uel clericus, canones recitentur.
Mortuo eucharistia non detur.
Nec mortuus baptizetur.
Annis singulis concilium fiat.
Primates de sua diocesi binos aut ternos episcopos in concilium dirigant.
Qui se nescit baptizatum baptizetur.
2

