Aurelius episcopus dixit: si quisquam in periculo fuerit constitutus et reconciliari se diuinis altaribus petierit, si
episcopum absens fuerit, debet utique presbyter consulere episcopum et sic periclitantem eius praecepto
reconciliare; quam rem debemus salubri consilio roborare.
Ab uniuersis episcopis dictum est: placet quod sanctitas uestra necessario nos instruere dignata est.
Numidius episcopus maxulitanus dixit: praeterea sunt quamplurimi non bonae conuersationis qui existimant
maiores natu uel episcopos passim uage que in accusatione pulsandos; debent tam facile contra apostolicam
regulam admitti necne?
Si autem presbyteri uel diaconi fuerint accusati, adiuncto sibi ex uicinis locis legitimo numero colligarum: in
presbyteri nomine quinque, et in diaconi duobus, episcopi ipsorum causam discutiant, eadem dierum uel
dilationum et a communione remotionum et discussione personarum inter accusatores et eos qui accusantur
forma seruata.
Reliquorum autem causas etiam solus episcopus loci cognoscat et finiat.
Aurelius episcopus dixit: placet igitur caritati uestrae ut si qui sceleribus inretitus est uocem aduersus maiorem
natu non habeat accusandi?
Ab uniuersus episcopus dictum est: si criminosus est, non admittatur.
Augustinus episcopus legatus prouinciae numidiae dixit: hoc statuere dignamini, ut si qui forte merito facinorum
suorum ab ecclesia pulsi sunt et siue ab aliquo episcopo uel presbytero fuerint in communione suscepti, etiam
ipse pari cum eis crimine teneatur obnoxius, refugientes sui episcopi regulare iudicium.
Ab uniuersis episcopis dictum est: hoc omnibus placet.
Alypius episcopus ecclesiae thagastensis, legatus prouinciae numidiae dixit: nec illud praetermittendum est, ut si
qui forte presbyter ab episcopo suo correptus, tumore uel superbia inflatus putauerit separatim sacrificia deo
offerenda uel aliud erigendum altare contra ecclesiasticam fidem uel disciplinam crediderit, non exeat inpunitus.
Valentinus primae sedis prouinciae numidiae dixit: necessario disciplinae ecclesiasticae et fidei congrua sunt
quae frater noster alypius prosecutus est; proinde quid exinde uideatur uestrae dilectioni dicite.
Ab uniuersis episcopis dictum est: si quis presbyter a praeposito suo correptus fuerit, debet utique apud uicinos
episcopos conqueri, ut ab ipsis causa possit audiri ac per ipsos suo episcopo reconciliari; quod nisi fecerit sed
superbia, quod absit, inflatus secernendum se ab episcopi sui communione duxerit ac separatim cum aliquibus
schisma faciens sacrificium deo obtulerit, anathema habeatur; nihilominus et locum amittat.
Et si querimoniam iustam aduersus episcopum non habuerit inquirendum erit.
Felix episcopus dixit: suggero secundum statuta ueterum conciliorum ut si quis episcopus, quod non optamus, in
reatum aliquod incurrerit, et si fuerit nimia necessitas non posse plurimos congregare, ne se crimine remaneat, a
duodecim episcopis audiatur.
Et a sex, uel septem cum proprio, presbyter audiatur et a tribus diaconus.
Aurelius episcopus dictum est: a nobis ueterum statuta debere seruari sicuti et inconsulto primate cuiuslibet
prouinciae tam facile non praesumant multi congregati episcopi episcopum ordinare; at si necessitas fuerit, tres
episcopi, in quocumque loco sint, eius praecepto ordinare debebunt episcopum.
5

