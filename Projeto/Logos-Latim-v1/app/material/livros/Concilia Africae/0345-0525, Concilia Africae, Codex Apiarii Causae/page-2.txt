Vobis commissa negotia non latet uos ita ac si nostra ibi - immo quia nostra ibi in uobis praesentia est - cuncta
peragere, maxime cum et hoc nostrum possitis habere mandatum et uerba canonum, quae in pleniorem
firmitatem huic commonitorio inseruimus.
Ita enim dixerint fratres in concilio nicaeno, cum de episcoporum appellatione decernerent.
"Placuit autem ut si episcopus accusatus fuerit et iudicauerint congregati episcopi regionis ipsius et de gradu suo
deiecerint eum, et appellasse uideatur et confuerit ad beatissimum ecclesiae romanae episcopum et uoluerit
audiri et iustum putauerit ut renouetur examen, scribere his episcopis dignetur qui in finitimis et propinqua
prouincia sunt, ut ipsi diligenter omnia requirant et iuxta fidem ueritatis definiant.
Quod si quia rogat causam suam iterum audiri et deprecatione sua mouerit episcopum romanum ut a latere suo
presbyteros mittat, erit in potestate episcopi quia uelit et quid existimet; et si decreuerit mittendos esse qui
praesentes cum episcopis iudicent, habentes auctoritatem eius a quo destinati sunt, erit in suo arbitrio; si uero
crediderit sufficere episcopus ut negotio terminum imponant, faciet quod sapientissimo consilio suo iudicauerit".
Et cum recitaret, alypius episcopus ecclesiae thagastensis legatus prouinciae numidiae dixit: de hoc iam
superioribus etiam litteris rescripsimus, et id nos seruaturos profitemur quod in nicaeno concilio constitutum est.
Adhuc tamen me mouet quoniam, cum inspiceremus graeca exemplaria huius synodi nicaeni, ista ibi nescio qua
ratione minime inuenimus.
Vnde petimus uenerationem tuam, sancte papa aureli, ut quia hoc authenticum concilium nicaenum in urbe
dicitur esse constantinopolitana, aliquos cum scriptis tuae sanctitatis mittere digneris; et non solum ad ipsum
sanctum fratrem nostrum constantinopolitanum episcopum, sed etiam alexandrinae et antiochenae sacerdotes,
qui hoc nobis sub adstipulatione litterarum suarum dirigant, ut omnis postmodum ambiguitas auferatur: quia nos
ita ut frater faustinus adtulit minime inuenimus.
Ista nos tamen paulisper seruaturos, ut antea dixi, donec integra exemplaria ueniant, profitemur.
Petendus est autem litteris nostris etiam uenerabilis ecclesiae romanae episcopus bonifatius, ut ipse quoque
dignetur ad memoratas ecclesias aliquos mittere, qui eadem exemplaria praedicti concilii nicaeni secundum eius
<ueritatem> possint scripta perferre.
Nunc autem memorati concilii nicaeni qualia exemplaria habemus his gestis sociamus.
Faustinus episcopus legatus ecclesiae romanae dixit: nec uestra sanctitas praeiudicat ecclesiae romanae siue de
hoc capitulo siue de aliis, quia ut dicere dignatus est frater noster et coepiscopus alypius dubios esse canones;
sed haec ipsa ad sanctum ac beatis simum papam nostrum scribere dignemini, ut et ipse integros canones
inquirens cum uestra sanctitate de omnibus constitutis tractare possit.
Sufficit autem ut et ipse beatissimus episcopus urbis romae, sicuti et uestra sanctitas apud se tractat, ita et ipse
inquirat, ne contentio inter ecclesias nasci uideatur, sed magis caritate fraterna deliberare possitis, ipso
rescribente, quid melius obseruari debeat.
Aurelianus episcopus dixit: praeter ista quae deprompsimus actis necesse est ut etiam nostrae paruitatis litteris
sancto fratri et consacerdoti nostro bonifatio singula quae tractamus plenissime intimemus; ergo si omnibus
placet prosecutio nostra, ore omnium condiscamus.
Vniuersum concilium dixit: placuit.

2

