Et subscripserunt.
Aurelius episcopus carthaginensis huic decreto consensi et praelecto subscripsi.
Similiter et ceteri episcopi subscripserunt.
Concilium contra paganos et haereticos basso et philippo uu. cc. conss., xvi kal. iulias, carthagine in secretario
basilicae restitutae.
In hoc concilio legationem iterum suscepit fortunatianus episcopus contra paganos et haereticos.
Item concilium contra paganos et haereticos.
Basso et philippo uu. cc. conss., iii id. octobris, carthagine, in secretario basilicae restitutae.
In hoc concilio susceperunt legationem restitutus et florentius episcopi contra paganos et haereticos, eo tempore
quo seuerus et macarius occisi sunt, et propter eorum causam euodius, theasius et victor episcopi caesi sunt.
Concilium de cognitione episcopi gloriosissimis imperatoribus honorio viii et theodosio iii augg. conss., xvii kal.
iulias, carthagine, in basilica regionis secundae.
In hoc concilio placuit ut non sibi unus episcopus uindicet cognitionem.
Gesta huius concilii ideo non descripsi, quoniam prouinciale, non generale, celebratum est.
Concilium contra donatistas post consulatum gloriosissimorum imperatorum honorii viii et theodosio iii augg.,
xviii kal. iulias, carthagine, in basilica regionis secundae.
In hoc concilio legationem susceperunt contra donatistas florentius, possidius, praesidius, et benenatus episcopi,
eo tempore quo lex data est, ut libera uoluntate quis cultum christianitatis exciperet.
Concilium contra haeresim pelagii et caelestii gloriosissimis imperatoribus honorio xii aug. et theodosio viii aug.
conss. kal. mai, carthagine, in secretario basilicae fausti.
Cum aurelius in uniuersali concilio consedisset, adstantibus diaconis, placuit omnibus episcopis, quorum nomina
et subscriptiones inditae sunt, in sancta synodo carthaginensis ecclesiae constitutis: qvod adam non sit factvs a
deo mortalis.
Vt quicumque dicit adam primum hominem mortalem factum, ita ut siue peccaret siue non peccaret moreretur in
corpore, hoc est de corpore exiret, non peccati merito, sed necessitate naturae, anathema sit.
Qvod parvvli in peccatorvm remissionem baptizentvr.
Item placuit, ut quicumque paruulos recentes ab uteris matrum baptizandos negat, aut dicit in remissionem
quidem peccatorum eos baptizari, sed nihil ex adam trahere originalis peccati, quod lauacro regenerationis
expietur, unde fit consequens ut in eis forma baptismatis in remissionem peccatorum non uera sed falsa
intellegatur, anathema sit.
Quoniam non aliter intellegendum est quod ait apostolus: per unum hominem peccatum intrauit in mundum, et
per peccatum mors, et ita in omnes homines pertransiit, in quo omnes peccauerunt, nisi quemadmodum ecclesia
catholica ubique diffusa semper intellexit.
23

