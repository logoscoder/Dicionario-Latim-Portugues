et ideo non dicere unumquemque sanctorum: dimitte mihi debita mea, sed: dimitte nobis debita nostra, ut hoc pro
aliis potius quam pro se iustus petere intellegatur, anathema sit.
Sanctus enim et iustus erat apostolus iacobus, cum dicebat: in multis enim offendimus omnes; nam quare
additum est: omnes, nisi ut ista sententia conueniret et psalmo, ubi legitur: ne intres in iudicio cum seruo tuo,
quoniam non iustificabitur in conspectu tuo omnis uiuens; et in oratione sapientissimi salomonis: non est homo
qui non peccauit; et in libro sancti iob: in manu omnis hominis signat, ut sciat omnis homo infirmitatem suam.
Vnde etiam danihel, sanctus et iustus, cum in oratione pluraliter diceret: peccauimus, iniquitatem fecimus, et
cetera quae ibi ueraciter et humiliter confitetur, ne putaretur, quemadmodum quidam sentiunt, hoc non de suis
sed de populi sui potius dixisse peccatis, postea dixit: cum orarem et confiterer peccata mea et peccata populi
mei domino deo meo; noluit dicere: peccata nostra, sed peccata populi sui dixit et sua, quoniam futuros istos, qui
tam male intellegerent, tamquam propheta praeuidit.
Qvod veraciter a sanctis dicatvr: dimitte nobis debita nostra.
Item placuit ut quicumque uerba dominicae orationis, dicimus: dimitte nobis debita nostra, ita uolunt a sanctis
dici, ut humiliter, non ueraciter, hoc dicatur, anathema sit.
Quis enim ferat orantem, et non hominibus sed ipsi domino mentientem, qui labiis sibi dicit dimitti uelle, et
corde dicit quae sibi dimittantur debita non habere.
De plebibvs conversis a donatistis.
Item placuit: quoniam quidem ante aliquot annos in hac ecclesia plenario concilio constitutum est ut quaecumque
ecclesiae in diocesi constitutae ante leges de donatistis latas catholicae factae sunt, ad eas cathedras pertineant,
per quarum episcopos factum est ut catholicae unitati communicarent; post leges autem, quaecumque
communicauerunt, illuc pertineant quo pertinebant, cum essent in parte donati; sed quia multae controuersiae
postea inter episcopos de diocesibus ortae sunt et oriuntur, quibus tunc minus uidetur esse prospectum, nunc isto
concilio sancto placuit ut ubicumque et catholica fuit et pars donati, et ad diuersas cathedras pertinebant,
quocumque tempore illic unitas facta est uel facta fuerit, siue ante leges siue post leges, eam ad cathedram
pertineant ad quam catholicam, quae iam ibi fuerat, pertinebat.
De diocesibvs, qvaliter eas dividant inter se episcopi, tam catholici, qvam qvi ex donati parte conversi svnt.
Ita sane ut si episcopus ex donatistis ad catholicam unitatem conuersus est, aequaliter inter se diuidant eas quae
sic fuerint inuentae, ubi ambae partes fuerunt, idest ut alia loca ad illum, alia ad illum pertineant, ita ut ille
diuidat qui amplius temporis in episcopatu habet, et minor eligat.
Quod si forte unus fuerit locus, ad eum pertineant cui uicinior inuenitur.
Quod si ambabus cathedris aequaliter uicinus est, ad eum pertineat quem plebs elegerit.
Quod si forte antiqui catholici suum episcopum uoluerint, et illi suum qui ex donati parte conuersi sunt, plurium
uoluntas paucioribus praeferatur.
Si autem partes aequales sunt, maioris temporis episcopo deputetur.
Si autem ita plurima loca inueniuntur, in quibus ambae partes fuerunt, ut non possint aequaliter diuidi, uelut si
impari numero fuerint, distributis eis locis qui parem habent numerum, quicumque locus remanserit, hoc in eo
seruetur, quod superius dictum est, cum de uno tractaretur loco.
Vt si qvam diocesim episcopvs ab haeresi liberans triennio possiderit, nvllvs eam repetat.
25

