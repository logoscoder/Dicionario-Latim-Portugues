Caesario et attico uu. cc. conss. vi kal. iulias, carthagine.
Placuit ut nullus episcoporum nauiget sine formata primatis.
Gesta in authenticis qui quaeret inueniet.
De consilio isto legati ad imperatorem infrascripti diriguntur episcopi.
Post consulatum gloriosissimi imperatoris honori aug. iv et eutychiani u. c., v kal. maias, carthagine, in secretario
basilicae restitutae.
In hoc concilio legationem susceperunt epigonius et vincentius episcopi, ut pro confugientibus ad ecclesiam,
quocumque reatu inuolutis, legem de gloriosissimis principibus mereantur, ne quis audeat eos abstrahere.
In hoc concilio legatio destinatur ad romanum et mediolanensem episcopos de paruulis qui apud haereticos
baptizati sunt, et ad imperatorem de idolorum reliquiis auferendis, et de aliis rebus quamplurimis.
Post consulatum flaui stiliconis u. c., xvi kal. iulias, carthagine, in secretario basilicae restitutae.
Cum aurelius episcopus una cum coepiscopis suis consedisset, adstantibus diaconis, aurelius episcopus dixit:
ecclesiarum dei per africam constitutarum necessitates me cum optime nouit caritas uestra, sanctissimi fratres, et
quoniam praestitit dominus ut ex aliqua parte sancti coetus uestri esset congregata praesentia, uidetur mihi ut has
easdem necessitates, quas pro sollicitudine nostra indagare potuimus, in medium proferamus; quas cum
adprobauerit uestra sinceritas, sit consequens eligendum esse unum de nostro numero consacerdotem qui,
auxiliante domino orationibus uestris, et has ipsas suscipere possit et nauiter peragendas implere, perrecturus ad
transmarinas italiae partes, ut tam sanctis fratribus et consacerdotibus nostris, uenerabili sancto fratri anastasio
sedis apostolicae episcopo, quam etiam sancto fratri venerio sacerdoti mediolanensis ecclesiae, necessitatem
ipsam ac dolorem atque inopiam nostram ualeat intimare.
Ex his enim sedibus hoc fuerat prohibitum, quo nouerint communi periculo prouidendum, maxime quia tanta
indigentia clericorum est, multae que ecclesiae ita desertae sunt, ut ne unum quidem diaconum, uel inliteratum,
habere reperiantur.
Nam de ceteris superioribus gradibus et officiis tacendum arbitror, quia, ut dixi, si ministerium diaconii facile
non inuenitur, multo magis superiorum honorum inueniri non posse certissimum est.
Et quotidianos planctus diuersarum paene emortuarum plebium iam non sustinemus, quibus nisi fuerit aliquando
subuentum, grauis nobis et inexcusabilis innumerabilium animarum pereuntium causa apud deum mansura est.
Vt parvvli apvd donatistas baptizati, in catholica clerici ordinentvr.
Vnde, quoniam superiori concilio statutum esse me cum recognoscit unianimitas uestra ut hii qui apud donatistas
paruuli baptizati sunt, nondum scire ualentes erroris eorum interitum, et posteaquam ad aetatem rationis capacem
peruenerunt, agnita ueritate, falsitatem eorum abhorrentes, ad ecclesiam dei catholicam per uniuersum mundum
diffusam, ordine antiquo, per manus impositionem recepti sunt, debere talibus suscipiendum munus clericatus
non impedire nomen erroris, cum ueram ecclesiam illorum putauerint ad fidem accedendo, et ibi christo
crediderint, et trinitatis sacramenta perceperint; quae omnia uera et sancta atque diuina esse certissimum est, et in
his omnem animae spem constitutam.
Quamquam et haereticorum praesumpta audacia ueritatis nomine palliata, haec tradere audeat quae, quoniam
simplicia sunt, ut praemonet apostolus dicendo: vnus deus, una fides, unum baptisma, et iterari non liceat, quod
semel dari oportet; anathemato nomine erroris, recipiantur per manus impositionem in unam ecclesiam
8

