Energumenis in domo dei assidentibus uictus quotidianus per exorcistas opportuno tempore ministretur.
De discordantivm oblationibvs.
Oblationes dissidentium fratrum neque in sacrario neque in gazophylacio recipiantur.
De pavpervm oppressoribvs.
Eorum qui pauperes opprimunt dona a sacerdotibus refutanda.
De his qvi oblationes defvnctorvm ecclesiis fravdant.
Qui oblationes defunctorum aut negant ecclesiis, aut cum difficultate reddunt, tanquam egentium necatores
excommunicentur.
De accvsatore vel accvsato.
Quaerendum in iudicio cuius sit conuersationis et fidei is qui accusat et is qui accusatur.
De religiosis feminis.
Vir qui religiosis feminis praeponendus est ab episcopo loci probetur.
De laicis doctoribvs.
Laicus praesentibus clericis, nisi ipsis probantibus, docere non audeat.
De mvlieribvs doctis.
Mulier quamuis docta et sancta uiros in conuentu docere non audeat.
Vt mvlieres baptizare non praesvmant.
Mulier baptizare non praesumat.
De vidvis adolescentvlis.
Viduae adolescentes, quae corpore debiles sunt, sumptu ecclesiae cuius uiduae sunt sustententur.
De clericis et vidvis.
Ad reatum episcopi pertinet uel presbyteri qui parochiae praeest, si sustentandae uitae praesentis causa
adolescentiores uiduae uel sanctimoniales clericorum familiaritatibus subiiciantur.
De vidvis.
Viduae quae stipendio ecclesiae sustentantur tam assiduae in dei opere esse debent, ut et meritis et orationibus
suis ecclesiam adiuuent.
19

