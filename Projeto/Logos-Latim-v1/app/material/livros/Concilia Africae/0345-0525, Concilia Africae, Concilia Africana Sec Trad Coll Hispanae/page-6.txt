Vt non praesvmant dvo episcopi ordinare pontificem.
Honoratus et vrbanus episcopi dixerunt: et illud nobis mandatum est, ut quia proxime fratres nostri numidiae duo
episcopi ordinare praesumpserunt pontificem, non nisi a duodecim censeatis episcoporum celebrari ordinationes.
Aurelius episcopus dixit: forma antiqua seruabitur, ut non minus quam tres sufficiant, qui fuerint a metropolitano
ordinati, ad episcopum ordinandum; praeterea, quia in tripoli forte et in arzuge interiacere uideantur barbarae
gentes; nam et in tripoli, ut asseritur, episcopi sunt quinque tantum et possunt de ipso numero forte uel duo
necessitate aliqua occupari, difficile est enim ut de quolibet numero omnes possint occurrere: numquid debet hoc
ipsum impedimento esse ecclesiasticae utilitati?
nam et in hac ecclesia, ad quam dignita est sanctitas uestra conuenire, crebro ac pene per diem dominicam
ordinandos habemus: nunquidnam frequenter potero duodecim uel decem uel non multo minus aduocare
episcopos?
sed facile est mihi duos adiungere meae paruitati uicinos: quapropter cernit me cum caritas uestra hoc ipsum
obseruari non posse.
Vt dvm episcopvs eligitvr, si contradictores habeat, qvinqve sacerdotes conveniant.
Et illud est statuendum, ut quando ad eligendum episcopum conuenerimus, si qua contradictio fuerit oborta, quia
talia facta sunt apud nos, non praesumant ad purgandum eum qui ordinandus est tres iam, sed postulentur ad
numerum supradictorum duo uel tres, et in eadem plebe cui ordinandus est discutiantur primo personae
contradicentium, postremo illa etiam quae obiciuntur pertractentur; et cum purgatus fuerit sub conspectu publico,
ita demum ordinetur.
Si hoc cum uestrae sanctitatis animo concordat, roboretur uestrae dignationis responsione.
Ab uniuersis episcopis dictum est: satis placet.
Vt per singvlos annos convenientes episcopi ad concilivm etiam de paschali solemnitate a primate svo
informentvr.
Honoratus et vrbanus episcopi dixerunt: quoniam de concilio quaedam tractata noscuntur, addimus etiam de die
paschae nobis esse mandatum ut de ecclesia semper carthaginensi, sicut praedictum est, instruamur et non sub
angusto temporis spatio.
Aurelius episcopus dixit: si sanctitati uestrae uidetur, quoniam nos spopondisse iam superius meminimus ut
singulis quibusque annis ad tractandum conueniamus, et cum conuenerimus in unum, tunc diuulgabitur sanctus
paschae dies per legatos qui adfuerint concilio.
Honoratus et urbanus episcopi dixerint: nunc de praesenti coetu petimus ut litteris prouinciam nostram de hac die
informare dignemini.
Aurelius episcopus dixit: ita fiat necesse est.
Vt non accipiat alivm episcopvm plebs qvae in dioecesim semper svbiacvit.
Epigonius episcopus dixit: multis conciliis hoc statutum est a coetu sacerdotali, ut plebes quae in dioecesibus ab
episcopis retinentur, quae episcopos nunquam habuerunt, non nisi cum uoluntate eius episcopi a quo tenentur,
proprios accipiant rectores, id est episcopos: ad uero quia nonnulli, dominatu quodam adepto, communionem
fratrum abhorrent, uel certe cum deprauati fuerint, quasi in quadam arce tyrannica sibi dominatum uindicant,
quod plerique tumidi atque stolidi aduersus episcopos suos ceruices erigunt presbyteri, uel conuiuiis sibi
6

