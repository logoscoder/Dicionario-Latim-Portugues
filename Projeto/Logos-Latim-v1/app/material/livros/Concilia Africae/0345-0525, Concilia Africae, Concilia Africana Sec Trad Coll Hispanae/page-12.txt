Vt episcopus uilem supellectilem et mensam ac uictum pauperem habeat, et dignitatis suae auctoritatem fide et
uitae meritis quaerat.
Vt episcopvs libros gentilivm non legat.
Vt episcopi libros gentilium non legant, haereticorum autem pro necessitate et tempore.
Vt episcopvs indigentivm cvram per se non habeat.
Vt episcopus gubernationem uiduarum et pupillorum aut peregrinorum non per se ipsum, sed per
archipresbyterum uel archidiaconum agat.
Vt episcopvs per testamentvm tvitionem non impendat.
Vt episcopus tuitionem testamentorum non suscipiat.
Vt episcopvs pro rebvs saecvlaribvs non litiget.
Vt episcopus nec prouocatus pro rebus transitoriis litiget.
Vt episcopvs tantvm spiritvalibvs debeat esse intentvs.
Vt episcopus nullam rei familiaris curam ad se reuocet, sed ut lectioni et orationi et uerbi dei praedicationi
tantummodo uacet.
Vt episcopvs aegrotans pro se legatvm ad synodvm mittat.
Vt episcopus ad synodum ire satis graui necessitate inhibeatur, sic tamen ut in persona sua legatum mittat,
suscepturus salua fidei ueritate quidquid synodus statuerit.
Vt episcopvs sine testimonio clericorvm et plebis clericos non institvat.
Vt episcopus absque consilio presbyterorum suorum clericos non ordinet, ita ut ciuium conniuentiam et
testimonium quaerat.
Vt episcopvs cavsas clericis praesentibvs avdiat.
Vt episcopus nullius causam audiat absque praesentia clericorum suorum, alioquin irrita erit sententia episcopi
nisi clericorum suorum praesentia confirmetur.
Vt episcopvs qvando verbvm facit, nvllvs discedat.
Sacerdote uerbum in ecclesia faciente, qui egressus de auditorio fuerit excommunicetur.
De discordantibvs episcopis.
Dissidentes episcopos si non timor dei, synodus reconciliet.
12

