Vt paenitentes mortvos efferant et sepeliant.
Mortuos ecclesiae paenitentes efferant et sepeliant.
Vt paenitentes semper genva flectant.
Paenitentes etiam diebus remissionis genua flectant.
De senibvs ecclesiae honorandis.
Pauperes et senes ecclesiae plus caeteris honorandos.
De infidelibvs pro avdienda lectione in ecclesia.
Vt episcopus nullum prohibeat ingredi ecclesiam et audire uerbum dei, siue gentilem, siue haereticum, siue
iudaeum, usque ad missam catechumenorum.
Vt qvi baptizandi svnt nomen dent.
Baptizandi nomen suum dent, et dum sub abstinentia uini et carnium ac manus impositione crebro examinantur,
baptismum percipiant.
Vt nvper baptizati caste vivant.
Neophyti aliquandiu et lautioribus opulis et spectaculis uel coniugalibus abstineant.
De catholicis qvi cavsas apvd infideles proponvnt.
Catholicus qui causam siue iustam siue iniustam ad iudicium alterius fidei iudicis prouocat, excommunicetur.
De his qui ecclesia praetermissa ad spectacvla pergvnt.
Qui die solemni praetermisso ecclesiae conuentu ad spectacula uadit, excommunicetur.
De avgvriis et incantationibvs.
Auguriis uel incantationibus seruientem a conuentu ecclesiae separandum, similiter et iudaicis superstitionibus
uel feriis inhaerentem.
De energvmenis.
Omni die exorcistae energumenis manus imponant.
Item de energvmenis.
Pauimenta domorum dei energumeni uerrant.
De victv energvmenorvm.
18

