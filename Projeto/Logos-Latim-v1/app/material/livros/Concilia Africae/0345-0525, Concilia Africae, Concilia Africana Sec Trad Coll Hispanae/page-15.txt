De clericis qvi extra necessitatem ad nvndinas vadvnt.
Clericus, qui non pro emendo aliquid in nundinis uel in foro deambulat, ab officio suo degradetur.
De vigiliis clericorvm.
Clericus, qui absque corpusculi sui inaequalitate uigiliis deest, stipendio priuatus excommunicetur.
De clericis ab officio declinantibvs.
Clericum inter tentationes ab officio declinantem uel negligentius agentem ab ipso officio remouendum.
De clerici artificio.
Clericus, quamlibet uerbo dei eruditus, artificio uictum quaerat.
De clerici vestimento et victv.
Clericus uictum et uestimentum sibi ab artificio uel agricultura absque officii sui duntaxat detrimento praeparet.
De clericis invalidis.
Omnes clerici qui ad operandum [inualidi] sunt et artificiola et litteras discant.
De clericis invidis.
Clericus inuidens fratrem profectibus donec in uitio est non promoueatur.
De clericis accvsatoribvs.
Vt episcopi accusatores fratrum excommunicent; et si emendauerint uitium, recipiant eos ad communionem, non
ad clerum.
De clericis advlatoribus et proditoribvs.
Clericus qui adulationibus et proditionibus uacare deprehenditur degradetur ab officio.
De clericis maledicis.
Clericus maledicus maxime que in sacerdotibus, cogatur ad postulandam ueniam; si noluerit, degradetur nec
unquam ad officium absque satisfactione reuocetur.
De clericis freqventer litigantibvs.
Eius qui frequenter litigat et ad accusandum facilis est testimonium nemo absque graui examine recipiat.
De discordantibus clericis.
15

