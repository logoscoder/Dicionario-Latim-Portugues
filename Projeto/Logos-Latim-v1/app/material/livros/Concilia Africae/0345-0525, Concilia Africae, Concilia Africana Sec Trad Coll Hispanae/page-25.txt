tibi: et in libro sancti iob: in manu omnis hominis signat, ut sciat omnis homo infirmitatem suam: unde etiam
daniel sanctus et iustus cum in oratione pluraliter diceret: peccauimus, iniquitatem fecimus, et caetera quae ibi
ueraciter et humiliter confitetur, ne putaretur, quemadmodum quidam sentiunt, hoc non de suis sed de populi sui
potius dixisse peccatis, posteaquam dixit: cum orarem et confiterer peccata mea et peccata populi mei domino
deo meo, noluit dicere peccata nostra, sed et populi sui dixit et sua, quoniam futuros istos qui tam male
intelligerent tanquam propheta praeuidit.
Qvod a sanctis veraciter dicatvr: dimitte nobis debita nostra.
Item placuit, ut quicunque uerba ipsa dominicae orationis ubi dicimus: dimitte nobis debita nostra, ita uolunt a
sanctis dici ut humiliter non ueraciter hoc dicatur, anathema sit.
Quis enim ferat orantem, et non hominibus sed ipsi domino mentientem, qui labiis sibi dicit dimitti uelle, et
corde dicit quae sibi dimittantur se debita non habere?
[hucusque de fide capitula contra pelagianos.
Nunc regulae tractantur ecclesiasticae].
Vt in commvnes cavsas ecclesiae generale concilivm congregari oporteat: in privatis vero cavsis speciale
vnivscvivsqve provinciae.
[Item primitus] placuit, ut non sit ultra fatigandis fratribus anniuersaria necessitas, sed quoties exegerit causa
communis, id est totius africae, undecunque ad hanc sedem pro concilio datae litterae fuerint, congregandam
esse synodum in ea prouincia ubi opportunitas persuaserit: causae autem quae communes non sunt in suis
prouinciis iudicentur.
Vt epistolas ad concilivm devocandvm metropolitanvs svbscribat et dirigat.
Placuit etiam petitu omnium episcoporum, ut epistolis omnibus de concilio dandis sanctitas tua sola subscribat.
Vt de haereticis vel infidelibvs qvidqvid in concilio constitvitvr a principe impetretvr.
Placuit, ut et illud aduersus haereticos et paganos uel eorum superstitiones legati missi de hoc a glorioso concilio,
quidquid utile praeuiderint, de gloriosissimis principibus impetrent.
Vt preces vel orationes compositae, nisi probatae fverint in concilio, non dicantvr.
Placuit etiam et illud, ut preces uel orationes, seu missae quae prophetae fuerint in concilio, seu praefationes siue
commendationes seu manus impositiones ab omnibus celebrentur: [nec aliqua ex his omnino dicantur in ecclesia,
nisi quae a prudentioribus tractata et comprobata in synodo fuerint, ne forte aliquid contra fidem uel per
ignorantiam uel per studium sit compositum].
Vt posteriores anterioribvs episcopis deferant, nec inconsvltis consvltis primatibvs svis aliqvid agere praesvmant.
Valentinus episcopus dixit: si permittit bonum patientiae uestrae, prosequor ea quae necessaria sunt
ecclesiasticae disciplinae.
Scimus enim in hac ecclesia carthaginensi inuiolate semper permansisse ecclesiasticam disciplinam, ita ut nullus
fratrum prioribus suis se aliquando auderet anteponere, sed officiis legitimis id semper exhibitum est prioribus,
quod ab insequentibus rationabiliter semper acciperetur: hunc ordinem iubeat sanctitas uestra melius uestris
interlocutionibus roborari.
25

