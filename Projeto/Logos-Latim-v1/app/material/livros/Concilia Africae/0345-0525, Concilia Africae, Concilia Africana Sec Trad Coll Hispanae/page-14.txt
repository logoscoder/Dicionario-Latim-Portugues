Presbyteri qui per dioeceses ecclesias regunt, non a quibuslibet episcopis, sed a suis, nec per iuniorem clericum,
sed aut per se ipsos aut per illum qui sacrarium tenet, ante paschae solemnitatem chrisma petant.
De obedientia diaconorvm erga presbyteros.
Diaconus ita presbyteri ut episcopi ministrum esse cognoscat.
Vt diaconvs evcharistiam presbyteri ivssv ministret.
Vt diaconus praesente presbytero eucharistiam corporis christi populo, si necessitas cogit, iussus eroget.
Vt diaconvs ivbente presbytero sedeat.
Vt diaconvs quolibet loco iubente presbytero sedeat.
Vt diaconvs coram presbytero interrogatvs respondeat.
Vt diaconus in conuentu presbyterorum interrogatus loquatur.
Vt diaconvs tempore tantvm officii albam indvat.
Vt diaconus tempore tantum oblationis et lectionis alba utatur.
De clericis qvi pro fide tentati svnt.
Clericum inter tentationes officio suo incubantem gradibus sublimandum.
De his qvi pro fide persecvtiones ab infidelibvs passi svnt.
Christianum catholicum qui pro catholica fide tribulationes patitur omni honore a sacerdotibus honorandum:
etiam et quotidianus uictui ei ministretur.
De tonsvra clericorvm.
Clericus nec comam nutriat, nec barbam radat.
De habitv clericorvm.
Clericus professionem suam etiam habitu et incessu probet, et ideo nec uestibus nec calceamentis decorem
quaerat.
De continentia clericorvm.
Clericus cum extraneis mulieribus non habitet.
De incessv clericorvm.
Clericus per plateas et andronas nisi certa et maxima officii sui necessitate non ambulet.
14

