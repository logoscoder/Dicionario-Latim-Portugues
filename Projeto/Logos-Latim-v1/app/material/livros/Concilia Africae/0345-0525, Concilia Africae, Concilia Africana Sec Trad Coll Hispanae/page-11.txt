Qvemadmodvm acolythi fiant.
Acolythus cum ordinatur, ab episcopo quidem doceatur qualiter se in officio suo agere debeat, sed ab
archidiacono accipiat cereoferarium cum cereis, ut sciat se ad accendenda ecclesiae luminaria mancipari; accipiat
et orciolum uacuum ad suggerendum uinum in eucharistiam sanguinis christi.
Qvaliter exorcistae fiant.
Exorcista cum ordinatur, accipiat de manu episcopi libellum in quo scripti sunt exorcismi, dicente sibi episcopo:
accipe et commenda, et habeto potestatem imponendi manus super energumenos, siue baptizatum, sue
catechumenum.
Qvaliter lectores fiant.
Lector cum ordiantur, faciat de illo uerbum episcopus ad plebem indicans eius fidem ac uitam atque ingenium;
post haec spectante plebe tradat ei codicem de quo lecturus est, dicens ad eum: accipe et esto uerbi dei relator,
habiturus, si fideliter et utiliter impleueris officium, partem cum eis qui uerbum dei ministrauerunt.
Qvaliter ostiarii.
Ostiarius cum ordinatur, postquam ab archidiacono instructus fuerit qualiter in domo dei debeat conuersari, ad
suggestionem archidiaconi tradet ei episcopus claues ecclesiae de altario dicens: sic age quasi redditurus deo
rationem pro his rebus quae istis clauibus recluduntur.
Qvaliter psalmistae.
Psalmista, id est cantor, potest absque scientia episcopi sola iussione presbyteri officium suscipere cantandi,
dicente sibi presbytero: vide quod ore cantas corde credas, ut quod corde credis operibus probes.
Qvaliter virgo sanctimonialis.
Sanctimonialis uirgo cum ad consecrationem suo episcopo offertur, in talibus uestibus applicetur, qualibus
semper usura est, professioni et sanctimoniae aptis.
Qvales vidvae vel sanctimoniales ad baptismi ministerivm ordinentvr.
Viduae uel sanctimoniales quae ad ministerium baptizandarum mulierum eliguntur, instructae sint ad officium,
ut possint aperto et sano sermone docere imperitas et rusticas mulieres tempore quo baptizandae sunt, qualiter
baptizatori ad interrogata respondeant, et qualiter accepto baptismate uiuant.
Qvaliter sponsi benedicantvr.
Sponsus et sponsa cum benedicendi sunt a sacerdote, a parentibus suis uel a paranymphis offerantur, qui cum
benedictionem acceperint, eadem nocte pro reuerentia ipsius benedictionis in uirginitate permaneant.
De cellvla sacerdotis.
Vt episcopus non longe ab ecclesia hospitiolum habeat.
De victv et habitv sacerdotis.
11

