Aurelius episcopus dixit: sermonem meum, admittite, fratres: contingit nonnunquam ut postulentur ab ecclesiis
quae praepositis egent uel presbyteris uel episcopis, et tamen statutorum id sequor, ut conueniam episcopum eius
atque ei inculcem quod eius clericus a qualibet ecclesia postuletur: sed forte in hodie non reluctati sunt et ne
quando contingat ut reluctentur cum fuerint a me in hac causa postulati, quem scitis multarum ecclesiarum et
ordinandorum curam sustinere.
Iustum est ergo, ut quemlibet consacerdotum conueniam cum duobus e consortio nostro uel tribus testibus: si
uero indeuotus exstiterit, quid censet charitas uestra faciendum?
ego enim cunctarum ecclesiarum dignatione dei, ut scitis, sollicitudinem sustineo.
Numidius episcopus dixit: fuit haec semper licentia huic sedi, ut unde uellet et de cuius nomine fuisset
conuentus, pro desiderio cuiusquam ecclesiae, ordinaret episcopum.
Epigonius episcopus dixit: bonitas sequestrat possibilitatem, minus enim praesumis, frater, cum te bonum et
clementem omnibus reddis; habes enim hoc in arbitrio: satis est ut satisfaciat personae uniuscuiusque episcopi in
prima tantummodo conuentione; si autem, quod licet huic sedi, uindicandum sibi fuerit arbitratus, necesse habes
tu omnes ecclesias suffulcire: unde tibi non potestatem damus, sed tuae assignamus, ut liceat uoluntati tuae et
semper tenere quem uoles, ut prepositos plebibus uel ecclesiis constituas qui postulati fuerint, et unde uoles.
Postumianus episcopus dixit: deinde qui unum habuerit, numquid debet illi unus ipse presbyter auferri?
aurelius episcopus dixit: sed episcopus unus esse potest, per quem dignatione diuina presbyter multi constitui
possint; unus autem episcopus difficile inuenitur constituendus: quapropter si necessarium episcopus quis
habuerit presbyterum, et unum, ut dixisti, frater, habuerit, etiam ipsum ad promotionem dare debebit.
Postumianus episcopus dixit: ergo, si habet alius abundantes clericos, debet mihi alia plebs subuenire?
aurelius episcopus dixit: sane, quomodo tu ecclesiae alteri subueneris, persuadebitur illi qui plures habet clericos,
ut unum tibi ordinandum largiatur.
Vt episcopvs in diocesi factvs solam eam teneat plebem in qva exstitit ordinatvs.
Honoratus et vrbanus episcopi dixerunt: audiuimus constitutum ut dioceses non mereantur episcopos accipere,
nisi consensu eius sub quo fuerant constitutae; sed in prouincia nostra, cum aliqui forte in diocesi concedente eo
episcopo in cuius potestate fuerant constitutae ordinati sunt episcopi, etiam dioceses sibi uindicare: hoc et corrigi
caritatis uestrae iudicio et inhiberi debet de cetero.
Epigonius episcopus dixit: singulis episcopis seruatum est quod decebat, ut ex massa diocesium nulla carperetur
ut proprium episcopum habuisset, nisi ipse consensum adhibuisset concedendi.
Sufficiat enim si consenserit, ut eadem diocesis permissa proprium tantum episcopum habeat, ceteras sibi non
uindicet dioceses, quae excepta de fasce multarum sola meruit honorem episcopatus suscipere.
Aurelius episcopus dixit: non dubito caritati uestrae omnium placere eum in diocesi, concedente episcopo qui
matricem tenuit, solam eamdem retinere plebem in qua fuerit ordinatus.
Vt praeter scriptvras canonicas nihil in ecclesia legatvr svb nomine divinarvm scriptvrarvm.
Sunt autem canonicae scripturae, id est: genesis. Exodus. Leuiticus. Numeri. Dueteronomium. Iesu naue.
Iudicum. Ruth. Regnorum libri iv. Paralipomenon libri ii. Iob. Psalterium dauidicum. Salomonis libri quinque.
Libri duodecim prophetarum. Esaias. Ieremias. Ezechiel. Daniel. Tobias. Iudith. Esther. Esdrae libri ii.
8

