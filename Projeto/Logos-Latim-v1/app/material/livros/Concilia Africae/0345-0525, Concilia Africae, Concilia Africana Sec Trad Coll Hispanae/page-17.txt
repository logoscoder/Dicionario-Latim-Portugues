Clericus haereticorum uel schismaticorum tam conuiuia quam sodalitates aequaliter uitet.
De conventicvlis haereticorvm.
Conuenticula haereticorum non ecclesias, sed conciliabula appellanda.
Neqve cvm haereticis psallendvm.
Cum haereticis neque orandum neque psallendum.
De his qvi commvnicaverint cvm excommvnicato.
Qui communicauerit uel orauit cum excommunicato, siue clericus siue laicus, excommunicetur.
De paenitentivm lege.
Vt sacerdos paenitentiam implorandi absque personae acceptione paenitentiae leges iniungat.
De negligentioribvs paenitentibvs.
Vt negligentiores paenitentes tardius recipiantur.
De poscentibvs paenitentiam si postea obmvtescant.
Is qui paenitentiam in infirmitate positus petit, si casu dum ad eum sacerdos inuitatus uenit, oppressus infirmitate
obmutuerit uel in phrenesim uersus fuerit, dent testimonium qui eum audierunt et accipiat poenitentiam; et si
continuo creditur moriturus, reconcilietur per manus impositionem et infundatur ori eius eucharistia: si
superuixerit, admoneatur a supradictis testibus petitioni sua satisfactum, et subdatur statutis paenitentiae legibus,
quandiu sacerdos qui paenitentiam dedit probauerit.
De paenitentibvs.
[Poenitentes qui in infirmitate sunt, uiaticum accipiant].
Item de paenitentibvs.
Paenitentes qui in infirmitate uiaticum eucharistiae acceperint non se credant absolutos sine manus impositione,
si superuixerint.
De paenitentibvs si casv aliqvo morantvr.
Paenitentes, qui attente leges paenitentiae exequuntur, si casu in itinere uel in mari mortui fuerint ubi eis
subueniri non potuit, memoria eorum et orationibus et oblationibus commendetur.
De manvs impositione svper paenitentes.
Omni tempore ieiunii manus paenitentibus a sacerdotibus imponatur.

17

