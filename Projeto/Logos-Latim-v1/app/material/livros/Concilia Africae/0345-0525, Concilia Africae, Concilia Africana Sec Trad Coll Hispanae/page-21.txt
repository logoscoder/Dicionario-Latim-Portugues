De clericis pro crimine svo damnatis, vt a qvolibet non defensentvr.
Et illud [statuendum], ut si quis cuiuslibet honoris clericus iudicio episcoporum quocunque crimine fuerit
damnatus, non liceat eum siue ab ecclesiis quibus praefuit, siue a quolibet homine defensari, interposita poena
damni, pecuniae atque honoris, a quo nec aetatem nec sexum excusandum esse praecipiant.
De sacerdotibvs et levitis vt ab vxoribvs se contineant.
Praeterea cum de quorumdam clericorum quamuis erga uxores proprias incontinentia referretur, placuit
episcopos, presbyteros et diaconos secundum priora statuta etiam ab uxoribus continere: quod nisi fecerint ab
ecclesiastico remoueantur officio: ceteros autem clericos ad hoc non cogi, sed secundum uniuscuiusque
consuetudinem obseruari debere.
De rebvs ecclesiae inconsvlto metropolitano episcopo non alienandis.
Placuit etiam ut rem ecclesiae nemo uendat: quod si aliqua necessitas cogit, hanc insinuandam esse primati
prouinciae, ut cum statuto numero episcoporum utrum faciendum sit arbitretur; quod si aliqua necessitas cogit
hanc insinuandam esse primati prouinciae ut cum statuto numero utrum faciendum sit arbitretur.
Quod si tanta urget necessitas ecclesiae ut non possit ante consulere, saltem post factum curet hoc statim agere
uel uicinis episcopis hoc antea indicare et ad concilium referre easdem ecclesiae necessitates.
Quod si non fecerit, reus concilii uenditor teneatur.
Vt nvllvs episcopvs relicta cathedra in dioecesi resideat.
Rursum placuit ut nemini sit facultas, relicta principali cathedra, ad aliquam in dioecesi constitutam se conferre
uel in re propria diutius quam oportet constitutum curam uel frequentationem propriae cathedrae negligere.
De his qvi nvllo testimonio se baptizatos novervnt, vt baptizentvr.
Item placuit de infantibus, quoties non inueniuntur certissimi testes qui eos baptizatos esse sine dubitatione
testentur, neque ipsi sunt per aetatem idonei de traditis sibi sacramentis respondere, absque ullo scrupulo eos
esse baptizandos, ne ista trepidatio eos faciat sacramentorum purgatione priuari.
Hinc etiam legati maurorum fratres nostri consuluerunt, quia multos tales a barbaris redimunt.
De tempore paschali sev concilii.
Item placuit ut dies uenerabilis paschae formatarum subscriptione omnibus intimetur.
Dies uero concilii x kalendas nouembris seruetur, et scribendum ad singularum quarumque prouinciarum
primates ut quando apud se concilium congregant istum diem non impediant.
De intercessoribvs ne cathedram morientis episcopi div retineant sed infra annvm sacerdotem provideant.
Item constitutum est ut nulli intercessori licitum sit cathedram cui intercessor datus est, quibuslibet populorum
studiis uel seditionibus retinere, sed dare operam ut intra annum eisdem episcopum prouideat.
Quod si neglexerit, anno exempto interuentor alius tribuatur.
21

