Vt episcopi uel clerici in eos qui catholici christiani non sunt.
Etiam si consanguinei fuerint, per donationes rerum suarum nihil conferant.
Vt clerici filios svos a sva potestate exire non sinant, nisi aetate et moribvs comprobatis.
Vt episcopi uel clerici filios suos a sua potestate per mancipationem exire non sinant, nisi de moribus eorum
fuerint et de aetate securi, ut possint ad eos iam propria pertinere peccata.
Vt clerici non sint condvctores vel negotiatores.
Item placuit, ut episcopi, praesbyteri et diaconi uel clerici non sint conductores aut procuratores priuatorum,
neque ullo turpi uel inhonesto negotio uictum quaerant, quia respicere debent scriptum esse: nemo militans deo
implicat se negotiis saecularibus.
Vt clericvs non sit vsvrarivs.
Vt nullus clericorum amplius recipiat, quam cuiquam quod accommodauerit: si pecuniam, pecuniam accipiat: si
speciem, speciem: quantum dederit accipiat: et quidquid aliud, tantum quantum dederit.
Vt cvm clericis extraneae feminae non cohabitent.
Vt cum omnibus omnino clericis extraneae feminae non cohabitent, sed solae matres, auiae et materterae, amitae,
sorores et filiae fratrum aut sororum, et quaecumque ex familia domestica necessitate, etiam antequam
ordinarentur, iam cum eis habitabant, uel si filii eorum iam ordinatis parentibus uxores acceperunt, aut seruis non
habentibus in domo ducant, aliunde ducere necessitas fuerit.
Vt clerici non ordinentvr nisi omnes qvi cvm svnt fideles extiterint.
Vt episcopi et praesbyteri et diaconi non ordinentur priusquam omnes qui sunt in domo eorum christianos
catholicos fecerint.
Vt clerici cvm ad pvbertatem venerint avt conivgivm avt castitatem profiteantvr.
Placuit ut lectores, cum ad annos pubertatis uenerint, cogantur aut uxores ducere aut continentiam profiteri.
Vt plebes alienas alivs episcopvs non vsvrpet.
Placuit ut a nullo episcopo usurpentur plebes alienae, [nec aliquis episcoporum supergrediatur in diocesim
collegae sui].
Vt nvllvs episcopvs alienvm clericvm avdeat retinere vel ordinare.
Vt clericum alienum, nisi concedente eius episcopo, nemo audeat retinere uel promouere in ecclesia sibi credita:
clericorum autem nomen etiam lectores [et psalmistae et ostiarii] retinent.
Vt nvllvs clericvs, fverit vitae probabilis.

3

