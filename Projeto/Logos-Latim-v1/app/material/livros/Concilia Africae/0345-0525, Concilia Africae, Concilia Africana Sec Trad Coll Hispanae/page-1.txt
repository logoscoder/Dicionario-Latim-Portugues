0345-0525- Concilia Africae - Concilia Africana sec trad coll Hispanae
Concilia Africae 345-525 - Concilia Africana sec. trad. coll. Hispanae
Caesario et attico uu. cc. conss., v kal. septembris, carthagine in secretario basilicae restitutae, cum aurelius
episcopus una cum coepiscopis suis consedisset, adstantibus diaconibus, [constituta sunt haec quae in praesenti
concilio definita sunt].
Vt comprovinciales episcopi pascha svvm primatem inqvirant.
Placuit igitur [in principio] propter errorem qui saepe solet oboriri, ut omnes africae prouinciae episcopi
obseruationem diei paschalis ab ecclesia carthaginense curent accipere.
Vt per singvlos annos concilivm fiat.
[Similiter] placuit ut propter causas ecclesiasticas, quae ad perniciem plebium saepe ueterescunt, singulis
quibusque annis concilium conuocetur, ad quod omnes prouinciae quae primas sedes habent de conciliis suis
binos aut quantos elegerint episcopos legatos mittant; ut et minus inuidiosi minus que hospitibus sumptuosi
existant, et in congregato conuentu plena possit esse auctoritas; de tripoli autem propter inopiam episcoporum
unus episcopus ueniat.
Vt episcopvs privsqvam ordinetvr canones agnoscat.
Item placuit ut ordinandis episcopis uel clericis prius ab ordinatoribus suis decreta conciliorum auribus eorum
inculcentur, ne se aliquid contra statuta concilii fecisse paeniteant.
Vt levitae et virgines ante viginti qvinqve annos non consecrentvr.
Item placuit ut ante uiginti quinque annos aetatis nec [diacones] ordinentur nec uirgines consecrentur; et ut
lectores populum non salutent.
Vt sacramentvm catechvmenis non praebeatvr.
Item placuit, ut etiam per solemnissimos paschales dies sacramentum catechumenis non detur, nisi solitum salis;
quia si fideles per illos dies sacramenta non mutant, nec catechumenos oportet mutare.
Vt mortis baptismvs vel evcharistia non detvr.
Item placuit ut corporibus defunctorum eucharistia non detur; dictum est enim a domino; accipite et edite;
cadauera autem nec accipere possunt nec edere.
Deinde cauendum est ne mortuos etiam baptizari posse fratrum infirmitas credat, [quibus] nec eucharistiam dari
animaduerterit.
Vt si episcopvs accvsatvr, vbi vel infra quod tempvs examinetvr.
Aurelius episcopus dixit: quisquis episcoporum accusatur, ad primatem prouinciae ipsius causam deferat
accusator, nec a communione suspendatur cui crimen intenditur, nisi ad causam suam dicendam primae sedis
litteris euocatus die statuta minime occurrerit, hoc est intra spatium mensis ex ea die qua eum litteras accepisse,
constiterit: quod si aliquas ueras necessitatis causas probauerit, quibus eum occurrere non potuisse manifestum
1

