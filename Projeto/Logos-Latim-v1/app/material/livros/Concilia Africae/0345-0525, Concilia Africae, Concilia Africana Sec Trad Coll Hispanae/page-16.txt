Discordantes clericos episcopus uel ratione uel potestate ad concordiam trahat: inobedientes synodus per
audientiam damnet.
De clericis tvrpiloqvis vel vagis.
Clericum scurrilem et uerbis turpibus iocularem a officio retrahendum.
De clericis per creatvras ivrantibvs.
Clericum per creaturas iurantem acerrime obiurgandum; si perstiterit in uitio, excommunicandum.
De clericis sanis ieivnia pollventibvs.
Clericum qui tempore indicti ieiunii absque ineuitabili necessitate ieiunium rumpit minorem habendum:
[districte coerceatur].
De clericis inter epvlas cantantibvs.
Clericum inter epulas cantantem acerrime obiurgandum; si perstiterit in uitio excommunicandum.
De his qvi stvdiose dominico die ieivnant.
Qui dominico die studiose ieiunat non credatur catholicus.
De pascha vno tempore celebranda.
Paschae solemnitas uno die et tempore celebranda.
Vt clericvs recvrrat ad synodum.
Clericus, qui episcopi circa se districtionem iniustam putat, recurrat ad synodum.
De seditionariis clericis.
Seditionarios nunquam ordinandos clericos, sicut nec usurarios uel iniuriarum suarum ultores.
De paenitentibvs ordinatis.
Ex paenitentibus quamuis bonus clericus non ordinetur; si per ignorantiam episcopi factus fuerit, deponantur a
clero, quia ordinationis tempore non prodidit se fuisse paenitentem: si autem sciens episcopus ordinauerit, etiam
ipse ab episcopatus sui ordinandi duntaxat potestate priuetur.
De episcopis damnatis.
Simili sententiae subiacebit episcopus si sciens ordinauerit clericum eum qui uiduam aut repudiatam uxorem
habuit uel secundam.
De clericorum conviviis.
16

