Si autem hoc per tumultus populares non sinitur, plebes tamen admoneantur, ne illa loca frequentent, ut qui recte
sapiunt nulla ibi superstitione deuincti teneantur.
Et omnino nulla memoria martyrum probabiliter acceptetur, nisi ubi corpus aut aliquae reliquiae sunt, aut origo
alicuius habitationis uel passionis fidelissima origine traditur.
Nam quae per somnia et per inanes quasi reuelationes quorumlibet hominum ubicumque constituuntur altaria
omnimodo improbentur.
De idolatriis destrvendis.
Item placuit ab imperatoribus gloriosissimis peti ut reliquiae idolatriae non solum in simulacris sed in
quibuscumque locis uel lucis uel arboribus omnimodo deleantur.
[Aurelius episcopus ecclesiae carthaginensis his supra compraehensis in nostro concilio statutis subscripsi.
Similiter septuaginta tres episcopi subscripserunt].
Gloriosissimis imperatoribus arcadio v et honorio augusto v conss., vi kalendas septembris.
In ciuitate mileuitana in secretario ipsius.
Cum aurelius episcopus ecclesiae carthaginis in concilio uniuersali consedisset, astantibus diaconibus, aurelius
episcopus dixit: quoniam ecclesiae sanctae unum est corpus, omnium que membrorum caput est unum, factum
est uolente domino ut ad hanc ecclesiam ueneremus dilectionis et fraternitatis gratia inuitati: unde quaeso
caritatem uestram, quia ita credendum est quod noster accessus ad uos nec superfluus nec insuauis est cunctis;
[ideo que pariter quaedam de causis fidei, unde nunc quaestio pelagionorum imminet, in hoc coetu sanctissimo
primitus tractentur, deinde subsequantur et aliqua quae disciplinae ecclesiasticae necessaria existunt].
Contra pelagianos qvi dicvnt etiam sine peccato mori potvisse adam.
[Placuit igitur omnibus episcopis, qui fuerunt in hac sancta synodo, constituere haec quae in praesenti concilio
definita sunt] ut quicunque dicit adam primum hominem mortalem factum, ita ut siue peccaret siue non peccaret
moreretur in corpore, hoc est de corpore exiret non peccati merito sed necessitate naturae, anathema sit.
Qvod ivxta apostoli testimonivm etiam parvvli qvi nihil peccati adhvc commiservnt omnes in peccatorvm
remissionem veraciter baptizentvr.
Item placuit, ut quicunque paruulos recentes a uteris matrum baptizandos negat aut dicit in remissionem quidem
peccatorum eos baptizari, sed nihil ex adam trahere originalis peccati quod lauacro regenerationis expietur, unde
fit consequens ut in eis forma baptismatis in remissionem quidem peccatorum non uera sed falsa intelligatur,
anathema sit.
Quoniam non aliter intelligendum est quod ait apostolus: per unum hominem peccatum intrauit in mundum et
per peccatum mors, et ita in omnes homines mors pertransiit in quo omnes peccauerunt: nisi quemadmodum
ecclesia catholica ubique diffusa semper intellexit.
Propter hanc enim regulam fidei etiam paruuli, qui nihil peccatorum in semetipsis adhuc committere potuerunt,
ideo in peccatorum remissionem baptizantur, ut in eis regeneratione mundetur quod generatione traxerunt.
Qvod gratia dei non solvm peccata dimittat, sed etiam adivvet ne committantvr.
23

