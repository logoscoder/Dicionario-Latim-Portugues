0345-0525- Concilia Africae - Sylloge Canonum Africanorum [Coll Laureshamensis]
Concilia Africae 345-525 - Sylloge canonum Africanorum coll. Laureshamensis
Item ex concilio carthaginensi sub aurelio epo. xlvii ut prsbt. a quinque epis. audiatur, diac. a tribus xlviii.
Sane ut quisquis eporum. seu clericorum, cum in ecclesia ei fuerit crimen institutum uel ciuilis causa fuerit
commota, si relicto ecclesiastico iudicio publicis iudiciis purgari uoluerit, etiamsi pro illo fuerit prolata sententia,
locum suum amittat: hoc in criminali.
In ciuili uero perdat quod euicit, si locum suum obtinere maluerit.
Xlviiii. Sane et illud: si ex consensu partium qui electi fuerint iudices etiam a pauciore numero quam constitutum
est non liceat prouocari.
Li. Vt epi. et prsbi. et diac. non sint conductores aut procuratores priuatorum neque ullo turpi uel inhonesto
negutio uictum quaerat.
Lii. Vt lectores, cum ad annos pubertatis uenerint, cogantur aut uxores ducere aut continentiam profiteri.
Liii. Vt clericus, si commodauerit pecuniam, pecuniam accipiat; si uero speciem, eandem speciem, quantum
dederit, accipiat.
Lxiiii. Vt ante xxv aetatis annos nec clerici ordinentur nec uirgines consecrentur.
Lxvi. Vt corporibus defunctorum eucharistia non detur.
Dictum est enim a dno.: accipite et edite.
Cadauera autem nec accipere possunt nec edere.
Lxx. Vt quisquis eporum. accusatur, ad primatem prouintiae ipsius causam deferat accusator nec a communione
suspendatur cui crimen intenditur nisi ad causam suam dicendam prime sedis litteris euocatus minime occurrerit,
hoc est intra spacium mensis ex ea die qua eum litteras accepisse constiterit.
Quod si aliquas ueras necessitates causas probauerit, quibus eum occurrere non potuisse manifestatum sit, causae
suae dicende intra alterum mensem integram habeat facultatem.
Vero tamen post mensem secundum non communicet donec purgetur.
Si autem ad concilium uniuersale anniuersarium occurrere uoluerit ut uel ibi causa eius terminetur, ipse in se
damnationis sententiam dixisse iudicetur.
Tempore sane quo non communicat nec in plebe sua communicet.
Accusator autem eius, si numquam diebus causae dicendae defuerit, restituto in communione epo. ipse
remoueatur, ita tamen ut nec ipsi adimatur facultas causae peragendae, si se ad diem occurrere non noluisse, sed
non potuisse probauerit.

1

