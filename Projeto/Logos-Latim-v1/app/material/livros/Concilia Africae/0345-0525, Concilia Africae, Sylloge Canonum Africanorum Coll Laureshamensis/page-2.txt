Lxxii. Si autem prsbi. uel diaconi fuerint accusati, adiuncto sibi ex uicinis locis legitimo numero colligarum,
idest in prsbi. nomine quinque, diaconi duo, epi. ipsorum causam discutiant, eadem dierum et dilationum et a
communione remotionem et discussione personarum inter accusatores et eos qui accusant forma seruata.
Reliquorum autem causas etiam solus eps. loci cognuscat et finiat.
Lxxiii. Sane quisquis eporum. seu clericorum cum in ecclesia ei crimen fuerit institutum uel ciuilis causa fuerit
commota, si relicto ecclesiastico iudicio publicis iudiciis purgari uouerit, etiam si pro illo prolata fuerit sententia,
locum suum amittat: hoc in criminali.
In ciuili uero perdat quod euicit, si locum suum obtinere malluerit.
Cui enim ad eligendos iudices undique eclesiae pateat auctoritas, ipse se indignum fraterno consortio iudicat qui
de uniuersa eclesia male sentiendo saeculare de iudicio poscit auxilium, cum priuatorum christianorum causas
apostolus ad eclesiam deferri atque ibi determinari praecipiat.
Lxxiiii. Hoc etiam placuit ut a quibuscumque iudicibus ecclesiasticis ad alios iudices eclesiasticos ubi est maior
auctoritas fuerit prouocatum, non eis obsit quorum fuerit soluta sententia, si conuinci non potuerint uel inimico
animo iudicasse uel aliqua cupiditate aut gratia deprauati.
Lxxv. Sane si ex consensu partium iudices electi fuerint, etiam a pauciore numero quam constitutum est non
liceat prouocari.
Lxxx. Vt epi. et prsbi. et diaconi non sint conductores aut procuratores priuatorum neque ullo turpi uel inhonesto
negutio uictum quaerant.
Lxxxiii. Vt lectores cum ad annos pubertatis uenerint, cogantur aut uxores ducere aut continentiam profiteri.
Lxxxiiii. Vt clericum alienum nisi concedente epo. suo nemo audeat uel retinere uel promouere in eclesiam sibi
creditam.
Clericorum autem nomen etiam lectores retinent.
Vt nullus ordinetur nisi probatus uel episcoporum examine uel populi testimonio.
Lxxxv. Vt nemo in praecibus uel patrem pro filio uel filium pro patre nominet et cum altari adsistitur semper ad
patrem dirigatur oratio.
Et quicumque sibi praeces aliunde discribet, non eis utatur, nisi prius eas cum instructioribus fratribus contulerit.
Lxxxvi. Vt nullus clericorum amplius recipiat quam cuiquam commodauerit, si pecuniam det pecuniam, si uero
speciem, speciem, et tantum quantum debet.
Xcii. Vt clereci edendi uel bibendi causa tabernas non ingrediantur nisi peregrinationis necessitate.
Xcviii. Vt prsbt. non consulto epo. uirgines non consecret, crisma uero numquam conficiat.
C. Vt clerici in aliena ciuitate non inmorentur nisi causas eorum iustas eps. loci uel prsbi. locorum peruiderent.
Ci. Vt praeter scripturas canonicas nihil in eclesias legatur sub nomine diuinarum scripturarum.
De libris canonicis.
2

