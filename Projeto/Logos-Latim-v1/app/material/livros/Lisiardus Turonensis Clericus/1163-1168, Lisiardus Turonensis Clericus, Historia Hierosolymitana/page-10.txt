quod intra moenia sua portum habeat peroptimum: refundente se usque ad medium urbis mari gratissimoque refluxu
ibidem navium stationem continente. Res hostium omnes Christianis in praedam cesserunt, de ipsis hostibus occisis
pluribus, quibusdam etiam vivere permissis. Eodem anno, aestivo jam tempore transacto, Boamundus Antiochiae
principatum [1609D] Tancredo collegae ex integro committens, ipse cum paucis Apuliam petit, raro satis evectus
navigio, ut quantamcunque posset de transmarinis sibi partibus militiam contrahens, secum reduceret. Transfretavit
cum eo et Hierosolymorum Patriarcha venerabilis Daimbertus; Romamque petens, cum ad sedem suam cum autoritate
Romani Pontificis reverteretur, in itinere obiit Peregrinus. In cujus loco rex et populus Hierosolymorum domnum
Arnulfum, longe ante electum, sibi praesulem tunc confirmaverunt. Sequente anno, hoc est, ab incarnatione Domini
1105, Raimundo comite in oppido suo, haud longe a Tripoli, defuncto, nepos ipsius Guillelmus, cognomento Jordanus,
comitatum defuncti [1610A] suscepit regendum. Tancredo quoque principatum ministrante Antiochenum, rex Calipti,
Rodoan nomine, cum copioso nimis exercitu bellum ei intulit; eumque cum Antiochenis, paucis quidem, sed Christi
virtute robustis, in praelium contra se convenire coegit. Denique pugna commissa Calipteni victi, victores fuerunt
Antiocheni: Christo Domino pugnante pro fidelibus suis, suosque et ipsorum hostes tam mirabiliter propugnante, ut
quamvis parvissimus esset Christianorum exercitus, interemptorum tamen ab eo non fuerit numerus perfidorum. Ita
quos ad praeliandum contra Christum et sua multitudo, et raritas invitaverat Christianorum, Christi virtutem dum nolunt
cognoscere fide, non ignorare coguntur in sua blasphemi confusione. [1610B] Glorificatus ita Christus in Antiochenis,
quam mirabiliter et in Hierosolymitis glorificari dignatus sit, eodem anno, prosequamur. Admiralius namque
Babylonis, Christianorum in terra Sancta raritate comperta, Semelmuch militiae suae principem, Ascalonam cum
quindecim millibus transmisit armatorum: hoc eis in praeceptis dans, ut exterminata penitus de terris illis et gente
Christiana et nomine, etiam sacratissimum illud Christi Domini Sepulcrum effoderent impiis manibus, et minutatim
dispergerent: «ne ultra, inquit, amore sepulcri conveniant illuc de Occidentalibus regnis cultores Sepulti.» Unde et
conjurare fecit eos quos ad exsequendum tantae impietatis satellitium direxit: «nec terga eos unquam vertere in bello;
nec nisi [1610C] patrata Christianorum eversione ultra redire.» Audita rex et Christiani tam obstinata hostium
malignitate, omnes de toto regno suo arma ferre valentes apud Joppen conveniunt, paucissimis ad murorum custodiam
per loca singula relictis. Diutius tamen et illi Ascalonae, et isti Joppe congregati callebant, nec illi istos, nec illos isti
expetentes. Prorupit tandem adversus piorum populum protervia saeviens impiorum; et Babylonii de Ascalona, de
Joppe Christiani apud Ramulam convenerunt. Ibi rex et sui in extrema anxietate positi, misso ad Patriarcham et reliquos
qui Hierosolymis remanserant legato, obnoxius flagitant, ut sibi divinum in necessitate non cessent auxilium implorare,
scientes [1610D] crastina die bellum sine dubio futurum. Quo cognito Patriarcha clerum totum et omnem convocans
plebem, praelii diem et commune periculum insinuat, de flagitanda Christi misericordia commonet; hortatur ea die et
sequenti jejuniis, precibus et eleemosinis devotius insistendum, ut rege et suis pugnantibus gladiis, ipsi orationum et
eleemosynarum melioribus compugnarent armis: «maxime, inquit, visitationibus aegrotorum, pauperum misericordiis,
Deum nobis facere satagamus propitum: talibus enim hostiis promeretur Deus:» et sicut Scriptura dicit alibi:
«Benedictionem post se num relinquit?» (Joel. II, 14.) «Et ego, ait patriarcha, nocte proxima Ramulam, si potero, Deo
volente, proficiscar, istis quos videtis fere et fratribus comitatus, singularem [1611A] Christiani populi spem et virtutem
nobiscum illuc deferentes, pretiosissimae crucis Christi tropaeum.» Primo diluculo pervenerunt Ramulam nocturni
viatores, patriarcha et sui, Hierosolymitis Ecclesias tota nocte et sequenti Dominica die frequentantibus,
incedentibusque nudis pedibus, et ante Deum plorantibus; nihilque prorsus omittentibus unde sibi divinam conciliari
posse sperarent misericordiam. Rex et sui, patriarchae et gloriosae crucis praesentia exhilarati admodum et roborati,
concurrunt ad presbyteros, et omnes singuli confitentes peccata sua, et se ad excipiendam fideliter mortem
praeparantes, Dominici corporis et sanguinis perceptione muniti. Quibus sollicite praemissis, ordinantur ad pugnam; et
procedunt per acies vix quingenti [1611B] milites et pedites duo millia, adversus quindecim millia Saracenorum, vix
quatuor a Ramula milliariis castra metatos; parantesque cum minore exercitus parte Ramulam adire, majorem vero
mittere Joppen, quam vacuam defensoribus sperabant, se posse praeoccupare. Verum cum regem et Christianorum
exercitum tam audacter contra se, tam mane viderent procedere, dissipata quam frustra machinabantur versutia
reglobati, potius de committendo praelio statim coacti sunt tractare. Ordinatis ergo et ipsi agminibus suis, adversus
procedentes procedunt audacter, de multitudine confisi: Christiani, de Christo potius confidentes, quam de numero:
more suo exclamantes, «Christus vincit, Christus regnat, Christus imperat,» certamen ineunt [1611C] animosi;
acclamantes Saracenos, et totis viribus oppugnantes impetunt; validissimosque, alii in alios excursus faciunt. Conantur
circumvallare paucissimos plurimi; et maxime Turci a tergo girantes, concludere et sagittis sternere, in antepositos
oppugnatores intentos, nituntur Christianos. Quod cernens rex cum acie sua, totum se periculo exponit, Turcis se
cordatissime opponit, eosque recto* Ecclesiae Deo juvante compellit fortissimo impetu dissipatos. Inde se in majores
confertioresque Arabum et Aethiopum phalanges immergit, creberrimisque atque validissimis incursibus densissimos
tandem, Deo miserante, hostium cuneos perrumpit, peremptis* alios in fugam vertit. Fugiunt usque Ascalonam,
[1611D] qui evadere potuerunt: insequuntur fugitantes conglobati post eos Christiani, atque ipsum Ascalonae
Ammiratum Gemelmuch in primis occidunt. Cujus morte comperta, Semelmuch princeps militiae regis Babylonis,
consuluit vitae suae fuga, amissa penitus spe victoriae de pugna, malens vivere perjurus, quam exsecrandi sacramenti
fide perire. Sequuntur ducis exemplum qui possunt; et sacramentum, vitae postponunt, sicut dictum est, qua vel quo
quisque poterat fugitantes. Ammiratus olim Acaronita captus et reservatus a rege, postmodum viginti millibus aureis est
redemptus. Aethiopes, quoniam nequiverant fugere, in campo fere omnes trucidati perierunt. Denique quatuor millia

