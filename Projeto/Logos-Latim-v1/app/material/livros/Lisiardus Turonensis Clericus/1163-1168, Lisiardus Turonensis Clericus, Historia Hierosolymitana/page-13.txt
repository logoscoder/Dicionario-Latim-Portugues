praecesserat, nec consule Tripolitano, nec principe Antiochiae Rogero sibi adhuc sociatis. Qui cum venisseut, audito
quod acciderat, regis immodestiam culpantes, in monte praefatae insulae praeeminente, castra sua et ipsi locaverunt.
Maledoctus, insulanorum illorum Dux dicebatur; qui rege Damasci Tuldequino sibi sociato, insulam illam asservabat
[1616B] sibi diutius; nec ullam congrediendi secum facultatem Christianis praebebant. Coerceri tamen non poterant
insulani a montanis, quin catervatim procedentes, et Christianorum vastarent terras, et victualia sibi in insulam
convectarent. Tunc et hi qui subjecti fuerant Saraceni, a Christianis recesserunt, angustantes eos undique; et nec
nuntium ab aliis ad alios dirigi sinentes. Neapolim ipsam, antiquitus Sichem, vel Sichimam nuncupatam, interim
occupaverunt hostes, et penitus diripuerunt. Ascalonita et Arabes Hierusalem adeuntes, antemurale urbis occupaverunt,
messes multas ibi congestas succedentes, sequentique nocte, laetantibus Hierosolymitis abscesserunt. Nec qui in
urbibus vel oppidis erant, nec qui in castris de se invicem rescire [1616C] poterant: ita plane in angusto positae erant
res Christianorum, ut nec messis, quae plurima eo anno provenerat, collegi posset, sed in agris relicta periret. Turbatur
et mare plus solito: et vel piscandi maritimis denegat facultatem: concutitur et terra bis, terraemotu horrisono; et
aedificiorum eversionem, arescentibus prae timore minatur mortalibus. Obsederant omnia Christianorum loca, profunda
silentia: quaedam mortis imago stupefactos, et prae pavore pene exsangues, universos ibi obtexerat Christianos.
Intelligebant evidenter omnes qui sanum aliquid sapiebant, irati sibi Dei hanc esse vindictam. Taliter duobus integris
mensibus afflicti, tandem, miserante Deo, et iram in gratiam convertente, [1616D] respiraverunt Christiani. Nam
adventantium de transmarinis partibus peregrinorum copiis, videntes insulani illi exercitum in dies augeri
Christianorum, Deo eos perterrente, secesserunt post duos menses in partes Damasci; et regi cum suis, facultas patuit in
Ptolomaidam revertendi. Ubi et comitissam Siciliae rex reperit applicuisse, Rogeri fratris Rotberdi Guischardi,
quondam conjugem. Postmodum suam regis futuram uxorem. At vero Maledoctus, Damascum cum Tuldequino rege
ingressus, nec mora, judicante Deo, dolo ibi a quodam sicario peremptus, et affligendi Christianos facultatem perdidit
et vivendi: vir, quondam et divitiis et armis potentissimus inter omnes Turcos, et in omnibus actibus suis astutissimus.
[1617A] Anno 1114 prius locustarum multitudine infinita ex Arabiae partibus convolante, territorium
Hierosolymitanum, per dies aliquot vehementer vastatum est: mense Aprili vel Maio et sequenti terraemotu horribiliter
concussum; Mamistriae urbis pars nonnulla subversa; in regione quoque Antiochia plurima oppida, quaedam media,
quaedam ex integro, solotenus cum parte plebis subruta: itemque in urbe quam Mariscum nuncupant, populus universus
repentinis aedificiorum ruinis praefocatus, heu proh dolor! terribiliter et miserabiliter exstinctus: in Euphratesia etiam
oppidum, quod Trihalec nuncupant, funditus eversum.
Anno 1115 Turci, solita protervia regressi, et castra ubi solebant inter Antiochiam et Damascum [1617B]
locantes, et Hierosolymitas et Antiochenos rursus contra se compulerunt convenire: Tuldequinum quosque
Damascenorum regem, morte Maledocti, dolose ab eo perempti, exosum sibi factum, cum Christianis coegerunt pacem
facere, metuentem, ne non posset eorum impetus solus sustinere. Verum cum et Damascenos comperissent Christianis
foederatos, contra se ad bellum convenisse, clanculo recedentes, occultantesque se in caveis delituerunt, donec et
Christianos, Antiochiam, Antiochenos, et regem cum suis Tripolim, et Damascenos in sua comperissent recessisse;
arbitrantes quod Turci Euphrate transmisso in sua et ipsi remeassent. At vero Ascalonitae interim, regis et exercitus
Christianorum absentia furoris sui satiandi nactos [1617C] se occasionem rati, concurrunt, Joppen, classe Babylonica,
septuaginta ferme naves habente, roborati, terra marique obsidentes eam, et fortissime oppugnantes, adeo ut etiam
scalis secum ad hoc delatis murum contenderent ascendere, et comprehendere se urbem posse putarent. Verum civibus
paucissimis quidem et debilibus, fortissime tamen se defendentibus, cum, quod frustra speraverunt, non valerent, Deo
protegente suos, efficere, portis urbis igne injecto combustis, recesserunt confusi, ne ab Hierosolymitis
supervenientibus opprimerentur metuentes. Post dies tamen decem obsidionem eamdem terra marique repetentes,
fortissimisque invasionibus urbem impetentes, Deo pro suis resistente [1617D] improbis, cum nihil efficere
praevalerent, invaletudinem suam stupentes impii, recesserunt; plures secum de suis, occisos ibi, deferentes, de caballis
quoque suis pluribus amissis. At vero hi, de quibus supra dictum est, Turci, Christianos excessisse comperientes, de
latebris suis erumpunt, et stationis solitae locum rursus occupantes, per regiones Syriae discurrebant, rapinis et
incendiis quaeque poterant, vel oppida vel villas, pessumdantes. Qua rursus Antiocheni necessitate in exercitum coacti,
maluerunt se discrimini committere, quam toties ab improbis fatigari. Unde, nec Hierosolymorum, nec Damascenorum,
sed solius Dei expetentes auxilium, et exspectantes, licet admodum pauci, audacter tamen innumeros et expetierunt
hostes et [1618A] impetierunt: adeo ut, quamvis validissime repugnantes, tamen, Deo propugnante, tandem eos fugam
inire compellerent; et relictis omnibus, armis quoque projectis, terga victoribus cedenda praebere. De quibus tria millia
occisi, capti vero quam plurimi: reliqui omnes et tabernaculis et utensilibus, vecturis quoque, et pecuniis omnibus adeo
nudati diffugerunt, ut equorum, mulorum, camelorum non fuerit numerus captivorum; quadringenta quoque millia
aestimata sint aureorum: et, quod his omnibus majus atque praestantius est, recuperata quam plurimorum captivorum
libertas Francorum, sive Syrorum. Vere mirabilis in cunctis operibus suis Deus. Ecce cum multi fuissent simul
Christiani, tam Hierosolymitae quam Antiocheni, vel [1618B] fugerunt victi, vel omnino parum profecerunt. Nunc soli
cum essent Antiocheni, paucitate sua provocatam in praelium plurimam hostium multitudinem, Deo fortes fuderunt,
straverunt, captivaverunt; tantaque coeperunt spolia, ut et aestimationem, pondus et numerum vinceret multitudo.
Quare hoc? nisi ut evidentissimis clarescat indiciis in nullo nisi in Deo gloriandum homini, qui per se nihil valens,

