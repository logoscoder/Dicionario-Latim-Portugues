Potestas Civilis Magistratus pertinet ad omnes homines, tam Clericos quam Laicos, in omnibus temporalibus;
sed nullam auctoritatem habet in solis spiritualibus. Et tenemus officium esse omnium hominum Evangelium
confitentium, ut reverenter obediant Imperio Civili, si recte et legitime constitutum est.
Textus primitivus, an. MDLXXI et MDCLXII, huius Articuli, sic legitur: “Regia Maiestas in hoc Angliae regno
ac caeteris eius dominiis summam habet potestatem, ad quam omnium statuum huius regni, sive illi ecclesiastici
sive civiles, in omnibus causis suprema gubernatio pertinet, et nulli externae iurisdictioni est subiecta, necesse
debet. Cum Regiae Maiestati summam gubernationem tribuimus, quibus titulis intelligimus animos quorundam
calumniatorum offendi, non damus regibus nostris aut verbi Dei aut sacramentorum administrationem, quod
etiam Iniunctiones ab Elizabetha Regina nostra nuper editae apertissime testantur: sed eam tantum
prerogativam quam in Sacris Scripturis a Deo ipso omnibus piis principibus videmus semper fuisse attributam,
hoc est, ut omnes status atque ordines fidei suae a Deo commissos, sive illi ecclesiastici sint sive civiles, in
officio contineant, et contumaces ac delinquentes gladio civili coerceant.
Romanus Pontifex nullam habet iurisdictionem in hoc regno Angliae.
Leges regni possunt Christianos propter capitalia et gravia crimina morte punire.
Christianis licet ex mandato Magistratus arma portare et iusta bella administrare.”
XXXVIII. De illicita Bonorum communicatione.
Facultates et Bona Christianorum non sunt communia quoad ius et possessionem, ut quidam Anabaptistae falso
iactant; debet tamen quisque de his quae possidet, pro facultatum ratione, pauperibus eleemosynas benigne
distribuere.
XXXIX. De Iureiurando.
Quemadmodum iuramentum vanum et temerarium a Domino nostro Iesu Christo et Apostolo eius Iacobo
Christianis hominibus interdictum esse fatemur, ita Christianorum religionem minime prohibere censemus quin,
iubente Magistratu in causa fidei et caritatis iurare liceat, modo id fiat iuxta Prophetae doctrinam in iustitia, in
iudicio, et veritate.

Quadrilaterum Chicagoense-Lomithense (A.D. 1886, 1888)
a Domo Episcoporum acceptum
apud Chicago, A.D. 1886
Nos Pontifices Ecclesiae Protestantis Episcopalis in Civitatibus Foederatis Americae in Concilio congregati,
Episcopi in Ecclesia Dei, hinc omnibus ad quos pertineat, et praecipue nostris con-Christianis Communionum
diversarum in hac terra, qui in variis provinciis suis religionem Christi asseveraverunt, sollemniter confirmamus:
1. Optatum intentum nostrum ut oratio Salvatoris, “Ut unum simus,” in significatione altissima verissimaque
propere perficiatur;
2. Nos credere omnes rite aqua baptizatos in nomine Patris, et Filii, et Spiritus Sancti membra esse Ecclesiae
Sanctae Catholicae;
3. Hanc Ecclesiam in omnibus ex ordinatione humana vel delectu humano ad usus cultus vel disciplinae, vel ad
consuetudines pertinentibus, in spiritu caritatis humilitatisque omnes suas proprias optiones dimittere paratam
esse.
4. Hanc Ecclesiam alias Communiones absorbere non conari, sed cum eis super fundamento Fidei et Ordinis
communis cooperantem schismam disapprobare, vulnera Corporis Christi sanare, et illam caritatem adiuvare
quae gratiarum Christianarum est prima et patefactio Christi mundo revelati.
Sed insuper, hinc affirmamus unitatem Christianam ... restitui posse solum per reditum omnium Communionum
Christianarum ad principia unitatis quae Ecclesia Catholica indivisa in aetatibus suis primitivis explicavit; quae
11

