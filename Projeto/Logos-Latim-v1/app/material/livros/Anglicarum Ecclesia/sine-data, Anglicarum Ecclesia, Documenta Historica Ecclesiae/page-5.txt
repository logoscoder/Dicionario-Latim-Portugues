Spiritus sanctus, a Patre et Filio procedens, eiusdem est cum Patre et Filio essentiae, maiestatis, et gloriae, verus
ac aeternus Deus.
VI. De Divinis Scripturis, quod sufficiant ad Salutem.
Scriptura sacra continet omnia, quae ad salutem sunt necessaria, ita, ut quicquid in ea nec legitur, neque inde
probari potest, non sit a quoquam exigendum, ut tanquam articulus fidei credatur, aut ad salutis necessitatem
requiri putetur.
Sacrae Scripturae nomine, eos Canonicos libros Veteris et Novi Testamenti intelligimus, de quorum authoritate
in Ecclesia nunquam dubitatum est.
De nominibus et numero librorum sacrae Canonicae Scripturae veteris Testamenti.
Genesis.
Exodus.
Leviticus.
Numeri.
Deuteronomium.
Iosuae.
Iudicum.
Ruth.
Prior liber Samuelis.
Secundus liber Samuelis.
Prior liber Regum.
Secundus liber Regum.
Prior liber Paralipomenon.
Secundus liber Paralipomenon.
Primus liber Esdrae.
Secundus liber Esdrae.
Liber Hester.
Liber Iob.
Psalmi.
Proverbia.
Ecclesiastes vel Concionator.
Cantica Solomonis.
Quatuor Prophetae Maiores.
Duodecim Prophetae Minores.
Alios autem libros (ut ait Hieronymus) legit quidem Ecclesia ad exempla vitae et formandos mores; illos tamen
ad dogmata confirmanda non adhibet: ut sunt:
Tertius liber Esdrae.
Quartus liber Esdrae.
Liber Tobiae.
Liber Iudith.
Reliquum libri Hester.
Liber Sapientiae.
Liber Iesu filii Sirach.
Baruch Propheta. Canticum trium puerorum.
Historia Susannae.
De Bel et Dracone.
Oratio Manassis.
Prior liber Machabaeorum.
Secundus liber Machabaeorum.
Novi Testamenti omnes libros (ut vulgo recepti sunt) recipimus, et habemus pro Canonicis.
VII. De Veteri Testamento.
5

