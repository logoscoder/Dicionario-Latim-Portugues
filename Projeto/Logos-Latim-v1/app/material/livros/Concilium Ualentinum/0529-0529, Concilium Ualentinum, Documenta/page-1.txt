0529-0529- Concilium Ualentinum -Documenta
Concilia Galliae 511-695 - Concilium Ualentinum a. 529
Et multi quidem aemuli surrexerunt, qui eius resisterent doctrinae de gratia.
Sed o felicitas aemulanda! etenim susurris et mala interpretatione quorundam oboritur in galliarum partibus
contra praedicationem dei hominis frustra sinistra suspicio.
Ob hoc antistites christi ultra eseram consistentes caritatis amore collecti, in valentina ciuitate conueniunt; ubi
etiam beatus caesarius infirmitatis sollicitae causa, sicut disposuerat, properare non potuit.
Misit tamen praestantissimos uiros de episcopis cum presbyteris et diaconibus, inter quos etiam sanctus
cyprianus thelonensis antistes magnus et clarus enituit, omnia quae dicebat de diuinis utique scripturis adfirmans,
et de antiquissimis patrum institutionibus probans nihil per se in diuinis profectibus quenquam arripere posse nisi
fuerit primitus dei gratia perueniente uocatus.
Sed dum suam iustitiam quaerebant statuere, iustitiae dei non erant subiecti, non reminiscentes deum dixisse:
sine me nihil potestis facere, et: ego uos elegi, non uos me, et: nemo habet quicquam, nisi datum illi fuerit
desursum, et apostolum: gratia dei sum id quod sum, et alium: omne datum optimum desursum est, et propheta:
gratiam et gloriam dabit dominus.
Et quod tunc uere liberum homo resumat arbitrium, cum fuerit christi liberatione redemptus, sub qua etiam
absolutione ualeat consequi perfectionis effectum.
Quorum intentionibus homo christi dedit ueram et euidentem ex traditione apostolica rationem.
Nam et beatae memoriae bonefacius romanae ecclesiae papa, eandem conluctationem compertam, calcata
intentione iurgantium, prosecutionem sancti caesarii apostolica auctoritate firmauit.
Donante christo paulatim ecclesiarum antistites receperunt, quod optauerat diabolus repentina animositate
cessare.

1

