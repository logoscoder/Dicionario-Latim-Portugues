tamen, quia in synodo iam sederat ordinationes huiusmodi submouendas, quae sine scandalo esse non possint,
non potuimus praestare uni quod ceteris negabatur.
Et licet non ignoraremus multos uerecundia et nonnullos suscipiendi sacerdotii metu trepidos, (quae utique signa
sunt sanctitatis) falsa in se reiciendi honoris causa dixisse; tamen, quia omnium fere ad ea quae sunt peiora
procliue iudicium est, et materies disputationum obtrectatione sacerdotum dei quaeritur, sedit in synodo, ut
quisquis de se uel uera uel falsa dixisset, fides ei, quam suomet testimonio confirmaret, haberetur, submouendus
protinus ab eo gradu, quem ab omni scandalo liberum esse decet.
Diuina uos pietas in aeternum protegat, fratres dilectissimi.
(Ego florentius episcopus opto uos fratres in domino bene ualere.
Ego emilianus opto uos fratres in domino bene ualere).

2

