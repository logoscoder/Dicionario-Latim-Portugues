0583-0585- Concilium Ualentinum - Documenta
Concilia Galliae 511-695 - Concilium Ualentinum a. 583-585
Cum in urbe valentina iuxta imperium gloriosissimi domini guntramni regis nostra mediocritas pro diuersis
pauperum querimoniis conuenisset, id primo authore deo decreuimus sanciendum, quod pro salute regis et
animae suae saluatione uel religionis statu censuimus oportunum.
Id est ut, quia praedictus rex per uirum illustrem asclipiodetum referendarium datis ad sanctam synodum
epistolis suis iniunxit, ut, quodcunque tam ipse quam bonae memoriae iugalis sua austrechildis regina uel filiae
eorum deo sacratae puellae, id est bonae memoriae clodeberga uel clodehildis, locis sanctis contulissent aut
adhuc conferre decreuerint, authoritate apostolica deberet sancta synodus praesenti titulo manuum suarum
subscriptione firmare; et quia tam laudabili deuotioni non solum sacerdotalem, sed etiam diuinam credimus
posse conniuentiam conspirare, idcirco praesenti constitutione unanimi consensu deo medio synodus sancta
decreuit, ut, si quid basilicae sancti marcelli uel sancti symphoriani uel quibuscunque locis uel seruientibus deo
per quascunque authoritates aut scripturarum epistolas praefatus dominus rex uel supra nuncupata iugalis sua
filiae que eorum siue in ministerio altariorum siue in quibuscunque speciebus, quae ad diuinum cultum pertinere
noscuntur, contulisse uel adhuc conferre uoluerint, neque episcopi locorum neque potestas regia quocunque
tempore successura de eorum uoluntate quicquam minorare aut auferre praesumat.
Quod si quis hoc quocunque tempore temerare aut auferre praesumpserit, ueluti necator pauperum anathemate
perpetuo iudicii diuini plectatur et ueluti sacrilegii perpetrator criminis sui reus supplicii aeterni teneatur
obnoxius.
Subscriptiones episcoporum: sapaudus in christi nomine episcopus ecclesiae arelatensis subscripsi.
Priscus in christi nomine episcopus ecclesiae lugdunensis subscripsi.
Euantius in christi nomine episcopus ecclesiae viennensis subscripsi.
Isitius in christi nomine episcopus ecclesiae gratianopolitanae subscripsi.
Ragnoaldus in christi nomine episcopus ecclesiae valentinae subscripsi Trapidius in christi nomine episcopus
ecclesiae aurasicae subscripsi.
Eusebius in christi nomine episcopus ecclesiae matascensis subscripsi.
Flauius in christi nomine episcopus ecclesiae cabilonensis subscripsi.
Pappua in christi nomine episcopus ecclesiae aptensus subscripsi.
Vrbicus in christi nomine episcopus ecclesiae rhegiensis subscripsi.
Aridius i christi nomine episcopus ecclesiae vapincensis subscripsi.
Arthemius in christi nomine episcopus ecclesiae vasensis subscripsi.
Martianus in christi nomine episcopus ecclesiae tarantasiensis subscripsi.
Pologronius in christi nomine episcopus ecclesiae sigestericae subscripsi.
1

