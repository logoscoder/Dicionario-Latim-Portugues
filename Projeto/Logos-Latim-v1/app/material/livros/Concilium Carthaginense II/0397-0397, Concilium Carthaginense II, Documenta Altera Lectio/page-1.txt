0397-037- Concilium Carthaginense II -Documenta
Concilia Africae 345-525 - Concilium Carthaginense II a. 3971
Gloriosissimo imperatore valentiniano augusto quarto et neotherio uiris clarissimis consulibus, carthagine in
basilica perpetua restituta, cum geneclius episcopus una cum victore abdiritano et alio victore puppianensi et
ceteris coepiscopis suis prouinciarum diuersarum consedissent.
Vt trinitas et credatvr et praedicetvr.
Geneclius episcopus dixit: omnipotenti deo gratias refero qui permisit ut secundum commune consilium habitum
in praeterito, et iuxta tenorem petitionis litterarum mearum, ad carthaginem pro fide atque utilitate ecclesiastica
ueniretis, etsi non omnes; tamen quoniam totum caritas persuadet, ut qui corpore sunt absentes nobis cum spiritu
uideantur esse coniuncti, idcirco deo propitio, quia praesentes estis, pari professione fides ecclesiastica quae per
nos traditur in hoc coetu glorioso primitus confitenda est.
Tunc demum ordo ecclesiasticus singulorum et consensu omnium adstruendus ad corroborandas fratrum et
coepiscoporum nostrorum nuper promotorum mentes de his quae proponenda sunt, quae a patribus certa
dispositione accepimus, ut trinitatem quam nostris in sensibus consecratam retinemus, patris et filii et spiritus
sancti unitatem, quae nullam noscitur habere differentiam, sicut didicimus, ita dei populos instruamus.
Ab uniuersis episcopis dictum est: plane sic accepimus, sic tenemus, sic docemus, fidem apostolicam sequentes.
Vt castitas a levitis et sacerdotibvs cvstodiatvr.
Epigonius episcopus bullensium regionum dixit: cum praeterito concilio de continentia et castitate tractaretur,
gradus isti tres qui constrictione quadam castitatis per consecrationem annexi sunt, episcopus inquam, presbyter
et diaconus, tractatu pleniori, ut pudicitiam custodiant, doceantur.
Geneclius episcopus dixit: vt superius dictum est, decet sacros antistites ac dei sacerdotes necnon et leuitas uel
qui sacramentis diuinis inseruiunt, continentes esse in omnibus, quo possint simpliciter quod a domino postulant
impetrare, ut quod apostoli docuerunt et ipsa seruauit antiquitas nos quoque custodiamus.
Ab uniuersis episcopis dictum est: omnibus placet ut episcopus, presbyter et diaconus, pudicitiae custodes, etiam
ab uxoribus se abstineant ut in omnibus et ab omnibus pudicitia custodiatur qui altario inseruiunt.
Vt chrisma et benedictio puellarvm et reconciliatio paenitentivm a presbyteris non fiat.
Numidius episcopus maxulitanus dixit: si iubet sanctitas uestra, suggero, nam memini praeteritis conciliis fuisse
statutum, ut chrisma uel reconciliato paenitentium, necnon et puellarum consecratio a presbyteris non fiat; si quis
autem emerserit hoc facere, quid de eo statuendum sit?
geneclius episcopus dixit: audiuit dignatio uestra suggestionem fratris et coepiscopi nostri numidii; quid ad haec
dicitis?
ab uniuersis episcopis dictum est: chrismatis confectio et puellarum consecratio a presbyteris non fiat, uel
reconciliare quemquam publica missa presbytero non licere, hoc omnibus placet.
Vt praesbyter paenitentes ivssvs ab episcopo svo reconciliet.

1

Taluni Autori suggeriscono come data pi√π corretta il 390.
1

