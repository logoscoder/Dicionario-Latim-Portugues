Proinde quid etiam uobis omnibus placet propria uoce signate.
Ab uniuersis episcopis dictum est: placet ut secundum diuinae legis auctoritatem nemo nostrum alienos limites
transgrediatur.
Vt sine consvltv metropolitani nvllvs ordinetvr episcopvs.
Numidius episcopus maxulitanus dixit: aliqui episcopi usurpatione quadam existimant contempto primate
cuiuslibet prouinciae suae ad desiderium populi episcopum ordinare, neque litteris ad se primae cathedrae
manantibus neque potestate accepta.
De hoc quid statuit sanctitas uestra? geneclius episcopus dixit: quoniam communis est honorificentia quae debet
unicuique seruari, de hoc ipso, fratres, uestrum est pronuntiare.
Ab uniuersis episcopis dictum est: placet omnibus ut inconsulto primate cuiuslibet prouinciae tam facile nemo
praesumat: licet cum multis, in quocumque loco, sine eius, ut dictum est, praecepto, episcopum non debere
ordinare.
Si autem necessitas fuerit, tres episcopi, in quocumque loco sint, Cum primatis praecepto ordinare debebunt
episcopum.
Vt episcopvs, qvi contra professionem svam in concilio habitam venerit, deponatvr.
Geneclius episcopus dixit: omnia ergo quae a coetu gloriosissimo statuta sunt placet ab omnibus custodiri?
ab uniuersis episcopis dictum est: placet, placet, custodiantur ab omnibus.
Geneclius episcopus dixit: si, quod non opinamur, ab aliquo fuerint uiolata, quid statuitis?
ab uniuersis episcopis dictum est: qui contra suam professionem uel subscriptionem uenerit, ipse se ab hoc coetu
separauit.
Geneclius episcopus dixit: gratulor, deo nostro praestante, quod statu ecclesiae catholicae cuncta nos salubri
consilio seruanda decreuimus et ideo quae ab omnibus sunt dicta, propria debemus subscriptione roborare.
Ab uniuersis episcopis dictum est: fiat, fiat.
Et subscripserunt.

4

