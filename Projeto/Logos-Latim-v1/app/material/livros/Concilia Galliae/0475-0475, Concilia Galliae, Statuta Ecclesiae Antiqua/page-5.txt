(Xciv) eorum, qui pauperes opprimunt, donaria sacerdotibus refutanda.
(Xliii) christianum catholicum, qui pro catholica fide tribulationes patitur, omni honore a sacerdotibus
honorandum, etiam in quotidiani uictus ministerio.
(Xlii) clericum inter tentationes officio suo incumbantem gradibus sublimandum.
(L) clericum inter tentationes ab officio declinantem uel negligentius agentem ab ipso officio remouendum.
(Lx) clericum scurrilem et uerbis turpibus iocularem ab officio retrahendum.
(Lxi) clericum per creaturas iurantem acerrime obiurgandum; si perstiterit in uitio, excommunicandum.
(Lxiii) clericum inter epulas cantantem supradictae sententiae seueritate coercendum.
(Lxii) clericum, qui tempore indicti ieiunii absque ineuitabili necessitate ieiunium rumpit, minorem habendum.
(Lxiv) qui dominico die studiose ieiunat non credatur catholicus.
(Lxv) paschae sollemnitas uno die et tempore celebranda.
(Li) clericus, quamlibet uerbo dei eruditus, artificio uictum quaerat.
(Lxx) clericus haereticorum et schismaticorum tam conuiuia, quam sodalitates aequaliter uitet.
(Lxxi) conuenticula haereticorum non ecclesias sed conciliabula appellanda.
(Lxxii) cum haereticis neque orandum neque psallendum.
(Lxxxix) auguriis uel incantationibus seruientem a conuentu ecclesiae separandum; similiter et iudaicis
superstitionibus uel feriis inhaerentem.
(Lxviii) ex paenitentibus, quamuis bonus, clericus non ordinetur; si per ignorantiam episcopi factus fuerit,
deponatur a clero, quia se ordinationis tempore non prodidit fuisse paenitente; si autem sciens episcopus
ordinauit, etiam ipse ab episcopatus sui ordinandi dumtaxat potestate priuetur.
(Lxix) simili sententiae subiacebit episcopus, si sciens ordinauerit clericum eum qui uiduam aut repudiatam
uxorem habuit uel secundam.
(Xcv) qui oblationes defunctorum aut negant ecclesiis aut cum difficultate reddunt, tanquam egentium necatores
excommunicentur.
(Xxxvi) presbyteri, qui per dioceses ecclesias regunt, non a quibuslibet episcopis, sed a suis, nec per iuniorem
clericum, sed aut per seipsum aut per illum qui sacrarium tenet, ante paschae sollemnitatem, chrisma petant.
(Lxvi) clericus, qui episcopi circa se districtionem iniustam putat, recurrat ad synodum.
(Xxix) episcopus, si clerico uel laico crimen impegerit, deducatur ad probationem in synodo.

5

