(Xliv) clericus nec comam nutriat nec barbam radat.
(Xlv) clericus professionem suam etiam habitu et incessu probet et ideo uestibus nec calceamentis decorem
quaerat.
(Xlvi) clericus cum extraneis mulieribus non habitet.
(Xlvii) clericus per plateas et andronas certa et maxime officii sui necessitate ambulet.
(Lii) clericus uictum et uestimentum sibi artificiolo uel agricultura absque officii sui dumtaxat detrimento
praeparet.
(Lxxxvii) catholicus qui causam suam siue iustam siue iniustam ad iudicium alterius fidei iudicis prouocat
excommunicetur.
(Xxiv) sacerdote uerbum in ecclesia faciente, qui egressus de auditorio fuerit, excommunicetur.
(Lxxxiii) pauperes et senes ecclesiae plus ceteris honorandos.
(Lxxxviii) qui die sollemni, praetermisso ecclesiae conuentu, ad spectacula uadit, excommunicetur.
(Xlviii) clericus, qui non pro emendo aliquid in nundinis uel in foro deambulat, ab officio suo degradetur.
(Xlix) clericus, qui absque corpusculi sui inaequalitate uigiliis deest, stipendio priuetur.
(Ci) viduae adulescentes, quae corpore debiles sunt, sumptu ecclesiae, cuius uiduae sunt, sustententur.
(Xcix) mulier, quamuis docta et sancta, uiros in conuentu docere non praesumat.
(Xcviii) laicus, praesentibus clericis, nisi ipsis probantibus, docere non audeat.
(Xcvii) vir qui religiosis feminis praeponendus est, ab episcopo loci probetur.
(Lxxiii) qui communicauerit uel orauerit cum excommunicato, excommunicetur, clericus uel laicus.
(C) mulier baptizare non praesumat.
(Liv) clericus inuidens fratrum profectibus, donec in uitio est, non promoueatur.
(Lvi) clericus, qui adulationibus et proditionibus uacare deprehenditur, regradetur ab officio.
(Lvii) clericus maledicus, maxime in sacerdotibus, cogatur ad postulandam ueniam; si noluerit, regradetur, nec
unquam ad officium absque satisfactione reuocetur.
(Liii) omnes clerici qui ad operandum ualidi sunt, et artificiola et litteras discant.
(Lviii) eius, qui frequenter litigat et ad accusandum facilis est, testimonium nemo absque grandi examinatione
recipiat.
3

