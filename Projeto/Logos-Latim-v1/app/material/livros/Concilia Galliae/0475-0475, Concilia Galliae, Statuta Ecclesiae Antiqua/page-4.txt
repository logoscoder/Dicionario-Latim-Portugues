(Xxv) dissidentes episcopos, si non timor dei, synodus reconciliet.
(Lix) discordantes clericos episcopus uel ratione uel potestate ad concordiam trahat, inoboedientes synodus per
audientiam damnet.
(Xciii) oblationes dissidentium fratrum neque in sacrario neque in gazophylacio recipiantur.
(Xxxii) irrita erit episcopi uel donatio uel uenditio uel commutatio rei ecclesiasticae absque conniuentia et
subscriptione clericorum.
(Xxviii) irritam esse iniustam episcoporum damnationem et idcirco a synodo retractandam.
(Xcvi) quaerendum in iudicio cuius sit conuersationis et fidei is qui accusat et is qui accusatur.
(Xxx) caueant iudices ecclesiae ne, absentante eo cuius causa uentilatur, sententiam proferant, quia irrita erit,
immo et causam in synodo pro facto dabunt.
(Xxvi) studendum episcopo ut dissidentes fratres, siue clericos siue laicos, ad pacem magis quam ad iudicium
cohortetur.
(Lxvii) seditionarios nunquam ordinandos clericos, sicut nec usurarios nec iniuriarum suarum ultores.
(Xxxiii) episcopus uel presbyter, si causa uisitandae ecclesiae, alterius episcopi ad ecclesiam ueniant, in gradu
suo suscipiantur et tam ad uerbum faciendum quam ad oblationem consecrandam inuitentur.
(Xxxvii) diaconus ita se presbyteri ut episcopi ministrum nouerit.
(Xxxviii) vt diaconus, praesente presbytero, eucharistiam corporis christi populo, si necessitas cogit, iussus
eroget.
(Xxxix) vt diaconus quolibet loco, iubente presbytero, sedeat.
(Xl) vt diaconus tempore tantum oblationis et lectionis alba utatur.
(Xl) vt diaconus in conuentu presbyterorum interrogatus loquatur.
(Xc) omni die exorcistae energumenis manus imponant.
(Xci) pauimenta domorum dei energumeni euerrant.
(Xcii) energumenis in domo dei assidentibus uictus quotidianus per exorcistas opportuno tempore ministretur.
(Lxxx) omni tempore indicti ieiunii manus paenitentibus a sacerdotibus imponantur.
(Lxxxi) mortuos ecclesiae paenitentes efferant et sepeliant.
(Lxxxii) paenitentes etiam diebus remissionis genua flectant.
(Cii) ad reatum episcopi pertinet uel presbyteri qui parrociae praeest si, sustentendae uitae praesentis causa,
adulescentiores uiduae uel sanctimoniales clericorum familiaritatibus subiciantur.
4

