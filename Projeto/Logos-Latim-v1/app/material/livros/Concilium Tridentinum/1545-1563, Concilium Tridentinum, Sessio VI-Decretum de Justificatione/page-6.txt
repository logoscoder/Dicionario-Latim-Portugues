Canon 6. Si quis dixerit, non esse in potestate hominis vias suas malas facere, sed mala
opera ita ut bona Deum operari, non permissive solum, sed etiam proprie et per se, adeo
ut sit proprium ejus opus non minus proditio Judæ quam vocatio Pauli: anathema sit.
Canon 7. Si quis dixerit, opera omnia, quæ ante justificationem fiunt, quacumque ratione
facta sint, vere esse peccata vel odium Dei mereri, aut quanto vehementius quis nititur
se disponere ad gratiam, tanto eum gravius peccare: anathema sit 160.
Canon 8. Si quis dixerit, gehennæ metum, per quem ad misericordiam Dei de peccatis
dolendo confugimus vel a peccando abstinemus, peccatum esse aut peccatores pejores
facere: anathema sit161.
Canon 9. Si quis dixerit, sola fide impium justificari, ita ut intelligat, nihil aliud requiri,
quo ad justificationis gratiam consequendam cooperetur, et nulla ex parte necesse esse,
eum suæ voluntatis motu præparari atque disponi: anathema sit 162.
Canon 10. Si quis dixerit, homines sine Christi justitia, per quam nobis meruit,
justificari, aut per eam ipsam formaliter justos esse: anathema sit 163.
Canon 11. Si quis dixerit, homines justificari vel sola imputatione justitiæ Christi, vel
sola peccatorum remissione, exclusa gratia et caritate, quæ in cordibus eorum per
Spiritum Sanctum diffundatur164 atque illis inhæreat, aut etiam gratiam, qua
justificamur, esse tantum favorem Dei: anathema sit 165.
Canon 12. Si quis dixerit, fidem justificantem nihil aliud esse quam fiduciam divinæ
misericordiæ peccata remittentis propter Christum, vel eam fiduciam solam esse, qua
justificamur: anathema sit166.
Canon 13. Si quis dixerit, omni homini ad remissionem peccatorum assequendam
necessarium esse, ut credat certo et absque ulla hæsitatione propriæ infirmitatis et
indispositionis, peccata sibi esse remissa: anathema sit 167.
Canon 14. Si quis dixerit, hominem a peccatis absolvi ac justificari ex eo, quod se absolvi
ac justificari certo credat, aut neminem vere esse justificatum, nisi qui credit se esse
justificatum, et hac sola fide absolutionem et justificationem perfici: anathema sit 168.
Canon 15. Si quis dixerit, hominem renatum et justificatum teneri ex fide ad credendum,
se certo esse in numero prædestinatorum: anathema sit169.
Canon 16. Si quis magnum illud usque in finem perseverantiæ donum 170 se certo
habiturum absoluta et infallibili certitudine dixerit, nisi hoc ex speciali revelatione
didicerit: anathema sit171.
Canon 17. Si quis justificationis gratiam non nisi prædestinatis ad vitam contingere
dixerit, reliquos vero omnes, qui vocantur, vocari quidem, sed gratiam non accipere,
utpote divina potestate prædestinatos ad malum: anathema sit.
Canon 18. Si quis dixerit, Dei præcepta homini etiam justificato et sub gratia constituto
esse ad observandum impossibilia: anathema sit172.
Canon 19. Si quis dixerit, nihil præceptum esse in Evangelio præter fidem, cetera esse
indifferentia, neque præcepta, neque prohibita, sed libera, aut decem præcepta nihil
pertinere ad Christianos: anathema sit173.
Canon 20. Si quis hominem justificatum et quantumlibet perfectum dixerit non teneri ad
observantiam mandatorum Dei et Ecclesiæ, sed tantum ad credendum, quasi vero
Evangelium sit nuda et absoluta promissio vitæ æternæ, sine condicione observationis
mandatorum: anathema sit174.
Canon 21. Si quis dixerit, Christum Jesum a Deo hominibus datum fuisse ut
redemptorem, cui fidant, non etiam ut legislatorem, cui obediant: anathema sit.
Canon 22. Si quis dixerit, justificatum vel sine speciali auxilio Dei in accepta justitia
perseverare posse, vel cum eo non posse: anathema sit175.
Canon 23. Si quis hominem semel justificatum dixerit amplius peccare non posse, neque
gratiam amittere, atque ideo eum, qui labitur et peccat, numquam vere fuisse
justificatum; aut contra, posse in tota vita peccata omnia etiam venialia vitare, nisi ex
speciali Dei privilegio, quemadmodum de beata Virgine tenet Ecclesia: anathema sit 176.
Canon 24. Si quis dixerit, justitiam acceptam non conservari atque etiam non augeri
coram Deo per bona opera, sed opera ipsa fructus solummodo et signa esse
justificationis adeptæ, non etiam ipsius augendæ causam: anathema sit 177.
Canon 25. Si quis in quolibet bono opere justum saltem venialiter peccare dixerit, aut
(quod intolerabilius est) mortaliter, atque ideo pœnas æternas mereri, tantumque ob id
non damnari, quia Deus ea opera non imputet ad damnationem: anathema sit 178.
Canon 26. Si quis dixerit, justos non debere pro bonis operibus, quæ in Deo fuerint
facta179, exspectare et sperare æternam retributionem a Deo per ejus misericordiam et
6

