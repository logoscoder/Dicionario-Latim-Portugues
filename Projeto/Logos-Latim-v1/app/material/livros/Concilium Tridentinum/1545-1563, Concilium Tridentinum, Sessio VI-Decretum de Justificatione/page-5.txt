maledicos, rapaces129, ceterosque omnes, qui letalia committunt peccata, a quibus cum
divinæ gratiæ adiumento abstinere possunt et pro quibus a Christi gratia separantur 130.
Caput 16. De fructu justificationis, hoc est, de merito bonorum operum, deque ipsius
meriti ratione
Hac igitur ratione justificatis hominibus, sive acceptam gratiam perpetuo
conservaverint, sive amissam recuperaverint, proponenda sunt Apostoli verba: Abundate
in omni opere bono, »scientes, quod labor vester non est inanis in Domino« 131; »non enim
iniustus est Deus, ut obliviscatur operis vestri et dilectionis, quam ostenditis in nomine
ipsius«132, et: »Nolite amittere confidentiam vestram, quæ magnam habet
remunerationem«133. Atque ideo bene operantibus »usque in finem« 134 et in Deo
sperantibus proponenda est vita æterna, et tamquam gratia filiis Dei per Christum
Jesum misericorditer promissa, et »tamquam merces« 135 ex ipsius Dei promissione bonis
ipsorum operibus et meritis fideliter reddenda136. hæc est enim illa corona justitiæ, quam
post suum certamen et cursum repositam sibi esse ajebat Apostolus, a justo judice sibi
reddendam, non solum autem sibi, sed et omnibus, qui diligunt adventum ejus137.
Cum enim ille ipse Christus Jesus tamquam caput in membra 138 et tamquam vitis in
palmites139 in ipsos justificatos jugiter virtutem influat, quæ virtus bona eorum opera
semper antecedit, comitatur et subsequitur, et sine qua nullo pacto Deo grata et
meritoria esse possent140: nihil ipsis justificatis amplius deesse credendum est, quominus
plene illis quidem operibus, quæ in Deo sunt facta, divinæ legi pro hujus vitæ statu
satisfecisse, et vitam æternam suo etiam tempore (si tamen in gratia decesserint 141)
consequendam vere promeruisse censeantur142, cum Christus Salvator noster dicat: »Si
quis biberit ex aqua, quam ego dabo ei, non sitiet in æternum, sed fiet in eo fons aquæ
salientis in vitam æternam«143. Ita neque propria nostra justitia tamquam ex nobis 144
propria statuitur, neque ignoratur aut repudiatur justitia Dei 145; quæ enim justitia nostra
dicitur, quia per eam nobis inhærentem justificamur 146, illa eadem Dei est, quia a Deo
nobis infunditur per Christi meritum. Neque vero illud omittendum est, quod, licet bonis
operibus in sacris Litteris usque adeo tribuatur, ut etiam qui uni ex minimis suis potum
aquæ frigidæ dederit, promittat Christus, eum non esse sua mercede cariturum 147, et
Apostolus testetur, »id quod in præsenti est momentaneum et leve tribulationis nostræ,
supra modum in sublimitate æternum gloriæ pondus operari in nobis« 148: absit tamen, ut
christianus homo in se ipso vel confidat vel glorietur et non in Domino 149, cujus tanta est
erga omnes homines bonitas, ut eorum velit esse merita150, quæ sunt ipsius dona.
Et quia »in multis offendimus omnes« 151, unusquisque sicut misericordiam et bonitatem,
ita severitatem et judicium ante oculos habere debet, neque se ipsum aliquis, etiam si
nihil sibi conscius fuerit, judicare, quoniam omnis hominum vita non humano judicio
examinanda et judicanda est, sed Dei, qui »illuminabit abscondita tenebrarum, et
manifestabit consilia cordium, et tunc laus erit unicuique a Deo« 152, »qui«, ut scriptum
est, »reddet unicuique secundum opera sua«153.
Canones
Post hanc catholicam de justificatione doctrinam 154, quam nisi quisque fideliter
firmiterque receperit; justificari non poterit, placuit sanctæ Synodo hos canones
subiungere, ut omnes sciant, non solum quid tenere et sequi, sed etiam quid vitare et
fugere debeant.
Canon 1. Si quis dixerit, hominem suis operibus, quæ vel per humanæ naturæ vires, vel
per Legis doctrinam fiant, absque divina per Christum Jesum gratia posse justificari
coram Deo: anathema sit155.
Canon 2. Si quis dixerit, ad hoc solum divinam gratiam per Christum Jesum dari, ut
facilius homo juste vivere ac vitam æternam promereri possit, quasi per liberum
arbitrium sine gratia utrumque, sed ægre tamen et difficulter possit: anathema sit 156.
Canon 3. Si quis dixerit, sine præveniente Spiritus Sancti inspiratione atque ejus
adiutorio hominem credere, sperare et diligere aut pænitere posse, sicut oportet, ut ei
justificationis gratia conferatur: anathema sit157.
Canon 4. Si quis dixerit, liberum hominis arbitrium a Deo motum et excitatum nihil
cooperari assentiendo Deo excitanti atque vocanti, quo ad obtinendam justificationis
gratiam se disponat ac præparet, neque posse dissentire, si velit, sed velut inanime
quoddam nihil omnino agere mereque passive se habere: anathema sit 158.
Canon 5. Si quis liberum hominis arbitrium post Adæ peccatum amissum et exstinctum
esse dixerit, aut rem esse de solo titulo, immo titulum sine re, figmentum denique a
satana invectum in Ecclesiam: anathema sit159.
5

