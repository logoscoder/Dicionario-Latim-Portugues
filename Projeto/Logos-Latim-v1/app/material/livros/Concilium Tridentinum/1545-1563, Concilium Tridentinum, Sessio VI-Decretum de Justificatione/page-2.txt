excitantem atque adiuvantem gratiam ad convertendum se ad suam ipsorum
justificationem, eidem gratiæ libere25 assentiendo et cooperando, disponantur, ita ut,
tangente Deo cor hominis per Spiritus Sancti illuminationem, neque homo ipse nihil
omnino agat, inspirationem illam recipiens, quippe qui illam et abicere potest, neque
tamen sine gratia Dei movere se ad justitiam coram illo libera sua voluntate possit 26.
Unde in sacris Litteris cum dicitur: »Convertimini ad me, et ego convertar ad vos« 27,
libertatis nostræ admonemur; cum respondemus: »Converte nos, Domine, ad te, et
convertemur«28, Dei nos gratia præveniri confitemur.
Caput 6. Modus præparationis
Disponuntur autem ad ipsam justitiam 29, dum excitati divina gratia et adiuti, fidem ex
auditu30 concipientes, libere moventur in Deum, credentes, vera esse, quæ divinitus
revelata et promissa sunt 31, atque illud in primis, a Deo justificari impium per gratiam
ejus, »per redemptionem, quæ est in Christo Jesu« 32, et dum, peccatores se esse
intelligentes, a divinæ justitiæ timore, quo utiliter concutiuntur 33, ad considerandam Dei
misericordiam se convertendo, in spem eriguntur, fidentes, Deum sibi propter Christum
propitium fore, illumque tamquam omnis justitiæ fontem diligere incipiunt ac propterea
moventur adversus peccata per odium aliquod et detestationem 34, hoc est, per eam
pænitentiam, quam ante baptismum agi oportet 35; denique dum proponunt suscipere
baptismum, inchoare novam vitam et servare divina mandata.
De hac dispositione scriptum est: »Accedentem ad Deum oportet credere, quia est et
quod inquirentibus se remunerator sit«36, et: »Confide, fili, remittuntur tibi peccata
tua«37, et: »Timor Domini expellit peccatum«38, et: »Pænitentiam agite, et baptizetur
unusquisque vestrum in nomine Jesu Christi in remissionem peccatorum vestrorum, et
accipietis donum Spiritus Sancti«39, et: »Euntes ergo docete omnes gentes, baptizantes
eos in nomine Patris et Filii et Spiritus Sancti, docentes eos servare quæcumque
mandavi vobis«40, denique: »Præparate corda vestra Domino«41.
Caput 7. Quid sit justificatio impii, et quæ ejus causæ
Hanc dispositionem seu præparationem justificatio ipsa consequitur, quæ non est sola
peccatorum remissio42, sed et sanctificatio et renovatio interioris hominis per
voluntariam susceptionem gratiæ et donorum, unde homo ex iniusto fit justus et ex
inimico amicus, ut sit »heres secundum spem vitæ æternæ« 43.
Hujus justificationis causæ sunt: finalis quidem gloria Dei et Christi ac vita æterna;
efficiens vero misericors Deus, qui gratuito abluit et sanctificat 44 signans et ungens45
»Spiritu promissionis Sancto, qui est pignus hereditatis nostræ« 46; meritoria autem
dilectissimus Unigenitus suus, Dominus noster Jesus Christus, qui »cum essemus
inimici«47, »propter nimiam caritatem, qua dilexit nos« 48, sua sanctissima passione in
ligno crucis nobis justificationem meruit 49, et pro nobis Deo Patri satisfecit;
instrumentalis item sacramentum baptismi, quod est »sacramentum fidei« 50, sine qua
nulli umquam contigit justificatio. Demum unica formalis causa est »justitia Dei, non qua
ipse justus est, sed qua nos justos facit«[], qua videlicet ab eo donati renovamur spiritu
mentis nostræ51, et non modo reputamur, sed vere justi nominamur et sumus 52, justitiam
in nobis recipientes unusquisque suam, secundum mensuram, quam Spiritus Sanctus
partitur singulis prout vult53, et secundum propriam cujusque dispositionem et
cooperationem.
Quamquam enim nemo possit esse justus, nisi cui merita passionis Domini nostri Jesu
Christi communicantur, id tamen in hac impii justificatione fit, dum ejusdem
sanctissimæ passionis merito per Spiritum Sanctum caritas Dei diffunditur in cordibus 54
eorum, qui justificantur, atque ipsis inhæret 55. Unde in ipsa justificatione cum remissione
peccatorum hæc omnia simul infusa accipit homo per Jesum Christum, cui inseritur:
fidem, spem et caritatem. Nam fides, nisi ad eam spes accedat et caritas, neque unit
perfecte cum Christo, neque corporis ejus vivum membrum efficit. Qua ratione verissime
dicitur, fidem sine operibus mortuam et otiosam esse 56, et »in Christo Jesu neque
circumcisionem aliquid valere, neque præputium, sed fidem, quæ per caritatem
operatur«57. Hanc fidem ante baptismi sacramentum ex Apostolorum traditione
catechumeni ab Ecclesia petunt, cum petunt »fidem vitam æternam præstantem« 58,
quam sine spe et caritate fides præstare non potest. Unde et statim verbum Christi
audiunt: »Si vis ad vitam ingredi, serva mandata«59. Itaque veram et christianam
justitiam accipientes, eam ceu primam stolam 60 pro illa, quam Adam sua inobedientia sibi
et nobis perdidit, per Christum Jesum illis donatam, candidam et immaculatam jubentur
2

