Excommunicatus vero quicumque si post legitimas monitiones non resipuerit non solum ad sacramenta et
communionem fidelium ac familiaritatem non recipiatur sed si obdurato animo censuris annexus in illis per
annum insorduerit etiam contra eum tamquam de haeresi suspectum procedi possit.
Contingit saepe in quibusdam ecclesiis vel tam magnum missarum celebrandarum numerum ex variis
defunctorum relictis impositum esse ut illis pro singulis diebus a testatoribus praescriptis nequeat satisfieri; vel
eleemosynam huiusmodi pro illis celebrandis adeo tenuem esse ut non facile inveniatur qui velit huic se muneri
subiicere unde depereunt piae testantium voluntates et eorum conscientias ad quos praedicta spectant onerandi
occasio datur.
Sancta synodus cupiens haec ad pios usus relicta quo plenius et utilius potest impleri: facultatem dat episcopis ut
in synodo dioecesana item que abbatibus et generalibus ordinum ut in suis capitulis generalibus re diligenter
perspecta possint pro sua conscientia in praedictis ecclesiis quas hac provisione indigere cognoverint statuere
circa haec quidquid magis ad dei honorem et cultum atque ecclesiarum utilitatem viderint expedire ita tamen ut
eorum semper defunctorum commemoratio fiat qui pro suarum animarum salute legata ea ad pios usus
reliquerunt.
Ratio postulat ut illis quae bene constituta sunt contrariis ordinationibus non detrahatur.
Quando igitur ex beneficiorum quorumcumque erectione seu fundatione aut aliis constitutionibus qualitates
aliquae requiruntur seu certa illis onera sunt iniuncta: in beneficiorum quorumcumque collatione seu in
quacumque alia dispositione eis non derogetur.
Idem in praebendis theologalibus magistralibus doctoralibus aut presbyteralibus diaconalibus ac subdiaconalibus
quandocumque ita constituta fuerint observetur ut eorum qualitatibus vel ordinibus nihil in ulla provisione
detrahetur; et aliter facta provisio subreptitia censeatur.
Statuit sancta synodus ut in omnibus ecclesiis cathedralibus et collegiatis decretum sub felicis recordationis
Paulo iii quod incipit capitula cathedralium observetur non solum quando episcopus visitaverit sed et quoties ex
officio vel ad petitionem alicuius contra aliquem ex contentis in dicto decreto procedat ita tamen ut cum extra
visitationem processerit infrascripta omnia locum habeant videlicet: ut capitulum initio cuiuslibet anni eligat ex
capitulo duos de quorum consilio et assensu episcopus vel eius vicarius tam in formando processum quam in
ceteris omnibus actibus usque ad finem causae inclusive coram notario tamen ipsius episcopi et in eius domo aut
consueto tribunali procedere teneatur.
Unum autem tantum sit utriusque votum possit que alter episcopo accedere.
Quodsi ambo ab episcopo discordes in aliquo actu seu interlocutoria vel diffinitiva sententia fuerint: tunc intra
sex dierum spatium cum episcopo tertium eligant et si in electione tertii etiam discordent ad viciniorem
episcopum electio devolvatur et iuxta eam partem cum qua tertius conveniet articulus in quo erat discordia
terminetur; alias processus et inde secuta nulla sint nullos que producant iuris effectus.
In criminibus tamen ex incontinentia provenientibus de qua in decreto de concubinariis et in atrocioribus delictis
depositionem aut degradationem requirentibus ubi de fuga timetur ne iudicium eludatur et ideo opus sit personali
detentione: possit initio solus episcopus ad summariam informationem et necessariam detentionem procedere
servato tamen in reliquis ordine praemisso.
In omnibus autem casibus ea ratio habeatur ut iuxta qualitatem delicti ac personarum delinquentes ipsi in loco
decenti custodiantur.
Episcopis praeterea ubique is honor tribuatur qui eorum dignitati par est eis que in choro et in capitulo in
processionibus et aliis actibus publicis sit prima sedes et locus quem ipsi elegerint et praecipua omnium rerum
agendarum auctoritas.

86

