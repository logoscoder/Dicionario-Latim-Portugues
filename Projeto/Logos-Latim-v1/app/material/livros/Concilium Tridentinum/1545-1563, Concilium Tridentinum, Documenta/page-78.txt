Postremo tanta circa haec diligentia et cura ab episcopis adhibeatur ut nihil inordinatum aut praepostere et
tumultuarie accommodatum nihil profanum nihil que inhonestum appareat cum domum dei deceat sanctitudo.
Haec ut fidelius observentur statuit sancta synodus nemini licere ullo in loco vel ecclesia etiam quomodolibet
exempta ullam insolitam ponere vel ponendam curare imaginem nisi ab episcopo approbata fuerit.
Nulla etiam admittenda esse nova miracula nec novas reliquias recipiendas nisi eodem recognoscente et
approbante episcopo.
Qui simulatque de his aliquid compertum habuerit adhibitis in consilium theologis et aliis piis viris ea faciat quae
veritati et pietati consentanea iudicaverit.
Quodsi aliquis dubius aut difficilis abusus sit exstirpandus vel omnino aliqua de his rebus gravior quaestio
incidat: episcopus antequam controversiam dirimat metropolitani et comprovincialium episcoporum in concilio
provinciali sententiam exspectet ita tamen ut nihil inconsulto sanctissimo romano pontifice novum aut in ecclesia
hactenus inusitatum decernatur.
Eadem sacrosancta synodus reformationem prosequens ea quae sequuntur statuenda esse censuit.
Quoniam non ignorat sancta synodus quantum ex monasteriis pie institutis et recte administratis in ecclesia dei
splendoris atque utilitatis oriatur: necessarium esse censuit quo facilius ac maturius ubi collapsa est vetus et
regularis disciplina instauretur et constantius ubi conservata est perseveret praecipere prout hoc decreto praecipit
ut omnes regulares tam viri quam mulieres ad regulae quam professi sunt praescriptum vitam instituant et
componant atque in primis qua ad suae professionis perfectionem ut obedientiae paupertatis et castitatis ac si
quae alia sunt alicuius regulae et ordinis peculiaria vota et praecepta ad eorum respective essentiam necnon ad
communem vitam victum et vestitum conservanda pertinentia fideliter observent omnis que cura et diligentia a
superioribus adhibeatur tam in capitulis generalibus et provincialibus quam in eorum visitationibus quae suis
temporibus facere non praetermittant: ut ab illis non recedatur cum compertum sit ab eis non posse ea quae ad
substantiam regularis vitae pertinent relaxari.
Si enim illa quae bases sunt et fundamenta totius regularis disciplinae exacte non fuerint conservata: totum
corruat aedificium necesse est.
Nemini igitur regularium tam virorum quam mulierum liceat bona immobilia vel mobilia cuiuscumque qualitatis
fuerint etiam quovis modo ab eis acquisita tamquam propria aut etiam nomine conventus possidere vel tenere sed
statim ea superiori tradantur conventui que incorporentur.
Nec deinceps liceat superioribus bona stabilia alicui regulari concedere etiam ad usumfructum vel usum
administrationem aut commendam.
Administratio autem bonorum monasteriorum seu conventuum ad solos officiales eorundem ad nutum
superiorum amovibiles pertineat.
Mobilium vero usum ita superiores permittant ut eorum supellex statui paupertatis quam professi sunt conveniat
nihil que superflui in ea sit nihil etiam quod sit necessarium eis denegetur.
Quodsi quis aliter quidquam tenere deprehensus aut convictus fuerit: is biennio activa et passiva voce privatus sit
atque etiam iuxta suae regulae et ordinis constitutiones puniatur.
Concedit sancta synodus omnibus monasteriis et domibus tam virorum quam mulierum et mendicantium
(exceptis domibus fratrum sancti Francisci cappucinorum et eorum qui minorum de observantia vocantur) etiam
quibus aut ex constitutionibus suis erat prohibitum aut ex privilegio apostolico non erat concessum: ut deinceps
bona immobilia eis possidere liceat.

78

