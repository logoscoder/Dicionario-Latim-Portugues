Curent autem episcopi ut fidelium vivorum suffragia missarum scilicet sacrificia orationes eleemosynae alia que
pietatis opera quae a fidelibus pro aliis fidelibus defunctis fieri consueverunt secundum ecclesiae instituta pie et
devote fiant et quae pro illis ex testatorum fundationibus vel alia ratione debentur non perfunctorie sed a
sacerdotibus et ecclesiae ministris et aliis qui hoc praestare tenentur diligenter et accurate persolvantur.
Mandat sancta synodus omnibus episcopis et ceteris docendi munus curam que sustinentibus ut iuxta catholicae
et apostolicae ecclesiae usum a primaevis christianae religionis temporibus receptum sanctorum que patrum
consensionem et sacrorum conciliorum decreta: in primis de sanctorum intercessione invocatione reliquiarum
honore et legitimo imaginum usu fideles diligenter instruant docentes eos sanctos una cum christo regantes
orationes suas pro hominibus deo offerre; bonum atque utile esse suppliciter eos invocare et ob beneficia
impetranda a deo per filium eius Iesum christum dominum nostrum qui solus noster redemptor et salvator est ad
eorum orationes opem auxilium que confugere; illos vero qui negant sanctos aeterna felicitate in coelo fruentes
invocandos esse; aut qui asserunt vel illos pro hominibus non orare vel eorum ut pro nobis etiam singulis orent
invocationem esse idolatriam vel pugnare cum verbo dei adversari que honori unius mediatoris dei et hominum
Iesu christi; vel stultum esse in coelo regnatibus voce vel mente supplicare: impie sentire.
Sanctorum quoque martyrum et aliorum cum christo viventium sancta corpora quae viva membra fuerunt christi
et templum spiritus sancti ab ipso ad aeternam vitam suscitanda et glorificanda a fidelibus veneranda esse per
quae multa beneficia a deo hominibus praestantur: ita ut affirmantes sanctorum reliquiis venerationem atque
honorem non deberi vel eas alia que sacra monumenta a fidelibus inutiliter honorari atque eorum opis
impetrandae causa sanctorum memorias frustra frequentari: omnino damnandos esse prout iampridem eos
damnavit et nunc etiam damnat ecclesia.
Imagines porro christi deiparae virginis et aliorum sanctorum in templis praesertim habendas et retinendas eis
que debitum honorem et venerationem impertiendam non quod credatur inesse aliqua in iis divinitas vel virtus
propter quam sint colendae vel quod ab eis sit aliquid petendum vel quod fiducia in imaginibus sit figenda veluti
olim fiebat a gentibus quae in idolis spem suam collocabant: sed quoniam honos qui eis exhibetur refertur ad
prototypa quae illae repraesentant: ita ut per imagines quas osculamur et coram quibus caput aperimus et
procumbimus christum adoremus et sanctos quorum illae similitudinem gerunt veneremur.
Id quod conciliorum praesertim vero secundae Nicaenae synodi decretis contra imaginum oppugnatores est
sancitum.
Illud vero diligenter doceant episcopi per historias mysteriorum nostrae redemptionis picturis vel aliis
similitudinibus expressas erudiri et confirmari populum in articulis fidei commemorandis et assidue recolendis;
tum vero ex omnibus sacris imaginibus magnum fructum percipi non solum quia admonetur populus
beneficiorum et munerum quae a christo sibi collata sunt sed etiam quia dei per sanctos miracula et salutaria
exempla oculis fidelium subiiciuntur ut pro iis deo gratias agant ad sanctorum que imitationem vitam mores que
suos componant excitentur que ad adorandum ac diligendum deum et ad pietatem colendam.
Si quis autem his decretis contraria docuerit aut senserit: a(nathema) s(it).
In has autem sanctas et salutares observationes si qui abusus irrepserint: eos prorsus aboleri sancta synodus
vehementer cupit ita ut nullae falsi dogmatis imagines et rudibus periculosi erroris occasionem praebentes
statuantur.
Quodsi aliquando historias et narrationes sacrae scripturae cum id indoctae plebi expediet exprimi et figurari
contigerit: doceatur populus non propterea divinitatem figurari quasi corporeis oculis conspici vel coloribus aut
figuris exprimi possit.
Omnis porro superstitio in sanctorum invocatione reliquiarum veneratione et imaginum sacro usu tollatur omnis
turpis quaestus eliminetur omnis denique lascivia vitetur ita ut procaci venustate imagines non pingantur nec
ornentur; et sanctorum celebratione ac reliquiarum visitatione homines ad commessationes atque ebrietates non
abutantur quasi festi dies in honorem sanctorum per luxum ac lasciviam agantur.

77

