Visitatores etiam a capitulo deputandi ubi capitulum ius visitandi habet prius ab episcopo approbentur; sed non
ideo episcopus vel eo impedito eius visitator easdem ecclesias seorsum ab his visitare prohibeatur; cui ipsi
archidiaconi vel alii inferiores visitationis factae infra mensem rationem reddere et depositiones testium ac
integra acta ei exhibere teneantur.
Non obstantibus quacumque consuetudine etiam immemorabili atque exemptionibus et privilegiis
quibuscumque.
Visitationum autem omnium istarum praecipuus sit scopus sanam orthodoxam que doctrinam expulsis
haeresibus inducere bonos mores tueri pravos corrigere populum cohortationibus et admonitionibus ad
religionem pacem innocentiam que accendere cetera prout locus tempus et occasio feret ex visitantium prudentia
ad fidelium fructum constituere.
Quae ut facilius felicius que succedant monentur praedicti omnes et singuli ad quos visitatio spectat ut paterna
charitate christiano que zelo omnes amplectantur ideo que modesto contenti equitatu famulatu que studeant
quam celerrime debita tamen cum diligentia visitationem ipsam absolvere.
Interim que caveant ne inutilibus sumptibus cuiquam graves onerosi ve sint neve ipsi aut quispiam suorum
quidquam procurationis causa pro visitatione etiam testamentorum ad pios usus praeter id quod ex relictis piis
iure debetur aut alio quovis nomine nec pecuniam nec munus quodcumque sit etiam qualitercumque offeratur
accipiant; non obstante quacumque consuetudine etiam immemorabili.
Exceptis tamen victualibus quae sibi ac suis frugaliter moderate que pro temporis tantum necessitate et non ultra
erunt ministranda.
Sit tamen in optione eorum qui visitantur si malint solvere id quod erat ab ipsis antea solvi certa pecunia taxata
consuetum an vero praedicta victualia subministrare salvo item iure conventionum antiquarum cum monasteriis
aliis que piis locis aut ecclesiis non parochialibus inito quod illaesum permaneat.
In iis vero locis seu provinciis ubi consuetudo est ut nec victualia nec pecunia nec quidquam aliud a visitatoribus
accipiatur sed omnia gratis fiant: ibi id observetur.
Quodsi quisquam (quod absit) aliquid amplius in supradictis omnibus casibus accipere praesumpserit: is praeter
dupli restitutionem intra mensem faciendam aliis etiam poenis iuxta constitutionem concilii generalis
lugdunensis quae incipit exigit necnon et aliis poenis in synodo provinciali arbitrio synodi absque ulla spe veniae
mulctetur.
Patroni vero in his quae ad sacramentorum administrationem spectant nullatenus se praesumant ingerere neque
visitationi ornamentorum ecclesiae aut bonorum stabilium seu fabricarum proventibus immisceant nisi quatenus
id eis ex institutione ac fundatione competat; sed episcopi ipsi haec faciant et fabricarum reditus in usus ecclesiae
necessarios et utiles prout sibi expedire magis visum fuerit expendi curent.
Praedicationis munus quod episcoporum praecipuum est cupiens sancta synodus quo frequentius possit ad
fidelium salutem exerceri: canones alias super hoc editos sub felicis recordationis Paulo iii aptius praesentium
temporum usui accomodando mandat ut in ecclesia sua ipsi per se aut si legitime impediti fuerint per eos quos ad
praedicationis munus assument in aliis autem ecclesiis per parochos sive iis impeditis per alios ab episcopo
impensis eorum qui eas praestare vel tenentur vel solent deputandos in civitate aut in quacumque parte dioecesis
censebunt expedire saltem omnibus dominicis et solemnibus diebus festis tempore autem ieiuniorum
quadragesimae et adventus domini quotidie vel saltem tribus in hebdomada diebus si ita oportere duxerint sacras
scripturas divinam que legem annuntient et alias quotiescumque id opportune fieri posse iudicaverint.
Moneat que episcopus populum diligenter teneri unumquemque parochiae suae interesse ubi id commode fieri
potest ad audiendum verbum dei.

68

