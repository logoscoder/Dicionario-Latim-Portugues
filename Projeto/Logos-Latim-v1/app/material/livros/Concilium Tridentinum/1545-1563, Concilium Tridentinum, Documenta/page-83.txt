Nemo etiam regularis cuiuscumque facultatis vigore transferatur ad laxiorem religionem nec detur licentia
cuiquam regulari occulte ferendi habitum suae religionis.
Abbates qui sunt ordinum capita ac ceteri praedictorum ordinum superiores episcopis non subiecti quibus est in
alia inferiora monasteria prioratus ve legitima iurisdictio: eadem illa sibi subdita monasteria et prioratus suo
quisque loco atque ordine ex officio visitent etiam si commendata exsistant; quae cum ordinum suorum capitibus
subsint declarat sancta synodus in iis quae alias de visitatione monasteriorum commendatorum definita sunt non
esse comprehensa teneantur que quicumque praedictorum ordinum monasteriis praesunt praedictos visitatores
recipere et illorum ordinationes exsequi.
Ipsa quoque monasteria quae sunt ordinum capita iuxta sanctae sedis apostolicae et cuiusque ordinis
constitutiones visitentur et quamdiu durabunt huiusmodi commendae priores claustrales aut in prioratibus
conventum habentibus subpriores qui correctiones et spirituale regimen exercent a capitulis generalibus vel
ipsorum ordinum visitatoribus instituantur.
In ceteris omnibus praefatorum ordinum privilegia et facultates quae ipsorum personas loca et iura concernunt
firma sint et illaesa.
Cum pleraque monasteria etiam abbatiae prioratus et praepositurae ex mala eorum quibus commissa fuerunt
administratione non levia passa fuerint tam in spiritualibus quam temporalibus detrimenta: cupit sancta synodus
ea ad congruam monasticae vitae disciplinam omnino revocare.
Verum adeo dura difficilis que est praesentium temporum conditio ut nec statim omnibus nec commune ubique
quod optaret remedium possit adhiberi.
Ut tamen nihil praetermittat unde praedictis salubriter aliquando provideri possit: primum quidem confidit
summum Romanum pontificem pro sua pietate et prudentia curaturum quantum haec tempora ferre posse viderit
ut iis quae nunc commendata reperiuntur et quae suos conventus habent regulares personae eiusdem ordinis
expresse professae et quae gregi praeire et praeesse possint praeficiantur.
Quae vero in posterum vacabunt non nisi regularibus spectatae virtutis et sanctitatis conferantur.
Quo ad eo vero monasteria quae capita sunt ac primates ordinum sive abbatiae sive prioratus filiae illorum
capitum nuncupantur: teneantur illi qui in praesenti ea in commendam obtinent nisi sit eis de regulari successore
provisum infra sex menses religionem illorum ordinum propriam solemniter profiteri aut iis cedere; alias
commendae praedictae ipso iure vacare censeantur.
Ne autem in praedictis omnibus et singulis fraus aliqua adhiberi possit: mandat sancta synodus ut in
provisionibus dictorum monasteriorum qualitas singulorum nominatim exprimatur aliter que facta provisio
subreptitia esse censeatur nulla que subsequenti possessione etiam triennali adiuvetur.
Haec omnia et singula in superioribus decretis contenta observari sancta synodus praecipit in omnibus coenobiis
ac monasteriis collegiis ac domibus quorumcumque monachorum ac regularium necnon quarumcumque
sanctimonialium virginum ac viduarum etiam si illae sub gubernio militiarum etiam Hierosolymitanae vivant et
quocumque nomine appellentur sub quacumque regula vel constitutionibus et sub custodia vel gubernatione vel
quavis subiectione aut annexione vel dependentia cuiuscumque ordinis mendicantium vel non mendicantium vel
aliorum regularium monachorum aut canonicorum quorumcumque; non obstantibus eorum omnium et
singulorum privilegiis sub quibuscumque formulis verborum conceptis ac mare magnum appellatis etiam in
fundatione obtentis necnon constitutionibus et regulis etiam iuratis atque etiam consuetudinibus vel
praescriptionibus etiam immemorabilibus.
Si qui vero regulares tam viri quam mulieres sunt qui sub arctiori regula vel statutis vivunt (excepta facultate
habendi bona stabilia in communi): eos ab eorum instituto et observantia sancta synodus amovere non intendit.

83

