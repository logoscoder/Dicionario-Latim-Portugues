Quodsi alicui ex praedictis dignitatibus in ecclesiis cathedralibus vel collegiatis de iure seu consuetudine
iurisdictio administratio vel officium non competat sed extra civitatem in dioecesi cura animarum immineat cui
is qui dignitatem obtinet incumbere voluerit: tunc pro tempore quo in curata ecclesia residerit ac ministraverit
tamquam praesens sit ac divinis intersit in ecclesiis cathedralibus ac collegiatis habeatur.
Haec iis tantum ecclesiis constituta intelligantur in quibus nulla est consuetudo vel statutum ut dictae dignitates
non servientes aliquid amittant quod ad tertiam partem dictorum fructuum et proventuum ascendat.
Non obstantibus consuetudinibus etiam immemorabilibus exemptionibus et constitutionibus etiam iuramento et
quavis auctoritate firmatis.
Quicumque in cathedrali vel collegiata saeculari vel regulari ecclesia divinis mancipatus officiis in subdiaconatus
ordine saltem constitutus non sit vocem in eiusmodi ecclesiis in capitulo non habeat etiam si hoc sibi ab aliis
libere fuerit concessum.
Ii vero qui dignitates personatus officia praebendas portiones ac quaelibet alia beneficia in dictis ecclesiis
obtinent aut in posterum obtinebunt quibus onera varia sunt annexa videlicet ut alii missas alii evangelium alii
epistolas dicant seu cantent quocumque ii privilegio exemptione praerogativa generis nobilitate sint insigniti:
teneantur iusto impedimento cessante infra annum ordines suscipere requisitos; alioquin poenas incurrant iuxta
constitutionem concilii Viennensis quae incipit: ut ii qui quam praesenti decreto innovat.
Cogant que episcopi eos diebus statutis dictos ordines per se ipsos exercere ac cetera omnia officia quae debent
in cultu divino praestare sub eisdem et aliis etiam gravioribus poenis arbitrio eorum imponendis; nec aliis in
posterum fiat provisio nisi iis qui iam aetatem et ceteram habilitates integre habere dignoscantur; aliter irrita sit
provisio.
Dispensationes quacumque auctoritate concedendae si extra Romanam curiam committendae erunt committantur
ordinariis illorum qui eas impetraverint.
Eae vero quae gratiose conceduntur suum non sortiantur effectum nisi prius ab eisdem tamquam delegatis
apostolicis summarie tantum et extraiudicialiter cognoscantur expressas preces subreptionis vel obreptionis vitio
non subiacere.
In commutationibus ultimarum voluntatum quae nonnisi ex iusta et necessaria causa fieri debent episcopi
tamquam delegati sedis apostolicae summarie et extraiudicialiter cognoscant nihil in precibus tacita veritate vel
suggesta falsitate fuisse narratum priusquam commutationes praedictae exsecutioni demandentur.
Legati et nuntii apostolici patriarchae ac primates et metropolitani in appellationibus ad eos interpositis in
quibusvis causis tam in admittendis appellationibus quam in concedendis inhibitionibus post appellationem
servare teneantur formam et tenorem sacrarum constitutionum et praesertim Innocentii iv quae incipit Romana.
Quacumque consuetudine etiam immemorabili aut stilo vel privilegio in contrarium non obstantibus; aliter
inhibitiones et processus et inde secuta quaecumque sint ipso iure nulla.
Episcopi etiam tamquam sedis apostolicae delegati in casibus a iure concessis omnium piarum dispositionum
tam in ultima voluntate quam inter vivos sint exsecutores habeant ius visitandi hospitalia collegia quaecumque ac
confraternitates laicorum etiam quas scholas sive quocumque alio nomine vocant non tamen quae sub regum
immediata protectione sunt sine eorum licentia.
Eleemosynas montes pietatis sive charitatis et pia loca omnia quomodocumque nuncupentur etiam si
praedictorum locorum cura ad laicos pertineat atque eadem pia loca exemptionis privilegio sint munita ac omnia
quae ad dei cultum aut animarum salutem seu pauperes sustentandos instituta sunt: ipsi ex officio suo iuxta
sacrorum canonum statuta cognoscant et exsequantur.
Non obstantibus quacumque consuetudine etiam immemorabili privilegio aut statuto.
52

