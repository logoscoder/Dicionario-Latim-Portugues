Cum ea omnia quae in praesenti sessione tractanda erant quia hora tarda est commode expediri non possint
propterea iuxta id quod in generali congregatione a patribus statutum fuit ea quae supersunt in diem crastinam
hanc eandem sessionem continuando differuntur.
Cum potestas conferendi indulgentias a christo ecclesiae concessa sit atque huiusmodi potestate divinitus sibi
tradita antiquissimis etiam temporibus illa usa fuerit: sacrosancta synodus indulgentiarum usum christiano
populo maxime salutarem et sacrorum conciliorum auctoritate probatum in ecclesia retinendum esse docet et
praecipit eos que anathemate damnat qui aut inutiles esse asserunt vel eas concedendi in ecclesia potestatem esse
negant.
In his tamen concedendis moderationem iuxta veterem et probatam in ecclesia consuetudinem adhiberi cupit ne
nimia facilitate ecclesiastica disciplina enervetur.
Abusus vero qui in his irrepserunt et quorum occasione insigne hoc indulgentiarum nomen ab haereticis
blasphematur emendatos et correctos cupiens: praesenti decreto generaliter statuit pravos quaestus omnes pro his
consequendis unde plurima in christiano populo abusuum causa fluxit omnino abolendos esse.
Ceteros vero qui ex superstitione ignorantia irreverentia aut aliunde quomodocumque provenerunt cum ob
multiplices locorum et provinciarum apud quas hi committuntur corruptelas commode nequeant specialiter
prohiberi: mandat omnibus episcopis ut diligenter quisque huiusmodi abusus ecclesiae suae colligat eos que in
prima synodo provinciali referat ut aliorum quoque episcoporum sententia cogniti statim ad summum Romanum
pontificem deferantur cuius auctoritate et prudentia quod universali ecclesiae expediet statuatur ut ita sanctarum
indulgentiarum munus pie et sancte et incorrupte omnibus fidelibus dispensetur.
Insuper hortatur sancta synodus et per sanctissimum domini nostri atque salvatoris adventum pastores omnes
obtestatur ut tamquam boni milites illa omnia quae sancta Romana ecclesia omnium ecclesiarum mater et
magistra statuit nec non ea quae tam in hoc concilio quam in aliis oecumenicis statuta sunt quibuscumque
fidelibus sedulo commendent omni que diligentia utantur ut illis omnibus et iis praecipue sint obsequentes quae
ad mortificandam carnem conducunt ut ciborum delectus et ieiunia vel etiam quae faciunt ad pietatem augendam
ut dierum festorum devota et religiosa celebratio: admonentes populos crebro obedire praepositis suis quos qui
audiunt deum remuneratorem audient; qui vero contemnunt deum ipsum ultorem sentient.
Sacrosancta synodus in secunda sessione sub sanctissimo domino nostro Pio iv celebrata delectis quibusdam
patribus commisit ut de variis censuris ac libris vel suspectis vel perniciosis quid facto opus esset considerarent
atque ad ipsam sanctam synodum referrent; audiens nunc huic operi ab eis extremam manum impositam esse nec
tamen ob librorum varietatem et multitudinem distincte et commode possit a sancta synodo diiudicari: praecipit
ut quidquid ab illis praestitum est sanctissimo Romano pontifici exhibeatur ut eius iudicio atque auctoritate
terminetur et evulgetur.
Idem que de catechismo a patribus quibus illud mandatum fuerat et de missali et breviario fieri mandat.
Declarat sancta synodus ex loco assignato oratoribus tam ecclesiasticis quam saecularibus in sedendo incedendo
aut quibuscumque aliis actibus nullum cuiquam eorum factum fuisse praeiudicium sed omnia illorum et
imperatoris regum rerum publicarum ac principum suorum iura et praerogativas illaesas et salvas esse in eodem
que statu permanere prout ante praesens concilium reperiebantur.
Tanta fuit horum temporum calamitas et haereticorum inveterata malitia ut nihil tam clarum in fide nostra
asserenda umquam fuerit aut tam certo statutum quod non humani generis hoste suadente illi errore aliquo
contaminaverint.
Eapropter sancta synodus id potissimum curavit ut praecipuos haereticorum nostri temporis errores damnaret et
anathematizaret veram que et catholicam doctrinam traderet et doceret prout damnavit anathematizavit et
definivit.
93

