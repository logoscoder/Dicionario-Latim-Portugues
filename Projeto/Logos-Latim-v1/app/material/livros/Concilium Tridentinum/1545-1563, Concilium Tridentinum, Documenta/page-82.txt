professione; aliter vero facta etiamsi cum huius favoris expressa renuntiatione etiam iurata sit irrita et nullius
effectus.
Finito tempore novitiatus superiores novitios quos habiles invenerint ad profitendum admittant aut e monasterio
eos eiiciant.
Per haec tamen sancta synodus non intendit aliquid innovare aut prohibere quin religio clericorum societatis Iesu
iuxta pium eorum institutum a sancta sede apostolica approbatum domino et eius ecclesiae inservire possint.
Sed neque ante professionem excepto victu et vestitu novitii vel novitiae illius temporis quo in probatione est
quocumque praetextu a parentibus vel propinquis aut curatoribus eius monasterio aliquid ex bonis eiusdem
tribuatur ne hac occasione discedere nequeat quod totam vel maiorem partem substantiae suae monasterium
possideat nec facile si discesserit id recuperare possit.
Quin potius praecipit sancta synodus sub anathematis poena dantibus et recipientibus ne hoc ullo modo fiat et ut
abeuntibus ante professionem omnia restituantur quae sua erant.
Quod ut recte fiat episcopus etiam per censura ecclesiasticas si opus fuerit compellat.
Libertati professionis virginum deo dicandarum prospiciens sancta synodus statuit atque decernit ut si puella
quae habitum regularem suscipere voluerit maior duodecim annis sit non ante eum suscipiat nec postea ipsa vel
alia professionem emittat quam exploraverit episcopus vel eo absente vel impedito eius vicarius aut aliquis
eorum sumptibus ab eis deputatus virginis voluntatem diligenter an coacta an seducta sit an sciat quid agat; et si
voluntas eius pia ac libera cognita fuerit habuerit que conditiones requisitas iuxta monasterii illius et ordinis
regulam necnon monasterium fuerit idoneum: libere ei profiteri liceat; cuius professionis tempus ne episcopus
ignoret teneatur praefecta monasterio eum ante mensem certiorem facere.
Quod si praefecta certiorem episcopum non fecerit quamdiu episcopo videbitur ab officio suspensa sit.
Anathemati sancta synodus subiicit omnes et singulas personas cuiuscumque qualitatis vel conditionis fuerint
tam clericos quam laicos saeculares vel regulares atque etiam qualibet dignitate fungentes si quomodocumque
coegerint aliquam virginem vel viduam aut aliam quamcumque mulierem invitam praeterquam in casibus in iure
expressis ad ingrediendum monasterium vel ad suscipiendum habitum cuiuscumque religionis vel ad emittendam
professionem; qui que consilium auxilium vel favorem dederint qui que scientes eam non sponte ingredi
monasterium aut habitum suscipere aut professionem emittere: quoquo modo eidem actui vel praesentiam vel
consensum vel auctoritatem interposuerint.
Simili quoque anathemati subiicit eos qui sanctam virginum vel aliarum mulierum voluntatem vel accipiendi vel
voti emittendi quoquo modo sine iusta causa impedierint.
Ea que omnia et singula quae ante professionem vel in ipsa professione fieri oportet serventur non solum in
monasteriis subiectis episcopo sed et in aliis quibuscumque.
Ab his tamen excipiuntur mulieres quae poenitentes aut convertitae appellantur in quibus constitutiones earum
serventur.
Quicumque regularis praetendat se per vim et metum ingressum esse religionem aut etiam dicat ante aetatem
debitam professum fuisse aut quid simile velit que habitum dimittere quacumque de causa aut etiam cum habitu
discedere sine licentia superiorum: non audiatur nisi intra quinquennium tantum a die professionis et tunc non
aliter nisi causas quas praetenderit deduxerit coram superiore suo et ordinario.
Quod si ante habitum sponte dimiserit nullatenus ad allegandum quamcumque causam admittatur sed ad
monasterium redire cogatur et tamquam apostata puniatur; interim vero nullo privilegio suae religionis iuvetur.

82

