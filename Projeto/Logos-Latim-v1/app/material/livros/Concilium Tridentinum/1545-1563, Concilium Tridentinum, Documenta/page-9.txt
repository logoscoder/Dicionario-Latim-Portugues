Nam sicut revera homines nisi ex semine Adae propagati nascerentur non nascerentur iniusti cum ea
propagatione per ipsum dum concipiuntur propriam iniustitiam contrahant: ita nisi in christo renascerentur
numquam iustificarentur cum ea renascentia per meritum passionis eius gratia qua iusti fiunt illis tribuatur.
Pro hoc beneficio apostolus gratias nos semper agere hortatur patri qui dignos nos fecit in partem sortis
sanctorum in lumine et eripuit de potestate tenebrarum transtulit que in regnum filii dilectionis suae in quo
habemus redemptionem et remissionem peccatorum.
Quibus verbis iustificationis impii descriptio insinuatur ut sit translatio ab eo statu in quo homo nascitur filius
primi Adae in statum gratiae et adoptionis filiorum dei per secundum Adam Iesum christum salvatorem nostrum;
quae quidem translatio post evangelium promulgatum sine lavacro regenerationis aut eius voto fieri non potest
sicut scriptum est: nisi quis renatus fuerit ex aqua et spiritu sancto non potest introire in regnum dei.
Declarat praeterea ipsius iustificationis exordium in adultis a dei per christum Iesum praeveniente gratia
sumendum esse hoc est ab eius vocatione qua nullis eorum existentibus meritis vocantur ut qui per peccata a deo
aversi erant per eius excitantem atque adiuvantem gratiam ad convertendum se ad suam ipsorum iustificationem
eidem gratiae libere assentiendo et cooperando disponantur ita ut tangente deo cor hominis per spiritus sancti
illuminationem neque homo ipse nihil omnino agat inspirationem illam recipiens quippe qui illam et abiicere
potest neque tamen sine gratia dei movere se ad iustitiam coram illo libera sua voluntate possit.
Unde in sacris litteris cum dicitur: convertimini ad me et ego convertar ad vos libertatis nostrae admonemur; cum
respondemus: converte nos domine ad te et convertemur dei nos gratia praeveniri confitemur.
Disponuntur autem ad ipsam iustitiam dum excitati divina gratia et adiuti fidem ex auditu concipientes libere
moventur in deum credentes vera esse quae divinitus revelata et promissa sunt atque illud in primis a deo
iustificari impium per gratiam eius per redemptionem quae est in christo Iesu et dum peccatores se esse
intelligentes a divinae iustitiae timore quo utiliter concutiuntur ad considerandam dei misericordiam se
convertendo in spem eriguntur fidentes deum sibi propter christum propitium fore illum que tamquam omnis
iustitiae fontem diligere incipiunt ac propterea moventur adversus peccata per odium aliquod et detestationem
hoc est per eam poenitentiam quam ante baptismum agi oportet; denique dum proponunt suscipere baptismum,
inchoare novam vitam et servare divina mandata.
De hac dispositione scriptum est: accedentem ad deum oportet credere quia est et quod inquirentibus se
remunerator sit et: confide fili remittuntur tibi peccata tua et: timor domini expellit peccatum et: poenitentiam
agite et baptizetur unusquisque vestrum in nomine Iesu christi in remissionem peccatorum vestrorum et
accipietis donum spiritus sancti et: euntes ergo docete omnes gentes baptizantes eos in nomine patris et filii et
spiritus sancti docentes eos servare quaecumque mandavi vobis denique: praeparate corda vestra domino.
Hanc dispositionem seu praeparationem iustificatio ipsa consequitur quae non est sola peccatorum remissio sed
et sanctificatio et renovatio interioris hominis per voluntariam susceptionem gratiae et donorum unde homo ex
iniusto fit iustus et ex inimico amicus ut sit haeres secundum spem vitae aeternae.
Huius iustificationis causae sunt: finalis quidem gloria dei et christi ac vita aeterna; efficiens vero misericors
deus qui gratuito abluit et sanctificat signans et ungens spiritu promissionis sancto qui est pignus haereditatis
nostrae; meritoria autem dilectissimus unigenitus suus dominus noster Iesus christus qui cum essemus inimici
propter nimiam charitatem qua dilexit nos sua sanctissima passione in ligno crucis nobis iustificationem meruit
et pro nobis deo patri satisfecit; instrumentalis item sacramentum baptismi quod est sacramentum fidei sine qua
nulli umquam contigit iustificatio.
Demum unica formalis causa est iustitia dei non qua ipse iustus est sed qua nos iustos facit qua videlicet ab eo
donati renovamur spiritu mentis nostrae et non modo reputamur sed vere iusti nominamur et sumus iustitiam in
nobis recipientes unusquisque suam secundum mensuram quam spiritus sanctus partitur singulis prout vult et
secundum propriam cuiusque dispositionem et cooperationem.
9

