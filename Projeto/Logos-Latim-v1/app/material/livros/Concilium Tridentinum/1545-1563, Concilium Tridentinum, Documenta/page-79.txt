Quodsi aliqua loca ex praedictis quibus auctoritate apostolica similia bona possidere permissum erat eis spoliata
sint: eadem omnia illis restituenda esse decernit.
In praedictis autem monasteriis et domibus tam virorum quam mulierum bona immobilia possidentibus vel non
possidentibus is tantum numerus constituatur ac in posterum conservetur qui vel ex reditibus propriis
monasteriorum vel ex consuetis eleemosynis commode possit sustentari.
Nec de cetero similia loca erigantur sine episcopi in cuius dioecesi erigenda sunt licentia prius obtenta.
Prohibet sancta synodus ne quis regularis sine sui superioris licentia praedicationis vel lectionis aut cuiusvis pii
operis praetextu subiiciat se obsequio alicuius praelati principis vel universitatis vel communitatis aut alterius
cuiuscumque personae seu loci; neque ei aliquod privilegium aut facultas ab aliis super iis obtenta suffragetur.
Quodsi contrafecerit tamquam inobediens arbitrio superioris puniatur.
Nec liceat regularibus a suis conventibus recedere etiam praetextu ad superiores suos accedendi nisi ab eisdem
missi aut vocati fuerint.
Qui vero sine praedicto mandato in scriptis obtento repertus fuerit ab ordinariis locorum tamquam desertor sui
instituti puniatur.
Illi autem qui studiorum causa ad universitates mittuntur in conventibus tantum habitent; alioquin ab ordinariis
contra eos procedatur.
Bonifatii viii constitutionem quae incipit periculoso renovans sancta synodus universis episcopis sub
obtestatione divini iudicii et interminatione maledictionis aeternae praecipit ut in omnibus monasteriis sibi
subiectis ordinaria in aliis vero sedis apostolicae auctoritate clausuram sanctimonialium ubi violata fuerit
diligenter restitui et ubi inviolata est conservari maxime procurent inobedientes atque contradictores per censuras
ecclesiasticas alias que poenas quacumque appellatione postposita compescentes invocato etiam ad hoc si opus
fuerit auxilio brachii saecularis.
Quod auxilium ut praebeatur omnes christianos principes hortatur sancta synodus et sub excommunicationis
poena ipso facto incurrenda omnibus magistratibus saecularibus iniungit.
Nemini autem sanctimonialium liceat post professionem exire a monasterio etiam ad breve tempus quocumque
praetextu nisi ex aliqua legitima causa ab episcopo approbanda indultis quibuscumque et privilegiis non
obstantibus.
Ingredi autem intra saepta monasterii nemini liceat cuiuscumque generis aut conditionis sexus vel aetatis fuerit
sine episcopi vel superioris licentia in scriptis obtenta sub excommunicationis poena ipso facto incurrenda.
Dare autem tantum episcopus vel superior licentiam debet in casibus necessariis neque alius ullo modo possit
etiam vigore cuiuscumque facultatis vel indulti hactenus concessi vel in posterum concedendi.
Et quia monasteria sanctimonialium extra moenia urbis vel oppidi constituta malorum hominum praedae et aliis
facinoribus sine ulla saepe custodia sunt exposita: curent episcopi et alii superiores si ita videbitur expedire ut
sanctimoniales ex eis ad nova vel antiqua monasteria intra urbes vel oppida frequentia reducantur invocato etiam
auxilio si opus fuerit brachii saecularis.
Impedientes vero vel non obedientes per censuras ecclesiasticas parere compellant.

79

