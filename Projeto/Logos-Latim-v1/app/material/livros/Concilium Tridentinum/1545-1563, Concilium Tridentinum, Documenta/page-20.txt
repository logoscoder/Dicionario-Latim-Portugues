Beneficia ecclesiastica curata quae cathedralibus collegiatis seu aliis ecclesiis vel monasteriis beneficiis seu
collegiis aut piis locis quibuscumque perpetuo unita et annexa reperiuntur ab ordinariis locorum annis singulis
visitentur qui sollicite providere procurent ut per idoneos vicarios etiam perpetuos (nisi ipsis ordinariis pro bono
ecclesiarum regimine aliter expedire videbitur) ab eis cum tertiae partis fructuum aut maiori vel minori arbitrio
ipsorum ordinariorum portione etiam super re certa assignanda ibidem deputandos animarum cura laudabiliter
exerceatur; appellationibus privilegiis exemptionibus etiam cum iudicum deputatione et illorum inhibitionibus
quibuscumque in praemissis minime suffragantibus.
Locorum ordinarii ecclesias quascumque quomodolibet exemptas auctoritate apostolica singulis annis visitare
teneantur et opportunis iuris remediis providere ut quae reparatione indigent reparentur et cura animarum si que
illis immineat aliis que debitis obsequiis minime defraudentur; appellationibus privilegiis consuetudinibus etiam
ab immemorabili tempore praescriptis iudicum deputationibus et illorum inhibitionibus penitus exclusis.
Ad maiores ecclesias promoti munus consecrationis infra tempus a iure statutum suscipiant et prorogationes ultra
sex menses concessae nulli suffragentur.
Non liceat capitulis ecclesiarum sede vacante infra annum a die vacationis ordinandi licentiam aut litteras
dimissorias seu reverendas (ut aliqui vocant) tam ex iuris communis dispositione quam etiam cuiusvis privilegii
aut consuetudinis vigore alicui qui beneficii ecclesiastici recepti sive recipiendi occasione arctatus non fuerit
concedere; si secus fiat capitulum contraveniens ecclesiastico subiaceat interdicto et sic ordinati si in minoribus
ordinibus constituti fuerint nullo privilegio clericali praesertim in criminalibus gaudeant; in maioribus vero ab
exsecutione ordinum ad beneplacitum futuri praelati sint ipso iure suspensi.
Facultates de promovendo a quocumque non suffragentur nisi habentibus legitimam causam ob quam a propriis
episcopis ordinari non possint in litteris exprimendam et tunc non ordinentur nisi ab episcopo in sua dioecesi
residente aut pro eo pontificalia exercente et diligenti praevio examine.
Facultates de non promovendo praeterquam in casibus a iure expressis concessae ad annum tantum suffragentur.
Praesentati seu electi vel nominati a quibusvis ecclesiasticis personis etiam sedis apostolicae nuntiis ad quaevis
ecclesiastica beneficia non instituantur nec confirmentur neque admittantur etiam praetextu cuiusvis privilegii
seu consuetudinis etiam ab immemorabili tempore praescriptae nisi fuerint prius a locorum ordinariis examinati
et idonei reperti; et nullus appellationis remedio se tueri possit quominus examen subire teneatur.
Praesentatis tamen electis seu nominatis ab universitatibus seu collegiis generalium studiorum exceptis.
In exemptorum causis constitutio Innocentii iv quae incipit volentes in generali Lugdunensi concilio edita
servetur quam eadem sacrosancta synodus innovandam censuit et innovat.
Addendo insuper quod in civilibus causis mercedum et miserabilium personarum clerici saeculares aut regulares
extra monasterium degentes quomodolibet exempti etiam si certum iudicem a sede apostolica deputatum in
partibus habeant in aliis vero si ipsum iudicem non habuerint coram locorum ordinariis tamquam in hoc ab ipsa
sede delegatis conveniri et iure medio ad solvendum debitum cogi et compelli possint.
Privilegiis exemptionibus conservatorum deputationibus et eorum inhibitionibus adversus praemissa nequaquam
valituris.
Curent ordinarii ut hospitalia quaecumque a suis administratoribus quocumque illi nomine censeantur etiam
quomodolibet exemptis fideliter et diligenter gubernentur constitutionis concilii viennensis quae incipit quia
contingit forma servata.
Quam quidem constitutionem eadem sancta synodus innovandam duxit et innovat cum derogationibus in ea
contentis.
20

