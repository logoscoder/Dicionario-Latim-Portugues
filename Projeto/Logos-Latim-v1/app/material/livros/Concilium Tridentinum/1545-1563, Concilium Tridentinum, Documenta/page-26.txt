Si quis autem contrarium docere praedicare vel pertinaciter asserere seu etiam publice disputando defendere
praesumpserit eo ipso excommunicatus existat.
Eadem sancta Tridentina synodus in spiritu sancto legitime congregata praesidentibus in ea eisdem sanctae sedis
apostolicae legato et nuntiis intendens nonnulla statuere quae ad iurisdictionem pertinent episcoporum ut iuxta
proximae sessionis decretum illi in commissis sibi ecclesiis eo libentius resideant quo facilius et commodius sibi
subiectos regere et in vitae ac morum honestate continere potuerint illud primum eos admonendos censet ut se
pastores non percussores esse meminerint atque ita praeesse sibi subditis oportere ut non in eis dominentur sed
illos tanquam filios et fratres diligant elaborent que ut hortando et monendo ab illicitis deterreant ne ubi
deliquerint debitis eos poenis coercere cogantur.
Quos tamen si quid per humanam fragilitatem peccare contigerit illa apostoli est ab eis servanda praeceptio ut
illos arguant obsecrent increpent in omni bonitate et patientia cum saepe plus erga corrigendos agat benevolentia
quam austeritas plus exhortatio quam comminatio plus charitas quam potestas.
Sin autem ob delicti gravitatem virga opus fuerit tunc cum mansuetudine rigor cum misericordia iudicium cum
lenitate severitas adhibenda est ut sine asperitate disciplina populis salutaris ac necessaria conservetur et qui
correpti fuerint emendentur aut si resipiscere noluerint caeteri salubri in eos animadversionis exemplo a vitiis
deterreantur cum sit diligentis et pii simul pastoris officium morbis ovium lenia primum adhibere fomenta; post
ubi morbi gravitas ita postulet ad acriora et graviora remedia descendere; sin autem ne ea quidem proficiant illis
submovendis caeteras saltem oves a contagionis periculo liberare.
Cum igitur rei criminum plerunque ad evitandas poenas et episcoporum subterfugienda iudicia quaerelas et
gravamina simulent et appellationis diffugio iudicis processum impediant ne remedio ad innocentiae praesidium
instituto ad iniquitatis defensionem abutantur ut que huiusmodi eorum calliditati et tergiversationi occurratur ita
statuit et decrevit: in causis visitationis et correctionis sive habilitatis et inhabilitatis necnon criminalibus ab
episcopo seu illius in spiritualibus vicario generali ante diffinitivam sententiam ab interlocutoria vel alio
quocumque gravamine non appelletur neque episcopus seu vicarius appellationi huiusmodi tanquam frivolae
defferre teneatur sed ea ac quacunque inhibitione ab appellationis iudice emanata necnon omni stilo et
consuetudine etiam immemorabili contraria non obstante ad ulteriora valeat procedere nisi gravamen huiusmodi
per diffinitivam sententiam reparari vel ab ipsa diffinitiva appellari non possit; quibus casibus sacrorum et
antiquorum canonum statuta illibata persistant.
A sententia episcopi vel ipsius in spiritualibus vicarii generalis in criminalibus appellationis causa (ubi
appellationi locus fuerit) si apostolica auctoritate in partibus eam committi contigerit metropolitano seu illius
etiam in spiritualibus vicario generali aut si ille aliqua de causa suspectus foret vel ultra duas legales dietas distet
seu ab ipso appellatum fuerit uni ex vicinioribus episcopis seu illorum vicariis non autem inferioribus iudicibus
committatur.
Reus ab episcopo aut eius vicario in spiritualibus generali in criminali causa appellans coram iudice ad quem
appellavit acta primae instantiae omnino producat et iudex nisi illis visis ad eius absolutionem minime procedat.
Is autem a quo appellatum fuerit intra triginta dies acta ipsa postulanti gratis exhibeat; alioquin absque illis causa
appellationis huiusmodi prout iustitia suaserit terminetur.
Cum vero tam gravia nonnunquam sint delicta ab ecclesiasticis commissa personis ut ob eorum atrocitatem ex
sacris ordinibus deponendae et curiae sint tradendae saeculari in quo secundum sacros canones certus
episcoporum numerus requiritur quos si omnes adhibere difficile esset debita iuris executio differetur si quando
autem convenire possent illorum residentia intermitteretur propterea statuit et decrevit: episcopo per se seu illius
vicarium in spiritualibus generalem contra clericum in sacris etiam presbyteratus ordinibus constitutum etiam ad
illius condemnationem necnon verbalem depositionem et per se ipsum etiam ad actualem atque solemnem
degradationem ab ipsis ordinibus et gradibus ecclesiasticis in casibus in quibus aliorum episcoporum praesentia
in numero a canonibus definito requiritur etiam absque illis procedere liceat adhibitis tamen et in hoc sibi
assistentibus totidem abbatibus usum mitrae et baculi ex privilegio apostolico habentibus si in civitate aut
dioecesi reperiri et commode interesse possint: alioquin aliis personis in ecclesiastica dignitate constitutis quae
aetate graves ac iuris scientia commendabiles existant.
26

