Haec est enim illa corona iustitiae quam post suum certamen et cursum repositam sibi esse aiebat apostolus a
iusto iudice sibi reddendam non solum autem sibi sed et omnibus qui diligunt adventum eius.
Cum enim ille ipse christus Iesus tamquam caput in membra et tamquam vitis in palmites in ipsos iustificatos
iugiter virtutem influat quae virtus bona eorum opera semper antecedit comitatur et subsequitur et sine qua nullo
pacto deo grata et meritoria esse possent nihil ipsis iustificatis amplius deesse credendum est quominus plene
illis quidem operibus quae in deo sunt facta divinae legi pro huius vitae statu satisfecisse et vitam aeternam suo
etiam tempore (si tamen in gratia decesserint) consequendam vere promeruisse censeantur.
Cum christus salvator noster dicat: si quis biberit ex aqua quam ego dabo ei non sitiet in aeternum sed fiet in eo
fons aquae salientis in vitam aeternam.
Ita neque propria nostra iustitia tamquam ex nobis propria statuitur neque ignoratur aut repudiatur iustitia dei;
quae enim iustitia nostra dicitur quia per eam nobis inhaerentem iustificamur illa eadem dei est quia a deo nobis
infunditur per christi meritum.
Neque vero illud omittendum est quod licet bonis operibus in sacris litteris usque adeo tribuatur ut etiam qui uni
ex minimis suis potum aquae frigidae dederit promittat christus eum non esse sua mercede cariturum et apostolus
testetur id quod in praesenti est momentaneum et leve tribulationis nostrae supra modum in sublimitate aeternum
gloriae pondus operari in nobis: absit tamen ut christianus homo in se ipso vel confidat vel glorietur et non in
domino cuius tanta est erga omnes homines bonitas ut eorum velit esse merita quae sunt ipsius dona.
Et quia in multis offendimus omnes unusquisque sicut misericordiam et bonitatem ita severitatem et iudicium
ante oculos habere debet neque se ipsum aliquis etiam si nihil sibi conscius fuerit iudicare quoniam omnis
hominum vita non humano iudicio examinanda et iudicanda est sed dei qui illuminabit abscondita tenebrarum et
manifestabit consilia cordium et tunc laus erit unicuique a deo qui ut scriptum est reddet unicuique secundum
opera sua.
Post hanc catholicam de iustificatione doctrinam quam nisi quisque fideliter firmiter que receperit iustificari non
poterit placuit sanctae synodo hos canones subiungere ut omnes sciant non solum quid tenere et sequi sed etiam
quid vitare et fugere debeant.
Si quis dixerit hominem suis operibus quae vel per humanae naturae vires vel per legis doctrinam fiant absque
divina per christum Iesum gratia posse iustificari coram deo: a(nathema) s(it).
Si quis dixerit ad hoc solum divinam gratiam per christum Iesum dari ut facilius homo iuste vivere ac vitam
aeternam promereri possit quasi per liberum arbitrium sine gratia utrumque sed aegre tamen et difficulter possit:
a(nathema) s(it).
Si quis dixerit sine praeveniente spiritus sancti inspiratione atque eius adiutorio hominem credere sperare et
diligere aut poenitere posse sicut oportet ut ei iustificationis gratia conferatur: a(nathema) s(it).
Si quis dixerit liberum hominis arbitrium a deo motum et excitatum nihil cooperari assentiendo deo excitanti
atque vocanti quo ad obtinendam iustificationis gratiam se disponat ac praeparet neque posse dissentire si velit
sed velut inanime quoddam nihil omnino agere mere que passive se habere: a(nathema) s(it).
Si quis liberum hominis arbitrium post Adae peccatum amissum et extinctum esse dixerit aut rem esse de solo
titulo immo titulum sine re figmentum denique a satana invectum in ecclesiam: a(nathema) s(it).
Si quis dixerit non esse in potestate hominis vias suas malas facere sed mala opera ita ut bona deum operari non
permissive solum sed etiam proprie et per se adeo ut sit proprium eius opus non minus proditio Iudae quam
vocatio pauli: a(nathema) s(it).
13

