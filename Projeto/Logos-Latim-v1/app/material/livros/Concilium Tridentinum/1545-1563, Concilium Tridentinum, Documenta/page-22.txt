reformationem pertinent interim non omittatur et terminum ipsum ipsa sancta synodus pro eius libito et voluntate
etiam in privata congregatione abbreviare et prorogare libere possit et valeat.
Reverendissimi et illustrissimi domini reverendi que patres placet ne vobis ad laudem et gloriam sanctae et
individuae trinitatis patris et filii et spiritus sancti ad incrementum et exaltationem fidei et religionis christianae
sacrum oecumenicum et generale concilium Tridentinum iuxta formam et tenorem litterarum sanctissimi domini
nostri resumi debere et procedendum esse ad ulteriora?
reverendissimi et illustrissimi domini reverendi que patres placet ne vobis proximam futuram sessionem
habendam et celebrandam esse in futuris calendis septembris?
sacrosancta oecumenica et generalis Tridentina synodus in spiritu sancto legitime congregata praesidentibus in
ea eisdem apostolicis legato et nuntiis quae in proxima praeterita sessione sequentem hanc hodie habendam et ad
ulteriora procedendum esse decreverat cum ob inclitae Germanicae nationis (cuius praecipue causa agitur)
absentiam ac non magnam caeterorum patrum frequentiam procedere hactenus distulerit de venerabilium in
christo fratrum et filiorum suorum Maguntini et Treverensis archiepiscoporum ac sacri Romani imperii
principum electorum et complurium ipsius aliarum que provinciarum episcoporum sub hanc ipsam diem adventu
in domino exsultans et dignas ipsi omnipotenti deo agens gratias firmam que spem concipiens quamplurimos
alios tam ipsius Germanicae quam aliarum nationum praelatos et sui officii debito et hoc exemplo commotos
propediem esse venturos futuram sessionem ad quadragesimam diem quae erit undecima mensis octobris
proxime sequentis indicit et concilium ipsum in statu in quo reperitur prosequendo cum in praeteritis sessionibus
de septem sacramentis novae legis in genere et in specie de baptismate et confirmatione definitum fuerit statuit et
decernit de sanctissimae eucharistiae sacramento necnon quod ad reformationem attinet de reliquis quae ad
faciliorem et commodiorem praelatorum residentiam pertinent agi et tractari debere ac monet et hortatur omnes
patres ut interim domini nostri Iesu christi exemplo (quantum tamen humana fragilitas patietur) ieiuniis et
orationibus vacent ut tandem placatus (qui in saecula sit benedictus) deus corda ad verae suae fidei agnitionem et
sanctae matris ecclesiae unitatem ac recte vivendi normam reducere dignetur.
Sacrosancta oecumenica et generalis Tridentina synodus in spiritu sancto legitime congregata praesidentibus in
ea eisdem sanctae sedis apostolicae legato et nuntiis etsi in eum finem non absque peculiari spiritus sancti ductu
et gubernatione convenerit ut veram et antiquam de fide et sacramentis doctrinam exponeret et ut haeresibus
omnibus et aliis gravissimis incommodis quibus dei ecclesia misere nunc exagitatur et in multas ac varias partes
scinditur remedium afferret hoc praesertim iam inde a principio in votis habuit ut stirpitus convelleret zizania
execrabilium errorum et schismatum quae inimicus homo his nostris calamitosis temporibus in doctrina fidei usu
et cultu sacrosanctae eucharistiae superseminavit quam alioqui salvator noster in ecclesia sua tanquam
symbolum reliquit eius unitatis et charitatis qua christianos omnes inter se coniunctos et copulatos esse voluit.
Itaque eadem sacrosancta synodus sanam et synceram illam de venerabili hoc et divino eucharistiae sacramento
doctrinam tradens quam semper catholica ecclesia ab ipso Iesu christo domino nostro et eius apostolis erudita
atque a spiritu sancto illi omnem veritatem in dies suggerente edocta retinuit et ad finem usque saeculi
conservabit omnibus christifidelibus interdicit ne posthac de sanctissima eucharistia aliter credere docere aut
praedicare audeant quam ut est hoc praesenti decreto explicatum atque definitum.
Principio docet sancta synodus et aperte ac simpliciter profitetur in almo sanctae eucharistiae sacramento post
panis et vini consecrationem dominum nostrum Iesum christum verum deum atque hominem vere realiter ac
substantialiter sub specie illarum rerum sensibilium contineri.
Neque enim haec inter se pugnant ut ipse salvator noster semper ad dexteram patris in coelis assideat iuxta
modum existendi naturalem et ut multis nihilominus aliis in locis sacramentaliter praesens sua substantia nobis
adsit ea existendi ratione quam etsi verbis exprimere vix possumus possibilem tamen esse deo cogitatione per
fidem illustrata assequi possumus et constantissime credere debemus.
Ita enim maiores omnes nostri quotquot in vera christi ecclesia fuerunt qui de sanctissimo hoc sacramento
disseruerunt apertissime professi sunt hoc tam admirabile sacramentum in ultima coena redemptorem nostrum
instituisse cum post panis vini que benedictionem se suum ipsius corpus illis praebere ac suum sanguinem
disertis et perspicuis verbis testatus est.
22

