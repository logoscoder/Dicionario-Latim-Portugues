Cum que tam diu tot episcopi ex variis christiani orbis provinciis evocati sine magna gregis sibi commissi iactura
et universali periculo ab ecclesiis abesse non possint nec ulla spes restet haereticos toties fide etiam publica
quam desiderarunt invitatos et tam diu exspectatos huc amplius adventuros ideo que tandem huic sacro concilio
finem imponere necesse sit: superest nunc ut principes omnes quod facit in domino moneat ad operam suam ita
praestandam ut quae ab ea decreta sunt ab haereticis depravari aut violari non permittant sed ab his et omnibus
devote recipiantur et fideliter observentur.
Quodsi in his recipiendis aliqua difficultas oriatur aut aliqua inciderint quae declarationem quod non credit aut
definitionem postulent: praeter alia remedia in hoc concilio instituta confidit sancta synodus beatissimum
Romanum pontificem curaturum ut vel evocatis ex illis praesertim provinciis unde difficultas orta fuerit iis quos
eidem negotio tractando viderit expedire vel etiam concilii generalis celebratione si necessarium iudicaverit vel
commodiore quacumque ratione ei visum fuerit provinciarum necessitatibus pro dei floria et ecclesiae
tranquillitate consulatur.
Quoniam diversis temporibus tam sub felicis recordationis Paulo iii quam Iulio iii multa in hoc sacro concilio
quoad dogmata ac morum reformationem statuta et definita sunt: vult sancta synodus ut illa nunc recitentur et
legantur.
Illustrissimi domini reverendissimi que patres placet ne vobis ut ad laudem dei omnipotentis huic sacrae
oecumenicae synodo finis imponatur et omnium et singulorum quae tam sub felicis recordationis Paulo iii et
Iulio iii quam sub sanctissimo domino nostro Pio iv Romanis pontificibus in ea decreta et definita sunt
confirmatio nomine sanctae huius synodi per apostolicae sedis legatos et praesidentes a beatissimo Romano
pontifice petatur?

94

