atque ita pietate ac castis moribus conspicui ut praeclarum bonorum operum exemplum et vitae monita ab eis
possint exspectari.
Curet episcopus ut ii saltem diebus dominicis et festis solemnibus si autem curam habuerint animarum tam
frequenter ut suo muneri satisfaciant missas celebrent.
Cum promotis per saltum si non ministraverint episcopus ex legitima causa possit dispensare.
Quamvis presbyteri in sua ordinatione a peccatis absolvendi potestatem accipiant decernit tamen sancta synodus
nullum etiam regularem posse confessiones saecularium etiam sacerdotum audire nec ad id idoneum reputari nisi
aut parochiale beneficium aut ab episcopis per examen si illis videbitur esse necessarium aut alias idoneus
iudicetur et approbationem quae gratis detur obtineat; privilegiis et consuetudine quacumque etiam
immemorabili non obstantibus.
Cum nullus debeat ordinari qui iudicio sui episcopi non sit utilis aut necessarius suis ecclesiis sancta synodus
vestigiis sexti canonis concilii Chalcedonensis inhaerendo statuit ut nullus in posterum ordinetur qui illi ecclesiae
aut pio loco pro cuius necessitate aut utilitate assumitur non adscribatur ubi suis fungatur muneribus nec incertis
vagetur sedibus.
Quodsi locum inconsulto episcopo deseruerit ei sacrorum exercitium interdicatur.
Nullus praeterea clericus peregrinus sine commendatitiis sui ordinarii litteris ab ullo episcopo ad divina
celebranda et sacramenta administranda admittatur.
Ut sanctorum ordinum a diaconatu ad ostiariatum functiones ab apostolorum temporibus in ecclesia laudabiliter
receptae et pluribus in locis aliquamdiu intermissae in usum iuxta sacros canones revocentur nec ab haereticis
tamquam otiosae traducantur :illius prisci moris restituendi desiderio flagrans sancta synodus decernit ut in
posterum huiuscemodi ministeria non nisi per constitutos in dictis ordinibus exerceantur omnes que et singulos
praelatos ecclesiarum in domino hortatur et illis praecipit ut quantum fieri commode poterit in ecclesiis
cathedralibus collegiatis et parochialibus suae dioecesis si populus frequens et ecclesiae proventus id ferre
queant huiusmodi functiones curent restituendas et ex aliqua parte redituum aliquorum simplicium beneficiorum
vel fabricae ecclesiae si proventus suppetant aut utriusque illorum eas functiones exercentibus stipendia
assignent quibus si negligentes fuerint ordinarii iudicio aut ex parte mulctari aut in totum privari possint.
Quodsi ministeriis quatuor minorum ordinum exercendis clerici coelibes praesto non erunt suffici possint etiam
coniugati vitae probatae dummodo non bigami ad ea munia obeunda idonei et qui tonsuram et habitum
clericalem in ecclesia gestent.
Cum adolescentium aetas nisi recte instituatur prona sit ad mundi voluptates sequendas et nisi a teneris annis ad
pietatem et religionem informetur antequam vitiorum habitus totos homines possideat numquam perfecte ac sine
maximo ac singulari propemodum dei omnipotentis auxilio in disciplina ecclesiastica perseveret: sancta synodus
statuit ut singulae cathedrales metropolitanae atque his maiores ecclesiae pro modo facultatum et dioecesis
amplitudine certum puerorum ipsius civitatis et dioecesis vel eius provinciae si ibi non reperiantur numerum in
collegio ad hoc prope ipsas ecclesias vel alio in loco convenienti ab episcopo eligendo alere ac religiose educare
et ecclesiasticis disciplinis instituere teneantur.
In hoc vero collegio recipiantur qui ad minimum duodecim annos et ex legitimo matrimonio nati sint ac legere et
scribere competenter noverint et quorum indoles et voluntas spem afferat eos ecclesiasticis ministeriis perpetuo
inservituros.
Pauperum autem filios praecipue eligi vult nec tamen ditiorum excludit modo suo sumptu alantur et studium prae
se ferant deo et ecclesiae inserviendi.
Hos pueros episcopus in tot classes quot ei videbitur divisos iuxta eorum numerum aetatem ac in disciplina
ecclesiastica progressum partim cum ei opportunum videbitur ecclesiarum ministerio addicet partim in collegio
59

