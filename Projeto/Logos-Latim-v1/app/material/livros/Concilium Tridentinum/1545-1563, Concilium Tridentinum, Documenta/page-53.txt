Administratores tam ecclesiastici quam laici fabricae cuiusvis ecclesiae etiam cathedralis hospitalis
confraternitatis eleemosynae montis pietatis et quorumcumque piorum locorum singulis annis teneantur reddere
rationem administrationis ordinario consuetudinibus et privilegiis quibuscumque in contrarium sublatis nisi
secus forte in institutione et ordinatione talis ecclesiae seu fabricae expresse cautum esset.
Quodsi ex consuetudine aut privilegio aut ex constitutione aliqua loci aliis ad id deputatis ratio reddenda esset
tunc cum iis adhibeatur etiam ordinarius et aliter factae liberationes dictis administratoribus minime suffragentur.
Cum ex notariorum imperitia plurima damna et multarum occasio litium oriatur: possit episcopus quoscumque
notarios etiam si apostolica imperiali aut regia auctoritate creati fuerint etiam tamquam delegatus sedis
apostolicae examinatione adhibita eorum sufficientiam scrutari illis que non idoneis repertis aut quandocumque
in officio delinquentibus officii eius in negotiis litibus et causis ecclesiasticis ac spiritualibus exercendi usum
perpetuo aut ad tempus prohibere neque eorum appellatio interdictionem ordinarii suspendat.
Si quem clericorum vel laicorum quacumque is dignitate etiam imperiali aut regali praefulgeat in tantum
malorum omnium radix cupiditas occupaverit ut alicuius ecclesiae seu cuiusvis saecularis vel regularis beneficii
montium pietatis aliorum que piorum locorum iurisdictiones bona census ac iura etiam feudalia et emphiteotica
fructus emolumenta seu quascumque obventiones quae in ministrorum et pauperum necessitates converti debent
per se vel alios vi vel timore incusso seu etiam per suppositas personas clericorum aut laicorum seu quacumque
arte aut quocumque quaesito colore in proprios usus convertere illos que usurpare praesumpserit seu impedire ne
ab iis ad quos iure pertinent percipiantur: is anathemati tamdiu subiaceat quamdiu iurisdictiones bona res iura
fructus et reditus quos occupaverit vel qui ad eum quomodocumque etiam ex donatione suppositae personae
pervenerint ecclesiae eius que administratori sive beneficiato integre restituerit ac deinde a romano pontifice
absolutionem obtinuerit.
Quodsi eiusdem ecclesiae patronus fuerit etiam iure patronatus ultra praedictas poenas eo ipso privatus exsistat.
Clericus vero qui nefandae fraudis et usurpationis huiusmodi fabricator seu consentiens fuerit eisdem poenis
subiaceat necnon quibuscumque beneficiis privatus sit et ad quaecumque alia beneficia inhabilis efficiatur et a
suorum ordinum exsecutione etiam post integram satisfactionem et absolutionem sui ordinarii arbitrio
suspendatur.
Insuper cum eadem sacrosancta synodus superiori sessione duos articulos alias propositos et tum nondum
discussos videlicet: "an rationes quibus sancta catholica ecclesia adducta fuit ut communicaret laicos atque etiam
non celebrantes sacerdotes sub una panis specie ita sint retinendae ut nulla ratione calicis usus cuiquam sit
permittendus": et: "an si honestis et christianae charitati consentaneis rationibus concedendus alicui vel nationi
vel regno calicis usus videatur sub aliquibus conditionibus concedendus sit et quaenam illae sint" in aliud tempus
oblata sibi occasione examinandos atque diffiniendos reservaverit: nunc eorum pro quibus petitur saluti optimum
consultum volens decrevit integrum negotium ad sanctissimum dominum nostrum esse referendum prout
praesenti decreto refert; qui pro sua singulari prudentia id efficiat quod utile rei publicae christianae et salutare
petentibus usum calicis fore iudicaverit.
Insuper eadem sacrosancta Tridentina synodus diem futurae sessionis ad feriam quintam post octavam
festivitatis omnium sanctorum quae erit dies 12 mensis novembris indicit; et in ea decernetur de sacramento
ordinis et de sacramento matrimonii.
Sacrificium et sacerdotium ita dei ordinatione coniuncta sunt ut utrumque in omni lege exsisterit.
Cum igitur in novo testamento sanctum eucharistiae sacrificium visibile ex domini institutione catholica ecclesia
acceperit: fateri etiam oportet in ea novum esse visibile et externum sacerdotium in quod vetus translatum est.
Hoc autem ab eodem domino salvatore nostro institutum esse atque apostolis eorum que successoribus in
sacerdotio potestatem traditam consecrandi offerendi et ministrandi corpus et sanguinem eius nec non et peccata
dimittendi et retinendi sacrae litterae ostendunt et catholicae ecclesiae traditio semper docuit.
53

