Familiaribus vero eius qui huiusmodi literis conservatoriis tueri se solent nihil illae prosint praeterquam duobus
duntaxat si tamen illi propriis eius sumptibus vixerint.
Nemo etiam similium literarum beneficio ultra quinquennium gaudere possit.
Non liceat quoque conservatoribus iudicibus ullum habere tribunal erectum.
In causis vero mercedum aut miserabilium personarum huius sanctae synodi super hoc decretum in suo robore
permaneat.
Universitates autem generales ac collegia doctorum seu scholarium et regularia loca nec non hospitalia actu
hospitalitatem servantia ac universitatum collegiorum locorum et hospitalium huiusmodi personae in praesenti
canone minime comprehensae sed exemptae omnino sint et esse intelligantur.
Quia vero etsi habitus non facit monachum oportet tamen clericos vestes proprio congruentes ordini semper
deferre ut per decentiam habitus extrinseci morum honestatem intrinsecam ostendant tanta autem hodie
aliquorum inolevit temeritas religionis que contemptus ut propriam dignitatem et honorem clericalem parvi
pendentes vestes etiam publice deferant laicales pedes in diversis ponentes unum in divinis alterum in carnalibus:
propterea omnes ecclesiasticae personae quantumcunque exemptae quae aut in sacris fuerint aut dignitates
personatus officia aut beneficia qualiacunque ecclesiastica obtinuerint si postea quam ab episcopo suo etiam per
edictum publicum moniti fuerint honestum habitum clericalem illorum ordini ac dignitati congruentem et iuxta
episcopi ordinationem et mandatum non detulerint per suspensionem ab ordinibus ac officio et beneficio ac
fructibus redditibus et proventibus ipsorum beneficiorum nec non si semel correpti denuo in hoc deliquerint
etiam per privationem officiorum et beneficiorum huiusmodi coerceri possint et debeant constitutionem
Clementis v in concilio Viennensi editam quae incipit: quoniam innovando et ampliando.
Cum etiam qui per industriam occiderit proximum suum et per insidias ab altari avelli debeat qui sua voluntate
homicidium perpetraverit etiam si crimen id nec ordine iudiciario probatum nec alia ratione publicum sed
occultum fuerit nullo tempore ad sacros ordines promoveri possit nec illi aliqua ecclesiastica beneficia etiam si
cura non habeant animarum conferri liceat sed omni ordine ac beneficio et officio ecclesiastico perpetuo careat.
Si vero homicidium non ex proposito sed casu vel vim vi repellendo ut quis se a morte defenderet fuisse
commissum narretur quam ob causam etiam ad sacrorum ordinum et altaris ministerium et beneficia quaecunque
ac dignitates iure quodammodo dispensatio debeatur committatur loci ordinario aut ex causa metropolitano seu
viciniori episcopo qui non nisi causa cognita et probatis precibus ac narratis nec aliter dispensare possit.
Praeterea qui nonnulli quorum etiam aliqui veri sunt pastores ac proprias oves habent alienis etiam ovibus
praeesse quaerunt et ita alienis subditis quandoque intendunt ut suorum curam negligant: quicunque etiam
episcopali praeditus dignitate qui alienos subditos puniendi privilegium habuerit contra clericos sibi non
subiectos praesertim in sacris constitutos quorumcunque etiam atrocium criminum reos nisi cum proprii ipsorum
clericorum episcopi si apud ecclesiam suam resederit aut personae ab ipso episcopo deputandae interventu
nequaquam procedere debeat; alias processus et inde sequuta quaecunque viribus omnino careant.
Et quia iure optimo distinctae fuerunt dioeceses et parochiae ac unicuique gregi proprii attributi pastores et
inferiorum ecclesiarum rectores qui suarum quisque ovium curam habeant ut ordo ecclesiasticus non
confundatur aut una et eadem ecclesia duarum quodammodo dioecesum fiat non sine gravi eorum incommodo ui
illi subditi fuerint: beneficia unius dioecesis etiam si parochiales ecclesiae vicariae perpetuae aut simplicia
beneficia seu praestimonia aut praestimoniales portiones fuerint etiam ratione augendi cultum divinum aut
numerum beneficiatorum aut alia quacunque de causa alterius dioecesis beneficio aut monasterio seu collegio vel
loco etiam pio perpetuo non uniantur; decretum huius sanctae synodi super huiusmodi unionibus in hoc
declarando.
Regularia beneficia in titulum regularibus professis provideri consueta cum per obitum aut resignationem vel
alias illa in titulum obtinentis vacare contigerit religiosis tantum illius ordinis vel iis qui habitum omnino
38

