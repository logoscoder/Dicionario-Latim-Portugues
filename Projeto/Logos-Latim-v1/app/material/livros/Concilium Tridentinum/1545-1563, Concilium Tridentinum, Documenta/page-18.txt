Si quis dixerit ministrum in peccato mortali exsistentem modo omnia essentialia quae ad sacramentum
conficiendum aut conferendum pertinent servaverit non conficere aut conferre sacramentum: a(nathema) s(it).
Si quis dixerit receptos et approbatos ecclesiae catholicae ritus in solemni sacramentorum administratione
adhiberi consuetos aut contemni aut sine peccato a ministris pro libito omitti aut in novos alios per quemcumque
ecclesiarum pastorem mutari posse: a(nathema) s(it).
Si quis dixerit baptismum Ioannis habuisse eandem vim cum baptismo christi: a(nathema) s(it).
Si quis dixerit aquam veram et naturalem non esse de necessitate baptismi atque ideo verba illa domini nostri
Iesu christi: nisi quis renatus fuerit ex aqua et spiritu sancto ad metaphoram aliquam detorserit: a(nathema) s(it).
Si quis dixerit in ecclesia Romana (quae omnium ecclesiarum mater est et magistra) non esse veram de baptismi
sacramento doctrinam: a(nathema) s(it).
Si quis dixerit baptismum qui etiam datur ab haereticis in nomine patris et filii et spiritus sancti eum intentione
faciendi quod facit ecclesia non esse verum baptismum: a(nathema) s(it).
Si quis dixerit baptismum liberum esse hoc est non necessarium ad salutem: a(nathema) s(it).
Si quis dixerit baptizatum non posse etiam si velit gratiam amittere quantumcumque peccet nisi nolit credere:
a(nathema) s(it).
Si quis dixerit baptizatos per baptismum ipsum solius tantum fidei debitores fieri non autem universae legis
christi servandae: a(nathema) s(it).
Si quis dixerit baptizatos liberos esse ab omnibus sanctae ecclesiae praeceptis quae vel scripta vel tradita sunt ita
ut ea observare non teneantur nisi se sua sponte illis summittere voluerint: a(nathema) s(it).
Si quis dixerit ita revocandos esse homines ad baptismi suscepti memoriam ut vota omnia quae post baptismum
fiunt vi promissionis in baptismo ipso iam factae irrita esse intelligant quasi per ea et fidei quam professi sunt
detrahatur et ipsi baptismo: a(nathema) s(it).
Si quis dixerit peccata omnia quae post baptismum fiunt sola recordatione et fide suscepti baptismi vel dimitti
vel venialia fieri: a(nathema) s(it).
Si quis dixerit verum et rite collatum baptismum iterandum esse illi qui apud infideles fidem christi negaverit
cum ad poenitentiam convertitur: a(nathema) s(it).
Si quis dixerit neminem esse baptizandum nisi ea aetate qua christus baptizatus est vel in ipso mortis articulo:
a(nathema) s(it).
Si quis dixerit parvulos eo quod actum credendi non habent suscepto baptismo inter fideles computandos non
esse ac propterea cum ad annos discretionis pervenerint esse rebaptizandos aut praestare omitti eorum baptisma
quam eos non actu proprio credentes baptizari in sola fide ecclesiae: a(nathema) s(it).
Si quis dixerit huiusmodi parvulos baptizatos cum adoleverint interrogandos esse an ratum habere velint quod
patrini eorum nomine dum baptizarentur polliciti sunt et ubi se nolle responderint suo esse arbitrio relinquendos
nec alia interim poena ad christianam vitam cogendos nisi ut ab eucharistiae aliorum que sacramentorum
perceptione arceantur donec resipiscant: a(nathema) s(it).
18

