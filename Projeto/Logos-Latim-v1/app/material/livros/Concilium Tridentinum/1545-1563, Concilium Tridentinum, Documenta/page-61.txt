Succedente vero casu quo per uniones effectum suum sortientes vel aliter seminarium ipsum in totum vel in
partem dotatum reperiatur tunc portio ex singulis beneficiis ut supra detracta et incorporata ab episcopo prout res
ipsa exegerit in totum vel pro parte remittatur.
Quodsi cathedralium et aliarum maiorum ecclesiarum praelati in hac seminarii erectione eius que conservatione
negligentes fuerint ac suam portionem solvere detrectaverint: episcopum archiepiscopus archiepiscopum et
superiores synodus provincialis acriter corripere eos que ad omnia supradicta cogere debeat et ut quamprimum
hoc sanctum et pium opus ubicumque fieri poterit promoveatur studiose curabit.
Rationes autem redituum huius seminarii episcopus annis singulis accipiat praesentibus duobus a capitulo et
totidem a clero civitatis deputatis.
Deinde ut cum minori impensa huiusmodi scholis instituendis provideatur statuit sancta synodus ut episcopi
archiepiscopi primates et alii locorum ordinarii scholasterias obtinentes et alios quibus est lectionis vel doctrinae
munus annexum ad docendum in ipsis scholis instituendos per se ipsos si idonei fuerint alioquin per idoneos
substitutos ab eisdem scholasticis eligendos et ab ordinariis approbandos etiam per subtractionem fructuum
cogant et compellant.
Quodsi iudicio episcopi digni non fuerint alium qui dignus sit nominent omni appellatione remota.
Quodsi neglexerint episcopus ipse deputet.
Docebunt autem praedicti quae videbuntur episcopo expedire.
De cetero vero officia vel dignitates illae quae scholasteriae dicuntur non nisi doctoribus vel magistris aut
licentiatis in sacra pagina aut in iure canonico et alias personis idoneis et qui per se ipsos id munus explere
possint conferantur et aliter facta provisio nulla sit et invalida.
Non obstantibus quibusvis privilegiis et consuetudinibus etiam immemorabilibus.
Si vero in aliqua provincia ecclesiae tanta paupertate laborent ut collegium in aliquibus erigi non possit: synodus
provincialis vel metropolitanus cum duobus antiquioribus suffraganeis in ecclesia metropolitana vel alia
provinciae ecclesia commodiori unum aut plura collegia prout opportunum iudicabit ex fructibus duarum aut
plurium ecclesiarum in quibus singulis collegium commode institui non potest erigenda curabit ubi pueri illarum
ecclesiarum educentur.
In ecclesiis autem amplas dioeceses habentibus possit episcopus unum vel plura in dioecesi prout sibi
opportunum videbitur habere seminaria quae tamen ab illo uno quod in civitate erectum et constitutum fuerit in
omnibus dependeant.
Postremo si vel pro unionibus seu pro portionum taxatione vel assignatione et incorporatione aut qualibet alia
ratione difficultatem aliquam oriri contigerit ob quam huius seminarii institutio vel conservatio impediretur aut
perturbaretur: episcopus cum supra deputatis vel synodus provincialis pro regionis more pro ecclesiarum et
beneficiorum qualitate etiam suprascripta si opus fuerit moderando et augendo: omnia et singula quae ad felicem
huius seminarii profectum necessaria et opportuna videbuntur decernere ac providere valeat.
Insuper eadem sacrosancta Tridentina synodus proximam futuram sessionem in diem decimam sextam mensis
septembris indicit; in qua agetur de sacramento matrimonii et de aliis si qua erunt ad doctrinam fidei pertinentia
quae expediri possint.
Item de provisionibus episcopatuum dignitatum aliorum que beneficiorum ecclesiasticorum ac de diversis
reformationis articulis

61

