Si quis dixerit iustificatum vel sine speciali auxilio dei in accepta iustitia perseverare posse vel cum eo non
posse: a(nathema) s(it).
Si quis hominem semel iustificatum dixerit amplius peccare non posse neque gratiam amittere atque ideo eum
qui labitur et peccat numquam vere fuisse iustificatum aut contra posse in tota vita peccata omnia etiam venialia
vitare nisi ex speciali dei privilegio quemadmodum de beata virgine tenet ecclesia: a(nathema) s(it).
Si quis dixerit iustitiam acceptam non conservari atque etiam non augeri coram deo per bona opera sed opera
ipsa fructus solummodo et signa esse iustificationis adeptae non etiam ipsius augendae causam: a(nathema) s(it).
Si quis in quolibet bono opere iustum saltem venialiter peccare dixerit aut (quod intolerabilius est) mortaliter
atque ideo poenas aeternas mereri tantum que ob id non damnari quia deus ea opera non imputet ad
damnationem: a(nathema) s(it).
Si quis dixerit iustos non debere pro bonis operibus quae in deo fuerint facta exspectare et sperare aeternam
retributionem a deo per eius misericordiam et Iesu christi meritum si bene agendo et divina mandata custodiendo
usque in finem perseveraverint: a(nathema) s(it).
Si quis dixerit nullum esse mortale peccatum nisi infidelitatis aut nullo alio quantumvis gravi et enormi
praeterquam infidelitatis peccato semel acceptam gratiam amitti: a(nathema) s(it).
Si quis dixerit amissa per peccatum gratia simul et fidem semper amitti aut fidem quae remanet non esse veram
fidem licet non sit viva aut eum qui fidem sine charitate habet non esse christianum: a(nathema) s(it).
Si quis dixerit eum qui post baptismum lapsus est non posse per dei gratiam resurgere; aut posse quidem sed sola
fide amissam iustitiam recuperare sine sacramento poenitentiae prout sancta Romana et universalis ecclesia a
christo domino et eius apostolis edocta hucusque professa est servavit et docuit: a(nathema) s(it).
Si quis post acceptam iustificationis gratiam cuilibet peccatori poenitenti ita culpam remitti et reatum aeternae
poenae deleri dixerit ut nullus remaneat reatus poenae temporalis exsolvendae vel in hoc saeculo vel in futuro in
purgatorio antequam ad regna coelorum aditus patere possit: a(nathema) s(it).
Si quis dixerit iustificatum peccare dum intuitu aeternae mercedis bene operatur: a(nathema) s(it).
Si quis dixerit hominis iustificati bona opera ita esse dona dei ut non sint etiam bona ipsius iustificati merita aut
ipsum iustificatum bonis operibus quae ab eo per dei gratiam et Iesu christi meritum (cuius vivum membrum est)
fiunt non vere mereri augmentum gratiae vitam aeternam et ipsius vitae aeternae (si tamen in gratia decesserit)
consecutionem atque etiam gloriae augmentum: a(nathema) s(it).
Si quis dixerit per hanc doctrinam catholicam de iustificatione a sancta synodo hoc praesenti decreto expressam
aliqua ex parte gloriae dei vel meritis Iesu christi domini nostri derogari et non potius veritatem fidei nostrae dei
denique ac christi Iesu gloriam illustrari: a(nathema) s(it).
Eadem sacrosancta synodus eisdem praesidentibus et apostolicae sedis legatis ad restituendam collapsam
admodum ecclesiasticam disciplinam depravatos que in clero et populo christiano mores emendandos se
accingere volens ab iis qui maioribus ecclesiis praesunt initium censuit esse sumendum.
Integritas enim praesidentium salus est subditorum.
Confidens itaque per domini ac dei nostri misericordiam providam que ipsius dei in terris vicarii sollertiam
omnino futurum ut ad ecclesiarum regimen (onus quippe angelicis humeris formidandum) qui maxime digni
fuerint quorum que prior vita ac omnis aetas a puerilibus exordiis usque ad perfectiores annos per disciplinae
stipendia ecclesiasticae laudabiliter acta testimonium praebeat secundum venerabiles beatorum patrum
15

