synodum concessae praeiudicium quovis modo usuram aut quenquam uti permissuram quibus in hac parte pro
hac vice derogat.
Quod si sancta synodus aut aliquis ex ea vel suis cuiuscunque condicionis vel status aut praeeminentiae exsistens
praescriptae assecurationis et salviconductus formam et modum in quocunque puncto vel clausula violaverit
(quod tamen avertere dignetur omnipotens) et sufficiens emenda non fuerit mox subsequuta et ipsorum arbitrio
merito approbanda et laudanda habeant ipsam synodum et habere poterunt incidisse in omnes poenas quas iure
divino et humano aut consuetudine huiusmodi salvorumconductuum violatores incurrere possunt absque omni
excusatione aut quavis in hac parte contradictione.
Sacrosancta oecumenica et generalis synodus Tridentina in spiritu sancto legitime congregata praesidentibus in
ea reverendissimis dominis Sebastiano archiepiscopo Sipontino et Aloysio episcopo Veronensi apostolicis
nuntiis tam eorum proprio quam reverendissimi et illustrissimi domini Marcelli sanctae Romanae ecclesiae
cardinalis Crescentii legati ob adversam eius gravissimam valetudinem absentis nomine non dubitat christianis
omnibus patere hoc concilium oecumenicum Tridentum primo a Paulo felicis recordationis convocatum et
collectum fuisse deinde a sanctissimo domino nostro Iulio iii efflagitante Carolo v augustissimo imperatore ea
praecipue de causa fuisse restitutum ut religionem in multis orbis partibus et praesertim in Germania in diversas
opiniones miserabiliter distractam in statum pristinum revocaret abusus et mores christianorum corruptissimos
emendaret.
Cum que ad hoc agendum quam plurimi patres nulla laborum suorum periculorum que habita ratione e diversis
regionibus alacriter confluxissent res que strenue magno fidelium concursu feliciter que procederet ac spes esset
non levis illos Germanos qui eas novitates excitarant in concilium venturos sic animatos ut veris ecclesiae
rationibus unanimiter acquiescerent lux denique quaedam rebus affulsisse videretur caput que attollere inciperet
profligata antea et afflicta res publica christiana ii repente tumultus ea bella hostis generis humani versutia
exarserunt ut concilium velut haerere ac suum cursum interrumpere satis incommode cogeretur spes que omnis
ulterioris progressus hoc in tempore tolleretur; tantum que aberat ut sancta synodus christianorum malis et
incommodis mederetur ut multorum mentes praeter sui animi sententiam irritaret potius quam placaret.
Quum igitur ipsa sancta synodus omnia et praecipue Germaniam armis ardere et discordiis videret omnes fere
episcopos Germanos praesertim principes electores suis consultum ecclesiis e concilio abiisse decrevit tantae
necessitati non reluctari et ad meliora tempora reticere ut patres quo eis nunc agere non licet suis ovibus
prospectum ad suas ecclesias regredi valerent ne diutius utrobique inutili otio conterantur atque ita quoniam sic
temporum condicio tulit huius oecumenici concilii Tridentini progressum per biennium suspendendum fore
decernit prout praesenti decreto suspendit ea tamen lege ut si citius pacata res sit ac tranquillitas pristina
revertatur (quod sperat dei optimi maximi beneficio non longo forsan spatio futurum) ipsius concilii progressus
eodemmet tempore suam vim firmitatem vigorem que habere censeatur; sin autem (quod deus avertat) peracto
biennio praedicta legitima impedimenta non fuerint submota quam primum cessaverint talis suspensio eo ipso
sublata esse intelligatur ac suus vigor et robur concilio sit restitutum et esse intelligatur sine alia nova concilii
convocatione accedente ad hoc decretum consensu et auctoritate sanctitatis suae et sanctae sedis apostolicae.
Interea tamen eadem sancta synodus exhortatur omnes principes christianos et omnes praelatos ut observent et
respective quatenus ad eos spectat observare faciant in suis regnis dominiis et ecclesiis omnia et singula quae per
hoc sacrum oecumenicum concilium fuerunt hactenus statuta et decreta.
Illustrissimi et reverendissimi domini reverendi que patres placet ne vobis ad laudem et gloriam sanctae
individuae trinitatis patris et filii et spiritus sancti ad incrementum et exaltationem fidei et religionis christianae
sacrum oecumenicum et generale concilium Tridentinum in spiritu sancto legitime congregatum ab hodierno die
qui est decimus octavus mensis ianuarii anni a nativitate domini 1562 cathedrae Romanae b(eati) Petri
apostolorum principis consecrato sublata quacumque suspensione iuxta formam et tenorem litterarum sanctissimi
domini nostri Pii iv pontificis maximi celebrari et in eo ea debito servato ordine tractari quae proponentibus
legatis ac praesidentibus ad horum temporum levandas calamitates sedandas de religione controversias
coercendas linguas dolosas depravatorum morum abusus corrigendos ecclesiae veram atque christianam pacem
conciliandam apta et idonea ipsi sanctae synodo videbuntur?

41

