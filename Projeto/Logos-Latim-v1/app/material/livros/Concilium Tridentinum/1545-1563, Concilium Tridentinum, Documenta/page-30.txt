Fuit autem quovis tempore ad impetrandam veniam peccatorum hic contritionis motus necessarius et in homine
post baptismum lapso ita demum praeparat ad remissionem peccatorum si cum fiducia divinae misericordiae et
voto praestandi reliqua coniunctus sit quae ad rite suscipiendum hoc sacramentum requiruntur.
Declarat igitur sancta synodus hanc contritionem non solum cessationem a peccato et vitae novae propositum et
inchoationem sed veteris etiam odium continere iuxta illud: proiicite a vobis omnes iniquitates vestras in quibus
praevaricati estis et facite vobis cor novum et spiritum novum.
Et certe qui illos sanctorum clamores consideraverit: tibi soli peccavi et malum coram te feci; laboravi in gemitu
meo lavabo per singulas noctes lectum meum; recogitabo tibi omnes annos meos in amaritudine animae meae et
alios huius generis facile intelliget eos ex vehementi quodam anteactae vitae odio et ingenti peccatorum
detestatione manasse.
Docet praeterea etsi contritionem hanc aliquando charitate perfectam esse contigat hominem que deo reconciliare
priusquam hoc sacramentum actu suscipiatur ipsam nihilominus reconciliationem ipsi contritioni sine sacramenti
voto quod in illa includitur non esse adscribendam.
Illam vero contritionem imperfectam quae attritio dicitur quoniam vel ex turpitudinis peccati consideratione vel
ex gehennae et poenarum metu communiter concipitur si voluntatem peccandi excludat cum spe veniae declarat
non solum non facere hominem hypocritam et magis peccatorem verum etiam donum dei esse et spiritus sancti
impulsum non adhuc quidem inhabitantis sed tantum moventis quo poenitens adiutus viam sibi ad iustitiam
parat.
Et quamvis sine sacramento poenitentiae per se ad iustificationem perducere peccatorem nequeat tamen eum ad
dei gratiam in sacramento poenitentiae impetrandam disponit.
Hoc enim timore utiliter concussi Ninivitae ad Ionae praedicationem plenam terroribus poenitentiam egerunt et
misericordiam a domino impetrarunt.
Quamobrem falso quidam calumniantur catholicos scriptores quasi tradiderint sacramentum poenitentiae absque
bono motu suscipientium gratiam conferre quod nunquam ecclesia dei docuit neque sensit.
Sed et falso docent contritionem esse extortam et coactam non liberam et voluntariam.
Ex institutione sacramenti poenitentiae iam explicata universa ecclesia semper intellexit institutam etiam esse a
domino integram peccatorum confessionem et omnibus post baptismum lapsis iure divino necessariam existere
quia dominus noster Iesus christus e terris ascensurus ad coelos sacerdotes sui ipsius vicarios reliquit tanquam
praesides et iudices ad quos omnia mortalia crimina deferantur in quae christi fideles ceciderint quo pro potestate
clavium remissionis aut retentionis peccatorum sententiam pronuncient.
Constat enim sacerdotes iudicium hoc incognita causa exercere non potuisse nec aequitatem quidem illos in
poenis iniungendis servare potuisse si in genere dumtaxat et non potius in specie ac sigillatim sua ipsi peccata
declarassent.
Ex his colligitur oportere a poenitentibus omnia peccata mortalia quorum post diligentem sui discussionem
conscientiam habent in confessione recenseri etiamsi occultissima illa sint et tantum adversus duo ultima
decalogi praecepta commissa quae nonnunquam animum gravius sauciant et periculosiora sunt iis quae in
manifesto admittuntur.
Nam venialia quibus a gratia dei non excludimur et in quae frequentius labimur quanquam recte et utiliter citra
que omnem praesumptionem in confessione dicantur (quod piorum hominum usus demonstrat) taceri tamen citra
culpam multis que aliis remediis expiari possunt.

30

