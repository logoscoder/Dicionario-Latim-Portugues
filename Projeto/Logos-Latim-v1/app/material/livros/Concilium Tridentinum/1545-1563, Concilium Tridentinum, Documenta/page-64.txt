Quodsi quis parochus vel alius sacerdos sive regularis sive saecularis sit etiam si id sibi ex privilegio vel
immemorabili consuetudine licere contendat alterius parochiae sponsos sine illorum parochi licentia matrimonio
coniungere aut benedicere ausus fuerit: ipso iure tamdiu suspensus maneat quamdiu ab ordinario eius parochi qui
matrimonio interesse debebat seu a quo benedictio suscipienda erat absolvatur.
Habeat parochus librum in quo coniugum et testium nomina diem que et locum contracti matrimonii describat
quem diligenter apud se custodiat.
Postremo sancta synodus coniuges hortatur ut antequam contrahant vel saltem triduo ante matrimonii
consummationem sua peccata diligenter confiteantur et ad sanctissimum eucharistiae sacramentum pie accedant.
Si quae provinciae aliis ultra praedictas laudabilibus consuetudinibus et caeremoniis hac in re utuntur eas omnino
retineri sancta synodus vehementer optat.
Ne vero haec tam salubria praecepta quemquam lateant ordinariis omnibus praecipit ut cum primum potuerint
curent hoc decretum populo publicari ac explicari in singulis suarum dioecesum parochialibus ecclesiis id que in
primo anno quam saepissime fiat deinde vero quoties expedire viderint.
Decernit insuper ut huiusmodi decretum in unaquaque parochia suum robur post triginta dies habere incipiat a
die primae publicationis in eadem parochia factae numerandos docet experientia propter multitudinem
prohibitionum multoties in casibus prohibitis ignoranter contrahi matrimonia in quibus vel non sine magno
peccato perseveratur vel ea non sine magno scandalo dirimuntur.
Volens itaque sancta synodus huic incommodo providere et a cognationis spiritualis impedimento incipiens
statuit ut unus tantum sive vir sive mulier iuxta sacrorum canonum instituta vel ad summum unus et una
baptizatum de baptismo suscipiant inter quos ac baptizatum ipsum et illius patrem et matrem necnon inter
baptizantem et baptizatum baptizati que patrem ac matrem tantum spiritualis cognatio contrahatur.
Parochus antequam ad baptismum conferendum accedat diligenter ab iis ad quos spectabit sciscitetur quem vel
quos elegerint ut baptizatum de sacro fonte suscipiant et eum vel eos tantum ad illum suscipiendum admittat et in
libro eorum nomina describat doceat que eos quam cognationem contraxerint ne ignorantia ulla excusari valeant.
Quodsi alii ultra designatos baptizatum tetigerint cognationem spiritualem nullo pacto contrahant;
constitutionibus in contrarium facientibus non obstantibus.
Si parochi culpa vel negligentia secus factum fuerit arbitrio ordinarii puniatur.
Ea quoque cognatio quae ex confirmatione contrahitur confirmantem et confirmatum illius que patrem et matrem
ac tenentem non egrediatur; omnibus inter alias personas huius spiritualis cognationis impedimentis omnino
sublatis.
Iustitiae publicae honestatis impedimentum ubi sponsalia quacumque ratione valida non erunt sancta synodus
prorsus tollit; ubi autem valida fuerint primum gradum non excedat quoniam in ulterioribus gradibus iam non
potest huiusmodi prohibitio absque dispendio observari.
Praeterea sancta synodus eisdem et aliis gravissimis de causis adducta impedimentum quod propter affinitatem
ex fornicatione contractam inducitur et matrimonium postea factum dirimit ad eos tantum qui in primo et
secundo gradu coniunguntur restringit.
In ulterioribus vero gradibus statuit huiusmodi affinitatem matrimonium postea contractum non dirimere.

64

