Docet quoque etiam sacerdotes qui peccato mortali tenentur per virtutem spiritus sancti in ordinationem collatam
tanquam christi ministros functionem remittendi peccata exercere eos que prave sentire qui in malis sacerdotibus
hanc potestatem non esse contendunt.
Quamvis autem absolutio sacerdotis alieni beneficii sit dispensatio tamen non est solum nudum ministerium vel
annunciandi evangelium vel declarandi remissa esse peccata sed ad instar actus iudicialis quo ab ipso velut a
iudice sententia pronunciatur.
Atque ideo non debet poenitens adeo sibi de sua ipsius fide blandiri ut etiamsi nulla illi adsit contritio aut
sacerdoti animus serio agendi et vere absolvendi desit putet tamen se propter suam solam fidem vere et coram
deo esse absolutum.
Nec enim fides sine poenitentia remissionem ullam peccatorum praestaret nec is esset nisi salutis suae
negligentissimus qui sacerdotem ioco se absolventem cognosceret et non alium serio agentem sedulo requireret.
Quoniam igitur natura et ratio iudicii illud exposcit ut sententia in subditos dumtaxat feratur persuasum semper
in ecclesia dei fuit et verissimum esse synodus haec confirmat nullius momenti absolutionem eam esse debere
quam sacerdos in eum profert in quem ordinariam aut subdelegatam non habet iurisdictionem.
Magnopere vero ad christiani populi disciplinam pertinere sanctissimis patribus nostris visum est ut atrociora
quaedam et graviora crimina non a quibusvis sed a summis dumtaxat sacerdotibus absolverentur unde merito
pontifices maximi pro suprema potestate sibi in ecclesia universa tradita causas aliquas criminum graviores suo
potuerunt peculiari iudicio reservare.
Nec dubitandum est (quando omnia quae a deo sunt ordinata sunt) quin hoc idem episcopis omnibus in sua
cuique dioecesi in aedificationem tamen non in destructionem) liceat pro illis in subditos tradita supra reliquos
inferiores sacerdotes auctoritate praesertim quoad illa quibus excommunicationis censura annexa est.
Hanc autem delictorum reservationem consonum est divinae auctoritati non tantum in externa politia sed etiam
coram deo vim habere.
Veruntamen pie admodum ne hac ipsa occasione aliquis pereat in eadem ecclesia dei custoditum semper fuit ut
nulla sit reservatio in articulo mortis atque ideo omnes sacerdotes quoslibet poenitentes a quibusvis peccatis et
censuris absolvere possunt; extra quem articulum sacerdotes cum nihil possint in casibus reservatis id unum
poenitentibus persuadere nitantur ut ad superiores et legitimos iudices pro beneficio absolutionis accedant.
Demum quoad satisfactionem quae ex omnibus poenitentiae partibus quemadmodum a patribus nostris christiano
populo fuit perpetuo tempore commendata ita una maxime nostra aetate summo pietatis praetextu impugnatur ab
iis qui speciem pietatis habent virtutem autem eius abnegarunt sancta synodus declarat falsum omnino esse et a
verbo dei alienum culpam a domino nunquam remitti quin universa etiam poena condonetur.
Perspicua enim et illustria in sacris litteris exempla reperiuntur quibus praeter divinam traditionem hic error
quam manifestissime revincitur.
Sane et divinae iustitiae ratio exigere videtur ut aliter ab eo in gratiam recipiantur qui ante baptismum per
ignorantiam deliquerint; aliter vero qui semel a peccati et daemonis servitute liberati et accepto spiritus sancti
dono scientes templum dei violare et spiritum sanctum contristare non formidaverint.
Et divinam clementiam decet ne ita nobis absque ulla satisfactione peccata dimittantur ut occasione accepta
peccata leviora putantes velut iniurii et contumeliosi spiritui sancto in graviora labamur thesaurizantes nobis
iram in die irae.

32

