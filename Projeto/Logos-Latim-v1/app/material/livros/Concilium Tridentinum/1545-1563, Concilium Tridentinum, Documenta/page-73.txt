Eos vero qui adversus haec in praesenti decreto comprehensa quavis ratione commiserint poenis contra
simoniacos editis sacris canonibus et variis summorum pontificum constitutionibus quas omnes innovat teneri
decernit.
Non obstantibus quibuscumque statutis constitutionibus et consuetudinibus etiam immemorabilibus etiam
apostolica auctoritate confirmatis de quarum subreptione obreptione et intentionis defectu episcopus tamquam
apostolicae sedis delegatus cognoscere possit.
In ecclesiis cathedralibus et collegiatis insignibus ubi frequentes adeo que tenues sunt praebendae simul cum
distributionibus quotidianis ut sustinendo decenti canonicorum gradui pro loci et personarum qualitate non
sufficiant: liceat episcopis cum consensu capituli vel aliquot simplicia beneficia non tamen regularia iis unire vel
si hac ratione provideri non possit aliquibus ex iis suppressis cum patronorum consensu si de iurepatronatus
laicorum sint quarum fructus et proventus reliquarum praebendarum distributionibus quotidianis applicentur eas
ad pauciorem numerum reducere ita tamen ut tot supersint quae divino cultui celebrando ac dignitati ecclesiae
commode valeant respondere.
Non obstantibus quibuscumque constitutionibus et privilegiis aut quacumque reservatione generali vel speciali
aut affectione; neque praedictae uniones aut suppressiones tolli seu impediri possint ex quibuscumque
provisionibus etiam vigore resignationis aut quibusvis aliis derogationibus vel suspensionibus.
Capitulum sede vacante ubi fructuum percipiendorum ei munus incumbit oeconomum unum vel plures fideles ac
diligentes decernat qui rerum ecclesiasticarum et proventuum curam gerant quorum rationem ei ad quem
pertinebit sint reddituri.
Item officialem seu vicarium infra octo dies post mortem episcopi constituere vel exsistentem confirmare
omnino teneatur; qui saltem in iure canonico sit doctor vel licentiatus vel alias quantum fieri poterit idoneus; si
secus factum fuerit ad metropolitanum deputatio huiusmodi devolvatur et si ecclesia ipsa metropolitana fuerit aut
exempta capitulum que (ut praefertur) negligens fuerit: tum antiquior episcopus ex suffraganeis in metropolitana
et propinquior in exempta oeconomum et vicarium idoneos possit constituere.
Episcopus vero ad eandem ecclesiam vacantem promotus ex his quae ad eum spectant ab eisdem oeconomo
vicario et aliis quibuscumque officialibus et administratoribus qui sede vacante fuerunt a capitulo vel ab aliis in
eius locum constituti etiam si fuerint ex eodem capitulo rationem exigat officiorum iuridictionis administrationis
aut cuiuscumque eorum muneris possit que eos punire qui in eorum officio seu administratione deliquerint etiam
si praedicti officiales redditis rationibus a capitulo vel a deputatis ab eodem absolutionem aut liberationem
obtinuerint.
Eidem quoque episcopo teneatur capitulum de scripturis ad ecclesiam pertinentibus si quae ad capitulum
pervenerunt rationem reddere cum ecclesiasticus ordo pervertatur quando unus plurium officia occupat
clericorum: sancte sacris canonibus cautum fuit neminem oportere in duabus ecclesiis conscribi.
Verum quoniam multi improbae cupiditatis affectu se ipsos non deum decipientes ea quae bene constituta sunt
variis artibus eludere et plura simul beneficia obtinere non erubescunt: sancta synodus debitam regendis ecclesiis
disciplinam restituere cupiens praesenti decreto quod in quibuscumque personis quocumque titulo etiamsi
cardinalatus honore fulgeant mandat observari: statuit ut in posterum unum tantum beneficium ecclesiasticum
singulis conferatur; quod quidem si ad vitam eius cui confertur honeste sustentandam non sufficiat liceat
nihilominus aliud simplex sufficiens dummodo utrumque personalem residentiam non requirat eidem conferri.
Haec que non modo ad cathedrales ecclesias sed etiam ad alia omnia beneficia tam saecularia quam regularia
quaecumque etiam commendata pertineant cuiuscumque tituli ac qualitatis exsistant.
Illi vero qui in praesenti plures parochiales ecclesias aut unam cathedralem et aliam parochialem obtinent
cogantur omnino quibuscumque dispensationibus ac unionibus ad vitam non obstantibus una tantum parochiali
vel sola cathedrali retenta alias parochiales infra spatium sex mensium dimittere; alioquin tam parochiales quam
beneficia omnia quae obtinent ipso iure vacare censeantur ac tamquam vacantia libere aliis idoneis conferantur
nec ipsi antea illa obtinentes tuta conscientia fructus post dictum tempus retineant.
73

