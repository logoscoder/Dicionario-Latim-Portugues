Nihil est quod alios magis ad pietatem et dei cultum assiduo instruat quam eorum vita et exemplum qui se divino
ministerio dedicarunt.
Cum enim a rebus saeculi in altiorem sublati locum conspiciantur in eos tanquam speculum reliqui oculos
iniiciunt ex iis que sumunt quod imitentur.
Quapropter sic decet omnino clericos in sortem domini vocatos vitam mores que suos omnes componere ut
habitu gestu incessu sermone aliis que omnibus rebus nil nisi grave moderatum ac religione plenum prae se
ferant.
Levia etiam delicta quae in ipsis maxima essent effugiant ut eorum actiones cunctis afferant venerationem.
Cum igitur quo maiore in ecclesia dei et utilitate et ornamento haec sunt ita etiam diligentius sint observanda:
statuit sancta synodus ut quae alias a summis pontificibus et a sacris conciliis de clericorum vita honestate cultu
doctrina que retinenda ac simul de luxu commessationibus choreis aleis lusibus ac quibuscumque criminibus
necnon saecularibus negotiis fugiendis copiose ac salubriter sancita fuerunt eadem in posterum eisdem poenis
vel maioribus arbitrio ordinarii imponendis observentur.
Nec appellatio exsecutionem hanc quae ad morum correctionem pertinet suspendat.
Si qua vero ex his in desuetudinem abiisse compererint ea quamprimum in usum revocari et ab omnibus accurate
custodiri studeant.
Non obstantibus consuetudinibus quibuscumque ne subditorum neglectae emendationis ipsi condignas deo
vindice poenas persolvant.
Quicumque posthac ad ecclesias cathedrales erit assumendus is non solum natalibus aetate moribus vita ac aliis
quae a sacris canonibus requiruntur plene sit praeditus verum etiam in sacro ordine antea saltem sex mensium
spatio constitutus.
Quarum rerum instructio si eius notitia nulla aut recens in curia fuerit a sedis apostolicae legatis seu nuntiis
provinciarum aut eius ordinario eo que deficiente a vicinioribus ordinariis sumatur.
Scientia vero praeter haec eiusmodi polleat ut muneris sibi iniungendi necessitati possit satisfacere; ideo que
antea in universitate studiorum magister sive doctor aut licentiatus in sacra theologia vel iure canonico merito sit
promotus aut publico alicuius academiae testimonio idoneus ad alios docendos ostendatur.
Quodsi regularis fuerit a superioribus suae religionis similem fidem habeat.
Praedicti autem omnes unde instructio seu testificatio erit sumenda haec fideliter et gratis referre teneantur;
alioquin eorum conscientias graviter oneratas esse scient ac deum et superiores suos habebunt ultores.
Episcopi etiam tamquam delegati apostolici ex fructibus et proventibus quibuscumque omnium dignitatum
personatuum et officiorum in ecclesiis cathedralibus vel collegiatis exsistentium tertiam partem in distributiones
eorum arbitrio assignandas dividere possint ut scilicet qui eas obtinent si personaliter competens sibi servitium
iuxta formam ab eisdem episcopis praescribendam quolibet die statuto non impleverint illius diei distributionem
amittant nec eius quoquo modo dominium acquirant sed fabricae ecclesiae quatenus indigeat aut alteri pio loco
arbitrio ordinarii applicetur.
Crescente vero contumacia contra eos iuxta sacrorum canonum constitutiones procedant.

51

