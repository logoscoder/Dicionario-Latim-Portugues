Quodsi aegritudine fuerint impediti subditos suos non aliter quam iam probatos et examinatos ad alium
episcopum ordinandos dimittant.
Prima tonsura non initientur qui sacramentum confirmationis non susceperint et fidei rudimenta edocti non
fuerint qui que legere et scribere nesciant et de quibus probabilis coniectura non sit eos non saecularis iudicii
fugiendi fraude sed ut deo fidelem cultum praestent hoc vitae genus elegisse.
Ad minores ordines promovendi bonum a parocho et a magistro scholae in qua educantur testimonium habeant.
Ii vero qui ad singulos maiores erunt assumendi per mensem ante ordinationem episcopum adeant qui parocho
aut alteri cui magis expedire videbitur committat ut nominibus ac desiderio eorum qui volent promoveri publice
in ecclesia propositis de ipsorum ordinandorum natalibus aetate moribus et vita a fide dignis diligenter inquirat et
litteras testimoniales ipsam inquisitionem factam continentes ad ipsum episcopum quamprimum transmittat.
Nullus prima tonsura initiatus aut etiam in minoribus ordinibus constitutus ante quartum decimum annum
beneficium possit obtinere.
Is etiam fori privilegio non gaudeat nisi beneficium ecclesiasticum habeat aut clericalem habitum et tonsuram
deferens alicui ecclesiae ex mandato episcopi inserviat vel in seminario clericorum aut in aliqua schola vel
universitate de licentia episcopi quasi in via ad maiores ordines suscipiendos versetur.
In clericis vero coniugatis servetur constitutio Bonifatii viii quae incipit: clerici qui cum unicis modo hi clerici
alicuius ecclesiae servitio vel ministerio ab episcopo deputati eidem ecclesiae serviant vel ministrent et clericali
habitu et tonsura utantur; nemini quoad hoc privilegio vel consuetudine etiam immemorabili suffragante.
Sancta synodus antiquorum canonum vestigiis inhaerendo decernit ut quando episcopus ordinationem facere
disposuerit omnes qui ad sacrum ministerium accedere voluerint feria quarta ante ipsam ordinationem vel
quando episcopo videbitur ad civitatem evocentur.
Episcopus autem sacerdotibus et aliis prudentibus viris peritis divinae legis ac in ecclesiasticis sanctionibus
exercitatis sibi adscitis ordinandorum genus personam aetatem institutionem mores doctrinam et fidem diligenter
investiget et examinet.
Ordinationes sacrorum ordinum statutis a iure temporibus ac in cathedrali ecclesia vocatis praesentibus que ad id
ecclesiae canonicis publice celebrentur.
Si autem in alio dioecesis loco praesente clero loci dignior quantum fieri poterit ecclesia semper adeatur.
Unusquisque autem a proprio episcopo ordinetur.
Quodsi quis ab alio promoveri petat nullatenus id ei etiam cuiusvis generalis aut specialis rescripti vel privilegii
praetextu etiam statutis temporibus permittatur nisi eius probitas ac mores ordinarii sui testimonio
commendentur.
Si secus fiat ordinans a collatione ordinum per annum et ordinatus a susceptorum ordinum exsecutione quamdiu
proprio ordinario videbitur expedire sit suspensus.
Episcopus familiarem suum non subditum ordinare non possit nisi per triennium se cum fuerit commoratus et
beneficium quacumque fraude cessante statim re ipsa illi conferat; consuetudine quacumque etiam immemorabili
in contrarium non obstante.

57

