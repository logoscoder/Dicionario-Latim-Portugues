cadit restituere) nemo sibi certi aliquid absoluta certitudine polliceatur tametsi in dei auxilio firmissimam spem
collocare et reponere omnes debent.
Deus enim nisi ipsi illius gratiae defuerint sicut coepit opus bonum ita perficiet operans velle et perficere.
Verumtamen qui se existimant stare videant ne cadant et cum timore ac tremore salutem suam operentur in
laboribus in vigiliis in eleemosynis in orationibus et oblationibus in ieiuniis et castitate.
Formidare enim debent scientes quod in spem gloriae et nondum in gloriam renati sunt de pugna quae superest
cum carne cum mundo cum diabolo in qua victores esse non possunt nisi cum dei gratia apostolo obtemperent
dicenti: debitores sumus non carni ut secundum carnem vivamus.
Si enim secundum carnem vixeritis moriemini.
Si autem spiritu facta carnis mortificaveritis vivetis.
Qui vero ab accepta iustificationis gratia per peccatum exciderunt rursus iustificari poterunt cum excitante deo
per poenitentiae sacramentum merito christi amissam gratiam recuperare procuraverint.
Hic enim iustificationis modus est lapsi reparatio quam secundam post naufragium deperditae gratiae tabulam
sancti patres apte nuncuparunt.
Etenim pro iis qui post baptismum in peccata labuntur christus Iesus sacramentum instituit poenitentiae cum
dixit: accipite spiritum sanctum: quorum remiseritis peccata remittuntur eis et quorum retinueritis retenta sunt.
Unde docendum est christiani hominis poenitentiam post lapsum multo aliam esse a baptismali ea que contineri
non modo cessationem a peccatis et eorum detestationem aut cor contritum et humiliatum verum etiam et
eorumdem sacramentalem confessionem saltem in voto et suo tempore faciendam et sacerdotalem absolutionem
item que satisfactionem per ieiunium eleemosynas orationes et alia pia spiritualis vitae exercitia non quidem pro
poena aeterna quae vel sacramento vel sacramenti voto una cum culpa remittitur sed pro poena temporali quae
(ut sacrae litterae docent) non tota semper ut in baptismo fit dimittitur illis qui gratiae dei quam acceperunt
ingrati spiritum sanctum contristaverunt et templum dei violare non sunt veriti.
De qua poenitentia scriptum est: memor esto unde excideris age poenitentiam et prima opera fac et iterum: quae
secundum deum tristitia est poenitentiam in salutem stabilem operatur et rursus: poenitentiam agite et: facite
fructus dignos poenitentiae.
Adversus etiam hominum quorumdam callida ingenia qui per dulces sermones et benedictiones seducunt corda
innocentium asserendum est non modo infidelitate per quam et ipsa fides amittitur sed etiam quocumque alio
mortali peccato quamvis non amittatur fides acceptam iustificationis gratiam amitti: divinae legis doctrinam
defendendo quae a regno dei non solum infideles excludit sed et fideles quoque fornicarios adulteros molles
masculorum concubitores fures avaros ebriosos maledicos rapaces ceteros que omnes qui letalia committunt
peccata a quibus cum divinae gratiae adiumento abstinere possunt et pro quibus a christi gratia separantur.
Hac igitur ratione iustificatis hominibus sive acceptam gratiam perpetuo conservaverint sive amissam
recuperaverint proponenda sunt apostoli verba: abundate in omni opere bono scientes quod labor vester non est
inanis in domino.
Non enim iniustus est deus ut obliviscatur operis vestri et dilectionis quam ostendistis in nomine ipsius et nolite
amittere confidentiam vestram quae magnam habet remunerationem.
Atque ideo bene operantibus usque in finem et in deo sperantibus proponenda est vita aeterna et tamquam gratia
filiis dei per christum Iesum misericorditer promissa et tamquam merces ex ipsius dei promissione bonis
ipsorum operibus et meritis fideliter reddenda.
12

