Episcopis praeterea ubique is honor tribuatur qui eorum dignitati par est eis que in choro et in capitulo in
processionibus et aliis actibus publicis sit prima sedes et locus quem ipsi elegerint et praecipua omnium rerum
agendarum auctoritas.
Qui si aliquid canonicis ad deliberandum proponant nec de re ad suum vel suorum commodum spectante agatur:
episcopi ipsi capitulum convocent vota exquirant et iuxta ea concludant.
Absente vero episcopo omnino hoc ab his de capitulo ad quos de iure vel consuetudine spectat perficiatur nec ad
id vicarius episcopi admittatur.
Ceteris autem in rebus capituli iurisdictio et potestas si qua eis competit et bonorum administratio salva et intacta
omnino relinquantur.
Qui vero non obtinent dignitates nec sunt de capitulo hi omnes in causis ecclesiasticis episcopo subiiciantur.
Non obstantibus quo ad supradicta privilegiis etiam ex fundatione competentibus necnon consuetudinibus etiam
immemorabilibus sententiis iuramentis concordiis quae tantum suos obligent auctores; salvis tamen in omnibus
privilegiis quae universitatibus studiorum generalium seu earum personis sunt concessa.
Haec autem omnia et singula in iis ecclesiis locum non habeant in quibus episcopi aut eorum vicarii ex
constitutionibus vel privilegiis aut consuetudinibus sive concordiis seu quocumque alio iure maiorem habent
potestatem auctoritatem ac iurisdictionem quam praesenti decreto sit comprehensum; quibus sancta synodus
derogare non intendit.
Cum in beneficiis ecclesiasticis ea quae haereditariae successionis imaginem referunt sacris constitutionibus sint
odiosa et patrum decretis contraria: nemini in posterum accessus aut regressus etiam de consensu ad beneficium
ecclesiasticum cuiuscumque qualitatis concedatur nec hactenus concessi suspendantur extendantur aut
transferantur.
Hoc que decretum in quibuscumque beneficiis ecclesiasticis ac etiam cathedralibus ecclesiis ac in quibuscumque
personis etiam cardinalatus honore fulgentibus locum habeat.
In coadiutoriis quoque cum futura successione idem posthac observetur ut nemini in quibuscumque beneficiis
ecclesiasticis permittantur.
Quodsi quando ecclesiae cathedralis aut monasterii urgens necessitas aut evidens utilitas postulet praelato dari
coadiutorem: is non alias cum futura successione detur quam haec causa prius diligenter a sanctissimo Romano
pontifice cognita et qualitates omnes in illo concurrere certum sit quae a iure et decretis huius sanctae synodi in
episcopis et praelatis requiruntur; alias concessiones super his factae surreptitiae esse censeantur.
Admonet sancta synodus quoscumque ecclesiastica beneficia saecularia seu regularia obtinentes ut hospitalitatis
officium a sanctis patribus frequenter commendatum quantum per eorum proventus licebit prompte benigne que
exercere assuescant memores eos qui hospitalitatem amant christum in hospitibus recipere.
Illis vero qui hospitalia vulgo nuncupata seu alia pia loca ad peregrinorum infirmorum senum pauperum ve usum
praecipue instituta in commendam administrationem aut quemcumque titulum aut etiam ecclesiis suis unita
obtinent vel si ecclesiae parochiales hospitalibus forte unitae aut in hospitalia erectae earum que patronis in
administrationem concessae sint: praecipit omnino ut impositum illis onus officium ve administrent atque
hospitalitatem quam debent ex fructibus ad id deputatis actu exerceant iuxta constitutionem concilii Viennensis
alias in hac eadem synodo sub felicis recordationis Paulo iii innovatam quae incipit quia contingit.
Quodsi hospitalia haec ad certum peregrinorum aut infirmorum aut aliarum personarum genus suscipiendum
fuerint instituta nec in loco ubi sunt dicta hospitalia similes personae aut perpaucae reperiantur: mandat adhuc ut
87

