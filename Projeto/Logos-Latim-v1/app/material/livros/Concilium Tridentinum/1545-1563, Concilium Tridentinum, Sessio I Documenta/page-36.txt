Si quis dixerit totam poenam simul cum culpa remitti semper a deo satisfactionem que poenitentium non esse
aliam quam fidem qua apprehendunt christum pro eis satisfecisse: a(nathema) s(it).
Si quis dixerit pro peccatis quoad poenam temporalem minime deo per christi merita satisfieri poenis ab eo
inflictis et patienter toleratis vel a sacerdote iniunctis sed neque sponte susceptis ut ieiuniis orationibus
elemosynis vel aliis etiam pietatis operibus atque ideo optimam poenitentiam esse tantum novam vitam:
a(nathema) s(it).
Si quis dixerit satisfactiones quibus poenitentes per christum Iesum peccata redimunt non esse cultus dei sed
traditiones hominum doctrinam de gratia et verum dei cultum atque ipsum beneficium mortis christi obscurantes:
a(nathema) s(it).
Si quis dixerit claves ecclesiae esse datas tantum ad solvendum non etiam ad ligandum et propterea sacerdotes
dum imponunt poenas confitentibus agere contra finem clavium et contra institutionem christi; et fictionem esse
quod virtute clavium sublata poena aeterna poena temporalis plerunque exsolvenda remaneat: a(nathema) s(it).
Si quis dixerit extremam unctionem non esse vere et proprie sacramentum a christo domino nostro institutum et a
beato Iacobo apostolo promulgatum sed ritum tantum acceptum a patribus aut figmentum humanum: a(nathema)
s(it).
Si quis dixerit sacram infirmorum unctionem non conferre gratiam nec remittere peccata nec alleviare infirmos
sed iam cessasse quasi olim tantum fuerit gratia curationum: a(nathema) s(it).
Si quis dixerit extremae unctionis ritum et usum quem observat sancta Romana ecclesia repugnare sententiae
beati Iacobi apostoli ideo que eum mutandum posse que a christianis absque peccato contemni: a(nathema) s(it).
Si quis dixerit presbyteros ecclesiae quos beatus Iacobus adducendos esse ad infirmum inungendum hortatur non
esse sacerdotes ab episcopo ordinatos sed aetate seniores in quavis communitate ob id que proprium extremae
unctionis ministrum non esse solum sacerdotem: a(nathema) s(it).
Cum proprie episcoporum munus sit subditorum omnium vitia redarguere hoc illis praecipue cavendum erit ne
clerici praesertim ad animarum curam constituti criminosi sint neve inhonestam vitam ipsis conniventibus
ducant.
Nam si eos pravis et corruptis moribus esse permittant quo pacto laicos de ipsorum vitiis redarguent qui uno ab
eis sermone convinci possent quod clericos ipsis patiantur esse deteriores?
qua etiam libertate laicos corripere poterunt sacerdotes cum tacite sibi ipsi respondeant eadem se admisisse quae
corripiunt?
monebunt propterea episcopi suos clericos in quocunque ordine fuerint ut conversatione sermone et scientia
commisso sibi dei populo praeeant memores eius quod scriptum est: sancti estote quia et ego sanctus sum.
Et iuxta apostoli vocem: nemini dent ullam offensionem ut non vituperetur ministerium eorum sed in omnibus
exhibeant se sicut ministros dei ne illud prophetae dictum impleatur in eis: sacerdotes dei contaminant sancta et
reprobant legem.
Ut autem ipsi episcopi id liberius exequi ac quoquam praetextu desuper impediri nequeant eadem sacrosancta
oecumenica et generalis Tridentina synodus praesidentibus in ea eisdem apostolicae sedis legato et nunciis hos
qui sequuntur canones statuendos et decernendos duxit.
Cum honestius ac tutius sit subiecto debitam praepositis obedientiam impendendo in inferiori ministerio
deservire quam cum praepositorum scandalo graduum altiorum appetere dignitatem ei cui ascensus ad sacros
36

