Monet deinde sancta synodus praeceptum esse ab ecclesia sacerdotibus ut aquam vino in calice offerendo
miscerent tum quod christum dominum ita fecisse credatur tum etiam quia e latere eius aqua simul cum sanguine
exierit quod sacramentum hac mixtione recolitur.
Et cum aquae in apocalypsi beati Ioannis populi dicantur ipsius populi fidelis cum capite christo unio
repraesentatur.
Etsi missa magnam contineat populi fidelis eruditionem non tamen expedire visum est patribus ut vulgari passim
lingua celebraretur.
Quamobrem retento ubique cuiusque ecclesiae antiquo et a sancta Romana ecclesia omnium ecclesiarum matre
et magistra probato ritu ne oves christi esuriant neve parvuli panem petant et non sit qui frangat eis: mandat
sancta synodus pastoribus et singulis curam animarum gerentibus ut frequenter inter missarum celebrationem vel
per se vel per alios ex his quae in missa leguntur aliquid exponant atque inter cetera sanctissimi huius sacrificii
mysterium aliquod declarent diebus praesertim dominicis et festis.
Quia vero adversus veterem hanc in sacrosancto evangelio apostolorum traditionibus sanctorum que patrum
doctrina fundatam fidem hoc tempore multi disseminati sunt errores multa que a multis docentur et disputantur:
sacrosancta synodus post multos graves que his de rebus mature habitos tractatus unanimi patrum omnium
consensu quae huic purissimae fidei sacrae que doctrinae adversantur damnare et a sancta ecclesia eliminare per
subiectos hos canones constituit.
Si quis dixerit missa non offerri deo verum et proprium sacrificium aut quod offerri non sit aliud quam nobis
christum ad manducandum dari: a(nathema) s(it).
Si quis dixerit illis verbis: hoc facite in meam commemorationem christum non instituisse apostolos sacerdotes
aut non ordinasse ut ipsi alii que sacerdotes offerent corpus et sanguinem suum: a(nathema) s(it).
Si quis dixerit missae sacrificium tantum esse laudis et gratiarum actionis aut nudam commemorationem
sacrificii in cruce peracti non autem propitiatorium; vel soli prodesse sumenti neque pro vivis et defunctis pro
peccatis poenis satisfactionibus et aliis necessitatibus offerri debere: a(nathema) s(it).
Si quis dixerit blasphemiam irrogari sanctissimo christi sacrificio in cruce peracto per missae sacrificium aut illi
per hoc derogari: a(nathema) s(it).
Si quis dixerit imposturam esse missas celebrari in honorem sanctorum et pro illorum intercessione apud deum
obtinenda sicut ecclesia intendit: a(nathema) s(it).
Si quis dixerit canonem missae errores continere ideo que abrogandum esse: a(nathema) s(it).
Si quis dixerit caeremonias vestes et externa signa quibus in missarum celebratione ecclesia catholica utitur
irritabula impietatis esse magis quam officia pietatis: a(nathema) s(it).
Si quis dixerit missas in quibus solus sacerdos sacramentaliter communicat illicitas esse ideo que abrogandas:
a(nathema) s(it).
Si quis dixerit ecclesiae Romanae ritum quo submissa voce pars canonis et verba consecrationis proferuntur
damnandum esse; aut lingua tantum vulgari missam celebrari debere; aut aquam non miscendam esse vino in
calice offerendo eo quod sit contra christi institutionem: a(nathema) s(it).

49

