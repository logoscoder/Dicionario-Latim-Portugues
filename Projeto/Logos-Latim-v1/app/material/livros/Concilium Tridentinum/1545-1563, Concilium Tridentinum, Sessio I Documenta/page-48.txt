Et haec quidem illa munda oblatio est quae nulla indignitate aut malitia offerentium inquinari potest quam
dominus per Malachiam nomini suo quod magnum futurum esset in gentibus in omni loco mundam offerendam
praedixit et quam non obscure innuit apostolus Paulus Corinthiis scribens cum dicit non posse eos qui
participatione mensae daemoniorum polluti sint mensae domini participes fieri per mensam altare utrobique
intelligens.
Haec denique illa est quae per varias sacrificiorum naturae et legis tempore similitudines figurabatur ut pote quae
bona omnia per illa significata veluti illorum omnium consummatio et perfectio complectitur.
Et quoniam in divino hoc sacrificio quod in missa peragitur idem ille christus continetur et incruente immolatur
qui in ara crucis semel se ipsum cruente obtulit: docet sancta synodus sacrificium istud vere propitiatorium esse
per ipsum fieri ut si cum vero corde et recta fide cum metu ac reverentia contriti ac poenitentes ad deum
accedamus misericordiam consequamur et gratiam inveniamus in auxilio opportuno.
Huius quippe oblatione placatus dominus gratiam et donum poenitentiae concedens crimina et peccata etiam
ingentia dimittit.
Una enim eadem que est hostia idem nunc offerens sacerdotum ministerio qui se ipsum tunc in cruce obtulit sola
ratione diversa.
Cuius quidem oblationis (cruentae inquam) fructus per hanc incruentam uberrime percipiuntur: tantum abest ut
illi per hanc quovis modo derogetur.
Quare non solum pro fidelium vivorum peccatis poenis satisfactionibus et aliis necessitatibus sed et pro defunctis
in christo nondum ad plenum purgatis rite iuxta apostolorum traditionem offertur.
Et quamvis in honorem et memoriam sanctorum nonnullas interdum missas ecclesia celebrare consueverit non
tamen illis sacrificium offerri docet sed deo soli qui illos coronavit.
Unde nec sacerdos dicere solet: "offero tibi sacrificium Petre et Paule" sed deo de illorum victoriis gratias agens
eorum patrocinia implorat ut ipsi pro nobis intercedere dignentur in coelis quorum memoriam facimus in terris.
Et cum sancte administrari conveniat sit que hoc omnium sanctissimum sacrificium: ecclesia catholica ut digne
reverenter que offerretur ac perciperetur sacrum canonem multis ante saeculis instituit ita ab omni errore purum
ut nihil in eo contineatur quod non maxime sanctitatem ac pietatem quandam redoleat mentes que offerentium in
deum erigat.
Is enim constat cum ex ipsis domini verbis tum ex apostolorum traditionibus ac sanctorum quoque pontificum
piis institutionibus.
Cum que natura hominum ea sit ut non facile queat sine adminiculis exterioribus ad rerum divinarum
meditationem sustolli propterea pia mater ecclesia ritus quosdam ut scilicet quaedam submissa voce alia vero
elatiore in missa pronuntiarentur instituit caeremonias item adhibuit ut mysticas benedictiones lumina
thymiamata vestes alia que id genus multa ex apostolica disciplina et traditione quo et maiestas tanti sacrificii
commendaretur mentes fidelium per haec visibilia religionis ac pietatis signa ad rerum altissimarum quae in hoc
sacrificio latent contemplationem excitarentur.
Optaret quidem sacrosancta synodus ut in singulis missis fideles adstantes non solum spirituali affectu sed
sacramentali etiam eucharistiae perceptione communicarent quo ad eos sanctissimi huius sacrificii fructus
uberior proveniret; nec tamen si id non semper fiat propterea missas illas in quibus solus sacerdos
sacramentaliter communicat ut privatas et illicitas damnat sed probat atque adeo commendat si quidem illae
quoque missae vere communes censuri debent partim quod in eis populus spiritualiter communicat partim vero
quod a publico ecclesiae ministro non pro se tantum sed pro omnibus fidelibus qui ad corpus christi pertinent
celebrentur.
48

