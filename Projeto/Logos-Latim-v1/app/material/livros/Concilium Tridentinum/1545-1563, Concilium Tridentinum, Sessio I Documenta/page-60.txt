erudientos retinebit alios que in locum eductorum sufficiet ita ut hoc collegium dei ministrorum perpetuum
seminarium sit.
Ut vero in eadem disciplina ecclesiastica commodius instituantur tonsura statim atque habitu clericali semper
utentur grammatices cantus computi ecclesiastici aliarum que bonarum artium disciplinam discent; sacram
scripturam libros ecclesiasticos homilias sanctorum atque sacramentorum tradendorum maxime quae ad
confessiones audiendas videbuntur opportuna et rituum ac caeremoniarum formas ediscent.
Curet episcopus ut singulis diebus missae sacrificio intersint ac saltem singulis mensibus confiteantur peccata et
iuxta confessoris iudicium sumant corpus domini nostri Iesu christi; cathedrali et aliis loci ecclesiis diebus festis
inserviant.
Quae omnia atque alia ad hanc rem opportuna et necessaria episcopi singuli cum consilio duorum canonicorum
seniorum et graviorum quos ipsi elegerint prout spiritus sanctus suggesserit constituent ea que ut semper
observentur saepius visitando operam dabunt.
Dyscolos et incorrigibiles ac malorum morum seminatores acriter punient eos etiam si opus fuerit expellendo
omnia que impedimenta auferentes quaecumque ad conservandum et augendum tam pium et sanctum institutum
pertinere videbuntur diligenter curabunt.
Et quia ad collegii fabricam instituendam et ad mercedem praeceptoribus et ministris solvendam et ad alendam
iuventutem et ad alios sumptus certi reditus erunt necessarii ultra ea quae ad instituendos vel alendos pueros sunt
in aliquibus ecclesiis et locis destinata quae eo ipso huic seminario sub eadem episcopi cura applicata
censeantur: iidem episcopi cum consilio duorum de capitulo quorum alter ab episcopo alter ab ipso capitulo
eligatur item que duorum de clero civitatis quorum quidem alterius electio similiter ad episcopum alterius vero
ad clerum pertineat: ex fructibus integris mensae episcopalis et capituli et quarumcumque dignitatum
personatuum officiorum praebendarum portionum abbatiarum et prioratuum cuiuscumque ordinis etiam regularis
aut qualitatis vel conditionis fuerint et hospitalium quae dantur in titulum vel administrationem iuxta
constitutionem concilii Viennensis quae incipit quia contingit et beneficiorum quorumcumque etiam regularium
etiam si iurispatronatus cuiuscumque fuerint etiam si exempta etiam si nullius dioecesis vel aliis ecclesiis
monasteriis et hospitalibus et aliis quibusvis locis piis etiam exemptis annexa et ex fabricis ecclesiarum et
aliorum locorum etiam ex quibuscumque aliis ecclesiasticis reditibus seu proventibus etiam aliorum collegiorum
(in quibus tamen seminaria discentium) vel docentium ad commune ecclesiae bonum promovendum actu non
habentur; haec enim exempta esse voluit praeterquam ratione redituum qui superflui essent ultra convenientem
ipsorum seminariorum sustentationem) seu corporum vel confraternitatum quae in nonnullis locis scholae
appellantur et omnium monasteriorum non tamen mendicantium etiam ex decimis quacumque ratione ad laicos
ex quibus subsidia ecclesiastica solvi solent et milites cuiuscumque militiae aut ordinis pertinentibus (fratribus
sancti Ioannis Hierosolymitani dumtaxat exceptis): partem aliquam vel portionem detrahent et eam portionem sic
detractam nec non beneficia aliquot simplicia cuiuscumque qualitatis et dignitatis fuerint vel etiam praestimonia
vel praestimoniales portiones nuncupatas etiam ante vacationem sine cultus divini et illa obtinentium praeiudicio
huic collegio applicabunt et incorporabunt.
Quod locum habeat etiamsi beneficia sint reservata vel affecta nec per resignationem ipsorum beneficiorum
uniones et applicationes suspendi vel ullo modo impediri possint sed omnino quacumque vacatione etiamsi in
curia effectum suum sortiantur et quacumque constitutione non obstante.
Ad hanc autem portionem solvendam beneficiorum dignitatum personatuum et omnium et singulorum supra
commemoratorum possessores non modo pro se sed pro pensionibus quas aliis forsan ex dictis fructibus
solverent retinendo tamen pro rata quidquid pro dictis pensionibus illis erit solvendum ab episcopo loci per
censuras ecclesiasticas et alia iuris remedia compellantur etiam vocato ad hoc si videbitur auxilio brachii
saecularis; quibusvis quoad omnia et singula supradicta privilegiis exemptionibus etiam si specialem
derogationem requirerent consuetudine etiam immemorabili et quavis appellatione et allegatione quae
exsecutionem impediat non obstantibus.

60

