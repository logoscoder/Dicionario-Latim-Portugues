Si quis intra gradus prohibitos scienter matrimonium contrahere praesumpserit separetur ac spe dispensationis
consequendae careat id que in eo multo magis locum habeat qui non tantum matrimonium contrahere sed etiam
consummare ausus fuerit.
Quodsi ignoranter id fecerit siquidem solemnitates requisitas in contrahendo matrimonio neglexerit eisdem
subiiciatur poenis.
Non enim dignus est qui ecclesiae benignitatem facile experiatur cuius salubria praecepta temere contempsit.
Si vero solemnitatibus adhibitis impedimentum aliquod postea subesse cognoscatur cuius ille probabilem
ignorantiam habuit tunc facilius cum eo et gratis dispensari poterit.
In contrahendis matrimoniis vel nulla omnino detur dispensatio vel raro id que ex causa et gratis concedatur.
In secundo gradu numquam dispensetur nisi inter magnos principes et ob publicam causam.
Decernit sancta synodus inter raptorem et raptam quamdiu ipsa in potestate raptoris manserit nullum posse
consistere matrimonium.
Quodsi rapta a raptore separata et in loco tuto et libero constituta illum in virum habere consenserit: eam raptor
in uxorum habeat; et nihilominus raptor ipse ac omnes illi consilium auxilium et favorem praebentes sint ipso
iure excommunicati ac perpetuo infames omnium que dignitatum incapaces.
Et si clerici fuerint de proprio gradu decidant.
Teneatur praeterea raptor mulierem raptam sive eam in uxorem duxerit sive non duxerit decenter arbitrio iudicis
dotare.
Multi sunt qui vagantur et incertas habent sedes et ut improbi sunt ingenii prima uxore relicta aliam et plerumque
plures illa vivente diversis in locis ducunt; cui morbo cupiens sancta synodus occurrere omnes ad quos spectat
paterne monet ne hoc genus hominum vagantium ad matrimonium facile recipiant.
Magistratus etiam saeculares hortatur ut eos severe coerceant; parochis autem praecipit ne illorum matrimoniis
intersint nisi prius diligentem inquisitionem fecerint et re ad ordinarium delata ab eo licentiam id faciendi
obtinuerint.
Grave peccatum est homines solutos concubinas habere gravissimum vero et in huius magni sacramenti
singularem contemptum admissum uxoratos quoque in hoc damnationis statu vivere ac audere eas quandoque
domi etiam cum uxoribus alere et retinere.
Quare ut huic tanto malo sancta synodus opportunis remediis provideat statuit huiusmodi concubinarios tam
solutos quam uxoratos cuiuscumque status dignitatis et conditionis exsistant si postquam ab ordinario etiam ex
officio ter admoniti ea de re fuerint concubinas non eiecerint se que ab earum consuetudine non seiunxerint
excommunicatione feriendos esse a qua non absolvantur donec re ipsa admonitioni factae paruerint.
Quodsi in concubinatu per annum censuris neglectis permanserint contra eos ab ordinario severe pro qualitate
criminis procedatur.
Mulieres sive coniugatae sive solutae quae cum adulteris seu concubinariis publice vivunt si ter admonitae non
paruerint ab ordinariis locorum nullo etiam requirente ex officio graviter pro modo culpae puniantur et extra
oppidum vel dioecesim si id eisdem ordinariis videbitur invocato si opus fuerit brachio saeculari eiiciantur; aliis
poenis contra adulteros et concubinarios inflictis in suo robore permanentibus.
65

