Optat autem sancta synodus ut resignantium necessitatibus commoda aliqua ratione prout summo pontifici
videbitur provideatur.
Expedit maxime animarum saluti a dignis atque idoneis parochis gubernari.
Id ut diligentius ac rectius perficiatur: statuit sancta synodus ut cum parochialis ecclesiae vacatio etiam si cura
ecclesiae vel episcopo incumbere dicatur et per unum vel plures administretur etiam in ecclesiis patrimonialibus
seu receptivis nuncupatis in quibus consuevit episcopus uni vel pluribus curam animarum dare quos omnes ad
infrascriptum examen teneri mandat per obitum vel resignationem etiam in curia seu aliter quomodocumque
contigerit etiam si ipsa parochialis ecclesia reservata vel affecta fuerit generaliter vel specialiter etiam vigore
indulti seu privilegii in favorem sanctae Romanae ecclesiae cardinalium seu abbatum vel capitulorum: debeat
episcopus statim habita notitia vacationis ecclesiae si opus fuerit idoneum in ea vicarium cum congrua eius
arbitrio fructuum portionis assignatione constituere qui onera ipsius ecclesiae sustineat donec ei de rectore
provideatur.
Porro episcopus et qui ius patronatus habet intra decem dies vel aliud tempus ab episcopo praescribendum
idoneos aliquot clericos ad regendam ecclesiam coram deputandis examinatoribus nominet.
Liberum sit tamen etiam aliis qui aliquos ad id aptos noverint eorum nomina deferre ut possit postea de
cuiuslibet aetate moribus et sufficientia fieri diligens inquisitio.
Et si episcopo aut synodo provinciali pro regionis more videbitur magis expedire per edictum etiam publicum
vocentur qui volent examinari.
Transacto constituto tempore omnes qui descripti fuerint examinentur ab episcopo sive eo impedito ab eius
vicario generali atque ab aliis examinatoribus non paucioribus quam tribus quorum votis si pares aut singulares
fuerint accedere possit episcopus vel vicarius quibus magis videbitur.
Examinatores autem singulis annis in dioecesana synodo ab episcopo vel eius vicario ad minus sex proponantur
qui synodo satisfaciant et ab ea probentur; adveniente que vacatione cuiuslibet ecclesiae tres ex illis eligat
episcopus qui cum eo examen perficiant inde que succedente alia vacatione aut eosdem aut alios tres quos
maluerit ex praedictis illis sex eligat.
Sint vero hi examinatores magistri seu doctores aut licentiati in theologia aut iure canonico vel alii clerici seu
regulares etiam ex ordine mendicantium aut etiam saeculares qui ad id videbuntur magis idonei; iurent que
omnes ad sancta dei evangelia se quacumque humana affectione postposita fideliter minus exsecuturos; caveant
que ne quidquam occasione huius examinis nec ante nec post accipiant; alioquin simoniae vitium tam ipsi quam
alii dantes incurrant a qua absolvi nequeant nisi dimissis beneficiis quae quomodocumque etiam antea obtinebant
et ad alia in posterum inhabiles reddantur; et de his omnibus non solum coram deo sed etiam in synodo
provinciali si opus erit rationem reddere teneantur a qua si quid contra officium eos fecisse compertum fuerit
graviter eius arbitrio puniri possint.
Peracto deinde examine renuntientur quotcumque ab his idonei iudicati fuerint aetate moribus doctrina prudentia
et aliis rebus ad vacantem ecclesiam gubernandam opportunis ex his que episcopus eum eligat quem ceteris
magis idoneum iudicaverit atque illi et non alteri collatio ecclesiae ab eo fiat ad quem spectabit eam conferre.
Si vero iurispatronatus ecclesiastici erit ac institutio ad episcopum et non alium pertineat: is quem patronus
digniorem inter probatos ab examinatoribus iudicabit episcopo se praesentare teneatur ut ab eo instituatur.
Cum vero institutio ab alio quam ab episcopo erit facienda tunc episcopus solus ex dignis eligat digniorem quem
patronus ei praesentet ad quem institutio spectat.

74

