annos vocant factas: synodus provincialis vel deputandi ab ea in damnum ecclesiae et contra canonicas
sanctiones contractas fuisse iudicabunt.
Non sunt ferendi qui variis artibus decimas ecclesiis obvenientes subtrahere moliuntur aut qui ab aliis solvendas
temere occupant et in rem suam vertunt cum decimarum solutio debita sit deo et qui eas dare noluerint aut dantes
impediunt res alienas invadant.
Praecipit igitur sancta synodus omnibus cuiuscumque gradus et conditionis sint ad quos decimarum solutio
spectat ut eas ad quas de iure tenentur in posterum cathedrali aut quibuscumque aliis ecclesiis vel personis
quibus legitime debentur integre persolvant.
Qui vero eas aut subtrahunt aut impediunt excommunicentur nec ab hoc crimine nisi plena restitutione secuta
absolvantur.
Hortatur dehinc omnes et singulos pro christiana charitate debito que erga pastores suos munere ut de bonis sibi
a deo collatis episcopis et parochis qui tenuioribus praesunt ecclesiis large subvenire ad dei laudem atque ad
pastorum suorum qui pro eis invigilant dignitatem tuendam non graventur.
Decernit sancta synodus ut quibuscumque in locis iam ante annos quadraginta quarta quae funeralium dicitur
cathedrali aut parochiali ecclesiae solita esset persolvi ac postea fuerit ex quocumque privilegio aliis monasteriis
hospitalibus aut quibuscumque locis piis concessa: eadem posthac integro iure et eadem portione quae antea
solebat cathedrali seu parochiali ecclesiae persolvatur; non obstantibus concessionibus gratiis privilegiis etiam
mari magno nuncupatis aut aliis quibuscumque.
Quam turpe ac clericorum nomine qui se divino cultui addixerunt sit indignum impudicitiae sordibus immundo
que concubinatu versari: satis res ipsa communi fidelium omnium offensione summo que clericalis militiae
dedecore testatur.
Ut igitur ad eam quam decet continentiam ac vitae integritatem ministri ecclesiae revocentur populus que hinc
eos magis discat revereri quo illos vita honestiores cognoverit: prohibet sancta synodus quibuscumque clericis ne
concubinas aut alias mulieres de quibus possit haberi suspicio in domo vel extra detinere aut cum iis ullam
consuetudinem habere audeant.
Alioquin poenis a sacris canonibus vel statutis ecclesiarum impositis puniantur.
Quodsi a superioribus moniti ab iis se non abstinuerint: tertia parte fructuum obventionum ac proventuum
beneficiorum suorum quorumcumque et pensionum ipso facto sint privati quae fabricae ecclesiae aut alteri pio
loco arbitrio episcopi applicetur.
Sin vero in delicto eodem cum eadem vel alia femina perseverantes secundae monitioni adhuc non paruerint: non
tantum fructus omnes ac proventus suorum beneficiorum et pensiones eo ipso amittant qui praedictis locis
applicentur sed etiam a beneficiorum ipsorum administratione quoad ordinarius etiam uti sedis apostolicae
delegatus arbitrabitur suspendantur.
Et si ita suspensi nihilominus eas non expellant aut cum iis etiam versentur: tunc beneficiis portionibus ac
officiis et pensionibus quibuscumque ecclesiasticis perpetuo priventur atque inhabiles ac indigni quibuscumque
honoribus dignitatibus beneficiis ac officiis in posterum reddantur donec post manifestam vitae emendationem
ab eorum superioribus cum iis ex causa visum fuerit dispensandum.
Sed si postquam eas semel dimiserint intermissum consortium repetere aut alias huiusmodi scandalosas mulieres
sibi adiungere ausi fuerint: praeter praedictas poenas excommunicationis gladio plectantur nec quaevis appellatio
aut exemptio praedictam exsecutionem impediat aut suspendat.
Supradictorum que omnium cognitio non ad archidiaconos nec decanos aut alios inferiores sed ad episcopos
ipsos pertineat qui sine strepitu et figura iudicii et sola facti veritate inspecta procedere possint.
90

