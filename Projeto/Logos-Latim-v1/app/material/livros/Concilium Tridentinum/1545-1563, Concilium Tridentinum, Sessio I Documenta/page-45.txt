Tunc enim gratis operam suam eos praestare omnino teneri decernit contrarias taxas ac statuta et consuetudines
etiam immemorabiles quorumcumque locorum quae potius abusus et corruptelae simoniacae pravitati faventes
nuncupari possunt penitus cassando et interdicendo.
Et qui secus fecerint tam dantes quam accipientes ultra divinam ultionem poenas a iure inflictas ipso facto
incurrant.
Cum non deceat eos qui divino ministerio adscripti sunt cum ordinis dedecore mendicare aut sordidum aliquem
quaestum exercere compertum que sit quamplures plerisque in locis ad sacros ordines nullo fere delectu admitti
qui variis artibus ac fallaciis confingunt se beneficium ecclesiasticum aut etiam idoneas facultates obtinere:
statuit sancta synodus ne quis deinceps clericus saecularis quamvis alias sit idoneus moribus scientia et aetate ad
sacros ordines promoveatur nisi prius legitime constet eum beneficium ecclesiasticum quod sibi ad victum
honeste sufficiat pacifice possidere.
Id vero beneficium resignare non possit nisi facta mentione quod ad illius beneficii titulum sit promotus; neque
ea resignatio admittatur nisi constito quod aliunde vivere commode possit et aliter facta resignatio nulla sit.
Patrimonium vero vel pensionem obtinentes ordinari posthac non possint nisi illi quos episcopus iudicaverit
assumendos pro necessitate vel commoditate ecclesiarum suarum eo quoque prius perspecto patrimonium illud
vel pensionem vere ab eis obtineri talia que esse quae eis ad vitam sustentandam satis sint.
Atque illa deinceps sine licentia episcopi alienari aut exstingui vel remitti nullatenus possint donec beneficium
ecclesiasticum sufficiens sint adepti vel aliunde habeant unde vivere possint antiquorum canonum poenas super
his innovando.
Cum beneficia ad divinum cultum atque ecclesiastica munia obeunda sint constituta: ne qua in parte minuatur
divinus cultus sed ei debitum omnibus in rebus obsequium praestetur statuit sancta synodus in ecclesiis tam
cathedralibus quam collegiatis in quibus nullae sunt distributiones quotidianae vel ita tenues ut verisimiliter
negligantur tertiam partem fructuum et quorumcumque proventuum et obventionum tam dignitatum quam
canonicatuum personatuum portionum et officiorum separari debere et in distributiones quotidianas converti
quae inter dignitates obtinentes et ceteros divinis interessentes proportionabiliter iuxta divisionem ab episcopo
etiam tamquam apostolicae sedis delegato in ipsa prima fructuum deductione faciendam dividantur salvis tamen
consuetudinibus earum ecclesiarum in quibus non residentes seu non servientes nihil vel minus tertia parte
percipiunt.
Non obstantibus exemptionibus et aliis consuetudinibus etiam immemorabilibus et appellationibus
quibuscumque.
Crescente que non servientium contumacia liceat contra eos procedere iuxta iuris ac sacrorum canonum
dispositionem.
Episcopi etiam tamquam apostolicae sedis delegati in omnibus ecclesiis parochialibus vel baptismalibus in
quibus populus ita numerosus sit ut unus rector non possit sufficere ecclesiasticis sacramentis ministrandis et
cultui divino peragendo: cogant rectores vel alios ad quos pertinet sibi tot sacerdotes ad hoc munus adiungere
quot sufficiant ad sacramenta exhibenda et cultum divinum celebrandum.
In iis vero in quibus ob locorum distantiam sive difficultatem parochiani sine magno incommodo ad percipienda
sacramenta et divina officia audienda accedere non possunt novas parochias etiam invitis pastoribus iuxta
formam constitutionis Alexandri iii quae incipit ad audientiam constituere possint.
Illis autem sacerdotibus qui de novo erunt ecclesiis noviter rectis praeficiendi competens assignetur portio
arbitrio episcopi ex fructibus ad ecclesiam matricem quomodocumque pertinentibus.
Et si necesse fuerit compellere possit populum ea subministrare quae sufficiant ad vitam dictorum sacerdotum
sustentandam quacumque reservatione generali vel speciali vel affectione super dictis ecclesiis non obstantibus.
45

