Quodsi iurispatronatus laicorum fuerit debeat qui a patrono praesentatus erit ab eisdem deputatis ut supra
examinari et nonnisi idoneus repertus fuerit admitti.
In omnibus que supradictis casibus non cuiquam alteri quam uni ex praedictis examinatis et ab examinatoribus
approbatis iuxta supradictam regulam de ecclesia provideatur; nec praedictorum examinatorum relationem quo
minus exsecutionem habeat ulla devolutio aut appellatio etiam ad sedem apostolicam sive eiusdem sedis legatos
aut vicelegatos aut nuntios seu episcopos aut metropolitanos primates vel patriarchas interposita impediat aut
suspendat; alioquin vicarius quem ecclesiae vacanti antea episcopus arbitrio suo ad tempus deputavit vel forsan
postea deputabit ab eius ecclesiae custodia et administratione non amoveatur donec aut eidem aut alteri qui
probatus et electus fuerit ut supra sit provisum; alias provisiones omnes seu institutiones praeter supradictam
formam factae subreptitiae esse censeantur.
Non obstantibus huic decreto exemptionibus indultis privilegiis praeventionibus affectionibus novis
provisionibus indultis concessis quibuscumque universitatibus etiam ad certam summam et aliis impedimentis
quibuscumque.
Si tamen adeo exigui reditus dictae parochialis fuerint ut totius huius examinationis operam non ferant aut nemo
sit qui se examini quaerat subiicere aut ob apertas factiones seu dissidia quae in aliquibus locis reperiuntur facile
graviores rixae ac tumultus possint excitari: poterit ordinarius si pro sua conscientia cum deputatorum consilio
ita expedire arbitrabitur hac forma omissa privatum aliud examen ceteris tamen ut supra servatis adhibere.
Licebit etiam synodo provinciali si qua in supradictis circa examinationis formam addenda remittenda ve esse
censuerit providere.
Decernit sancta synodus mandata de providendo et gratias quae exspectativae dicuntur nemini amplius etiam
collegiis universitatibus senatibus et aliis singularibus personis etiam sub nomine indulti aut ad certam summam
vel alio quovis colore concedi nec hactenus concessis cuiquam uti licere; sed nec reservationes mentales nec
aliae quaecumque gratiae ad vacatura nec indulta ad alienas ecclesias vel monasteria alicui etiam ex sanctae
Romanae ecclesiae cardinalibus concedantur et hactenus concessa abrogata esse censeantur.
Causae omnes ad forum ecclesiasticum quomodolibet pertinentes etiam si beneficiales sint in prima instantia
coram ordinariis locorum dumtaxat cognoscantur atque omnino saltem infra biennium a die motae litis
terminentur; alioquin post id spatium liberum sit partibus vel alteri illarum iudices superiores alias tamen
competentes adire qui causam in eo statu quo fuerit assumant et quam primum terminari curent; nec antea aliis
committantur nec avocentur neque appellationes ab eisdem interpositae per superiores quoscumque recipiantur
eorum ve commissio aut inhibitio fiat nisi a diffinitiva vel a diffinitivae vim habente et cuius gravamen per
appellationem a diffinitiva reparari nequeat.
Ab his excipiantur causae quae iuxta canonicas sanctiones apud sedem apostolicam sunt tractandae vel quas ex
urgenti rationabili que causa iudicaverit summus Romanus pontifex per speciale rescriptum signaturae sanctitatis
suae manu propria subscribendum committere aut avocare.
Ad haec causae matrimoniales et criminales non decani archidiaconi aut aliorum inferiorum iudicio etiam
visitando sed episcopi tantum examini et iurisdictioni relinquantur etiam si in praesenti inter episcopum et
decanum seu archidiaconum aut alios inferiores super causarum istarum cognitione lis aliqua in quacumque
instantia pendeat; coram quo si pars vere paupertatem probaverit non cogatur extra provinciam nec in secunda
nec in tertia instantia in eadem causa matrimoniali litigare nisi pars altera et alimenta et expensas litis velit
subministrare.
Legati quoque etiam de latere nuntii gubernatores ecclesiastici aut alii quarumcumque facultatum vigore non
solum episcopos in praedictis causis impedire aut aliquo modo eorum iurisdictionem iis praeripere aut turbare
non praesumant sed nec etiam contra clericos alias ve personas ecclesiasticas nisi episcopo prius requisito eo que
negligente procedant; alias eorum processus ordinationes ve nullius momenti sint atque ad damni satisfactionem
partibus illati teneantur.

75

