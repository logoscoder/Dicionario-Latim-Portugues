Quodsi etiam metropolitano instante praedicta exsequi non curaverint episcopis in quorum dioecesibus loca
praedicta sita sunt tamquam sedis apostolicae delegatis subdantur.
Monasteria sanctimonialium sanctae sedi apostolicae immediate subiecta etiam sub nomine capitulorum s(ancti)
Petri vel s(ancti) Ioannis vel alias quomodocumque nuncupentur ab episcopis tamquam dictae sedis delegatis
gubernentur non obstantibus quibuscumque.
Quae vero a deputatis in capitulis generalibus vel ab aliis regularibus reguntur sub eorum cura et custodia
relinquantur.
Attendant diligenter episcopi et ceteri superiores monasteriorum sanctimonialium ut in constitutionibus earum
admoneantur sanctimoniales ut saltem semel singulis mensibus confessionem peccatorum faciant et
sacrosanctam eucharistiam suscipiant ut eo se salutari praesidio muniant ad omnes oppugnationes daemonis
fortiter superandas.
Praeter ordinarium autem confessorem alius extraordinarius ab episcopo et aliis superioribus bis aut ter in anno
offeratur qui omnium confessiones audire debeat quod vero sanctissimum christi corpus intra chorum vel saepta
monasterii et non in publica ecclesia conservetur: prohibet sancta synodus non obstante quocumque indulto aut
privilegio.
In monasteriis seu domibus virorum seu mulierum quibus imminet animarum cura personarum saecularium
praeter eas quae sunt de illorum monasteriorum seu locorum familia: personae tam regulares quam saeculares
huiusmodi curam exercentes subsint immediate in iis quae ad dictam curam et sacramentorum administrationem
pertinent iurisdictioni visitationi et correctioni episcopi in cuius dioecesi sunt sita nec ibi aliqui etiam ad nutum
amovibiles deputentur nisi de eiusdem consensu ac praevio examine per eum aut eius vicarium faciendo; excepto
monasterio Cluniacensi cum suis limitibus et exceptis etiam iis monasteriis seu locis in quibus abbates generales
aut alii regularium superiores iuridictionem episcopalem et temporalem in parochos et parochianos exercent
salvo tamen eorum episcoporum iure qui maiorem in praedicta loca vel personas iurisdictionem exercent.
Censurae et interdicta nedum a sede apostolica emanata sed etiam ab ordinariis promulgata mandante episcopo a
regularibus in eorum ecclesiis publicentur atque serventur.
Dies etiam festi quos in dioecesi sua servandos idem episcopus praeceperit ab exemptis omnibus etiam
regularibus serventur.
Controversias omnes de praecedentia quae persaepe maximo cum scandalo oriuntur inter ecclesiasticas personas
tam saeculares quam regulares cum in processionibus publicis tum in his quae fiunt in tumulandis defunctorum
corporibus et in deferenda umbella et aliis similibus: episcopus amota omni appellatione et non obstantibus
quibuscumque componat.
Exempti autem omnes tam clerici saeculares quam regulares quicumque etiam monachi ad publicas processiones
vocati accedere compellantur iis tantum exceptis qui in strictiori clausura perpetuo vivunt.
Regularis non subditus episcopo qui intra claustra monasterii degit et extra ea ita notorie deliquerit ut populo
scandalo sit episcopo instante a suo superiore intra tempus ab episcopo praefigendum severe puniatur ac de
punitione episcopum certiorem faciat; sin minus a suo superiore officio privetur et delinquens ab episcopo puniri
possit.
In quacumque religione tam virorum quam mulierum professio non fiat ante sextum decimum annum expletum
nec qui minori tempore quam per annum post susceptum habitum in probatione steterit ad professionem
admittatur.
Professio autem antea facta sit nulla nullam que inducat obligationem ad alicuius regulae vel religionis vel
ordinis observationem aut ad alios quoscumque effectus nulla quoque renuntiatio aut obligatio antea facta etiam
81

