subscriptione roboretur in qua ipsi singuli quatuor cardinales affirment se adhibita accurata diligentia invenisse
promovendos qualitatibus a iure et ab hac sancta synodo requisitis praeditos ac certo existimare sub periculo
salutis aeternae idoneos esse qui ecclesiis praeficiantur: ita ut relatione in uno consistorio facta quo maturius
interea de ipsa inquisitione cognosci possit in aliud consistorium iudicium differatur nisi aliud beatissimo
pontifici videbitur expedire.
Ea vero omnia et singula quae de episcoporum praeficiendorum vita aetate doctrina et ceteris qualitatibus alias in
eadem synodo constituta sunt decernit eadem etiam in creatione sanctae Romanae ecclesiae cardinalium etiam si
diaconi sint exigenda quos sanctissimus Romanus pontifex ex omnibus christianitatis nationibus quantum
commode fieri poterit prout idoneos repererit assumet.
Postremo eadem sancta synodus tot gravissimis ecclesiae incommodis commota non potest non commemorare
nihil magis ecclesiae dei esse necessarium quam ut beatissimus Romanus pontifex quam sollicitudinem
universae ecclesiae ex muneris sui officio debet eam hic potissimum impendat ut lectissimos tantum sibi
cardinales adsciscat et bonos maxime atque idoneos pastores singulis ecclesiis praeficiat; id que eo magis quod
ovium christi sanguinem quae ex malo negligentium et sui officii immemorum pastorum regimine peribunt
dominus noster Iesus christus de manibus eius sit requisiturus.
Provincialia concilia sicubi omissa sunt pro moderandis moribus corrigendis excessibus controversiis
componendis aliis que ex sacris canonibus permissis renoventur.
Quare metropolitani per se ipsos seu illis legitime impeditis coepiscopus antiquior intra annum ad minus a fine
praesentis concilii et deinde quolibet saltem triennio post octavam paschae resurrectionis domini nostri Iesu
christi seu alio commodiori tempore pro more provinciae non praetermittat synodum in provincia sua cogere quo
episcopi omnes et alii qui de iure vel consuetudine interesse debent exceptis iis quibus cum imminenti periculo
transfretandum esset convenire omnino teneantur.
Nec episcopi comprovinciales praetextu cuiuslibet consuetudinis ad metropolitanam ecclesiam in posterum
accedere inviti compellantur.
Itidem episcopi qui nulli archiepiscopo subiiciuntur aliquem vicinum metropolitanum semel eligant in cuius
synodo provinciali cum aliis interesse debeant et quae ibi ordinata fuerint observent ac observari faciant.
In reliquis omnibus eorum exemptio et privilegia salva atque integra maneant.
Synodi quoque dioecesanae quotannis celebrentur ad quas exempti etiam omnes qui alias cessante exemptione
interesse deberent nec capitulis generalibus subduntur accedere teneantur; ratione tamen parochialium aut
aliarum saecularium ecclesiarum etiam annexarum debeant ii qui illarum curam gerunt quicumque illi sint
synodo interesse.
Quodsi in his tam metropolitani quam episcopi et alii suprascripti negligentes fuerint poenas sacris canonibus
sancitas incurrant.
Patriarchae primates metropolitani et episcopi propriam dioecesim per se ipsos aut si legitime impediti fuerint
per suum generalem vicarium aut visitatorem si quotannis totam propter eius latitudinem visitare non poterunt
saltem maiorem eius partem ita tamen ut tota biennio per se vel visitatores suos compleatur visitare non
praetermittant.
A metropolitanis vero etiam post plene visitatam propriam dioecesim non visitentur cathedrales ecclesiae neque
dioeceses suorum comprovincialium nisi causa cognita et probata in concilio provinciali.
Archidiaconi autem decani et alii inferiores in iis ecclesiis ubi hactenus visitationem exercere legitime
consueverunt debeant quidem assumpto notario de consensu episcopi deinceps per se ipsos tantum ibidem
visitare.
67

