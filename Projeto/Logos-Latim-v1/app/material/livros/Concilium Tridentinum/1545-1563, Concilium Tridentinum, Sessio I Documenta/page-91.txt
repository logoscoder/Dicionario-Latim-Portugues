Clerici vero beneficia ecclesiastica aut pensiones non habentes iuxta delicti et contumaciae perseverantiam et
qualitatem ab ipso episcopo carceris poena suspensione ab ordine ac inhabilitate ad beneficia obtinenda aliis ve
modis iuxta sacros canones puniantur.
Episcopi quoque (quod absit) si ab huiusmodi crimine non abstinuerint et a synodo provinciali admoniti se non
emendaverint: ipso facto sint suspensi et si perseverent etiam ad sanctissimum Romanum pontificem ab eadem
synodo deferantur qui pro qualitate culpae etiam per privationem si opus erit in eos animadvertat.
Ut paternae incontinentiae memoria a locis deo consecratis quos maxime puritas sanctitas que decet longissime
arceatur: non liceat filiis clericorum qui non ex legitimo nati sunt matrimonio in ecclesiis ubi eorum patres
beneficium aliquod ecclesiasticum habent aut habuerunt quodcumque etiam dissimile beneficium obtinere nec in
dictis ecclesiis quoquo modo ministrate nec pensiones super fructibus beneficiorum quae parentes eorum
obtinent vel alias obtinuerunt habere.
Quodsi in praesenti pater et filius in eadem ecclesia beneficia obtinere reperiantur: cogatur filius suum
beneficium resignare aut cum alio permutare extra ecclesiam intra trium mensium spatium; alias ipso iure
privatus exsistat et super iis quaecumque dispensatio surreptitia censeatur.
Ad haec reciprocae resignationes si quae posthac a parentibus clericis in favorem filiorum fient ut alter alterius
beneficium consequatur in fraudem huius decreti et canonicarum sanctionum factae omnino censeantur nec
collationes secutae vigore huiusmodi resignationum seu aliarum quarumcumque quae in fraudem factae fuerint
ipsis clericorum filiis suffragentur.
Statuit sancta synodus ut ecclesiastica beneficia saecularia quocumque nomine appellentur quae curam
animarum ex primaeva eorum institutione aut aliter quomodocumque retinent illa deinceps in simplex
beneficium etiam assignata vicario perpetuo congrua portione non convertantur.
Non obstantibus quibuscumque gratiis quae suum plenarium effectum non sunt consecutae.
In iis vero in quibus contra earum institutionem seu fundationem cura animarum in vicarium perpetuum translata
est etiam si in hoc statu ab immemorabili tempore reperiantur si congrua portio fructuum vicario ecclesiae
quocumque nomine is appelletur non fuerit assignata: ea quamprimum et ad minus intra annum a fine praesentis
concilii arbitrio ordinarii iuxta formam decreti sub felicis recordationis Paulo iii assignetur.
Quodsi id commode fieri non possit aut intra dictum terminum factum non erit: cum primum per cessum vel
decessum vicarii seu rectoris aut quomodolibet alterum eorum vacaverit: beneficium curam animarum recipiat ac
vicariae nomen cesset et in antiquum statum restituatur.
Non potest sancta synodus non graviter dolere audiens episcopos aliquos sui status oblitos pontificiam
dignitatem non leviter dehonestare qui cum regum ministris regulis et baronibus in ecclesia et extra indecenti
quadam demissione se gerunt et veluti inferiores ministri altaris nimis indigne non solum loco cedunt sed etiam
personaliter illis inserviunt.
Quare haec et similia detestans sancta synodus sacros canones omnes concilia que generalia atque alias
apostolicas sanctiones ad dignitatis episcopalis decorum et gravitatem pertinentes renovando praecipit ut ab
huiusmodi in posterum episcopi se abstineant mandans eisdem ut tam in ecclesia quam foris suum gradum et
ordinem prae oculis habentes ubique se patres et pastores esse meminerint; reliquis vero tam principibus quam
ceteris omnibus ut eos paterno honore ac debita reverentia prosequantur.
Sicuti publice expedit legis vinculum quandoque relaxare ut plenius evenientibus casibus et necessitatibus pro
communi utilitate satisfiat: sic frequentius legem solvere exemplo que potius quam certo personarum rerum que
delectu petentibus indulgere nihil aliud est quam unicuique ad leges transgrediendas aditum aperire.
Quapropter sciant universi sacratissimos canones exacte ab omnibus et quoad eius fieri poterit indistincte
observandos.
91

