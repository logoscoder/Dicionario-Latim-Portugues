Praeterea si quis in casibus a iure permissis appellaverit aut de aliquo gravamine conquestus fuerit seu alias ob
lapsum biennii de quo supra ad alium iudicem recurrerit: teneatur acta omnia coram episcopo gesta ad iudicem
appellationis expensis suis transferre eodem tamen episcopo prius admonito ut si quid ei pro causae instructione
videbitur possit iudici appellationis significare.
Quodsi appellatus compareat cogatur tunc is quoque actorum quae translata sunt expensas pro portione sua si
illis uti voluerit subire nisi aliter ex loci consuetudine servetur ut scilicet ad appellantem integrum hoc onus
pertineat.
Porro ipsam actorum copiam teneatur notarius congrua mercede accepta appellanti quanto citius et ad minus
intra mensem exhibere; qui notarius si in differenda exhibitione fraudem fecerit ab officii administratione
arbitrio ordinarii suspendatur et ad dupli poenam quanti ea lis fuerit inter appellantem et pauperes loci
distribuendam compellatur.
Iudex vero si et ipse impedimenti huius conscius particeps ve fuerit aliter ve obstiterit ne appellanti integre acta
intra tempus traderentur: ad eandem dupli poenam prout supra teneatur.
Non obstantibus quoad omnia suprascripta privilegiis indultis concordiis quae suos tantum teneant auctores et
aliis quibuscumque consuetudinibus.
Cupiens sancta synodus ut ex decretis ab ea editis nulla umquam futuris temporibus dubitandi occasio oriatur:
verba illa posita in decreto publicato sessione prima sub beatissimo domino nostro Pio iv videlicet: "quae
proponentibus legatis ac praesidentibus ad horum temporum levandas calamitates sedandas de religione
controversias coercendas linguas dolosas depravatorum morum abusus corrigendos ecclesiae veram et
christianam pacem conciliandam apta atque idonea ipsi sanctae synodo videbuntur" explicando declarat mentis
suae non fuisse ut ex praedictis verbis solita ratio tractandi negotia in generalibus conciliis ulla ex parte
immutaretur neque novi quidquam praeter id quod a sacris canonibus vel generalium synodorum forma hactenus
statutum est cuiquam adderetur aut detraheretur.
Insuper eadem sacrosancta synodus proximam futuram sessionem feria quinta post conceptionem beatae Mariae
virginis quae erit dies nona mensis decembris proxime venturi habendam esse statuit et decernit cum potestate
etiam abbreviandi.
In qua sessione tractabitur de sexto nunc in eam dilato capite et de reliquis reformationis capitibus iam exhibitis
de que aliis ad eam pertinentibus.
Si vero opportunum videbitur et tempus patietur poterit etiam de nonnullis dogmatibus tractari prout suo tempore
in congregationibus proponetur.
Cum catholica ecclesia spiritu sancto edocta ex sacris litteris et antiqua patrum traditione in sacris conciliis et
novissime in hac oecumenica synodo docuerit purgatorium esse animas que ibi detentas fidelium suffragiis
potissimum vero acceptabili altaris sacrificio iuvari: praecipit sancta synodus episcopis ut sanam de purgatorio
doctrinam a sanctis patribus et sacris conciliis traditam a christifidelibus credi teneri doceri et ubique praedicari
diligenter studeant.
Apud rudem vero plebem difficiliores ac subtiliores quaestiones quaeque ad aedificationem non faciunt et ex
quibus plerumque nulla fit pietatis accessio a popularibus concionibus secludantur.
Incerta item vel quae specie falsi laborant evulgari ac tractari non permittant.
Ea vero quae ad curiositatem quandam aut superstitionem spectant vel turpe lucrum sapiunt tamquam scandala et
fidelium offendicula prohibeant.

76

