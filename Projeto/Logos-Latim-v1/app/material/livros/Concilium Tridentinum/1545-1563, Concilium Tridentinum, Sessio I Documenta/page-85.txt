canonibus et generalibus conciliis praesertim que ab hac eadem synodo damnatas publice detestentur et
anathematizent.
Idem que in posterum quicumque in patriarchas primates archiepiscopos episcopos que promovendi in prima
synodo provinciali in qua ipsi interfuerint omnino observent.
Quod si quis ex supradictis omnibus quod absit renuerit episcopi comprovinciales statim summum Romanum
pontificem admonere sub poena divinae indignationis teneantur.
Interim que ab eiusdem communione abstineant.
Ceteri vero omnes sive in praesenti sive in futurum beneficia ecclesiastica habituri et qui in synodo dioecesana
convenire debent: idem ut supra in ea synodo quae primo quoque tempore celebrabitur faciant et observent; alias
secundum formam sacrorum canonum puniantur.
Ad haec omnes ii ad quos universitatum et studiorum generalium cura visitatio et reformatio pertinet diligenter
curent ut ab eisdem universitatibus canones et decreta huius sanctae synodi integre recipiantur ad eorum que
normam magistri doctores et alii in eisdem universitatibus ea quae catholicae fidei sunt doceant et interpretentur
se que ad hoc institutum initio cuiuslibet anni solemni iuramento obstringant; sed et si aliqua alia in praedictis
universitatibus correctione et reformatione digna fuerint ab eisdem ad quos spectat pro religionis et disciplinae
ecclesiasticae augmento emendentur et statuantur.
Quae vero universitates immediate summi Romani pontificis protectioni et visitationi sunt subiectae has sua
beatitudo per eius delegatos eadem qua supra ratione et prout ei utilius visum fuerit salubriter visitari et reformari
curabit.
Quamvis excommunicationis gladius nervus sit ecclesiasticae disciplinae et ad continendos in officio populos
valde salutaris: sobrie tamen magna que circumspectione exercendus est cum experientia doceat si temere aut
levibus ex rebus incutiatur magis contemni quam formidari et perniciem potius parere quam salutem.
Quapropter excommunicationes illae quae monitionibus praemissis ad finem revelationis ut aiunt aut pro
deperditis seu subtractis rebus ferri solent a nemine prorsus praeterquam ab episcopo decernantur et tunc non
alias quam ex re non vulgari causa que diligenter ac magna maturitate per episcopum examinata quae eius
animum moveat; nec ad eas concedendas cuiusvis saecularis etiam magistratus auctoritate adducatur sed totum
hoc in eius arbitrio et conscientia sit positum quando ipse pro re loco persona aut tempore eas decernendas esse
iudicaverit.
In causis vero iudicialibus mandatur omnibus iudicibus ecclesiasticis cuiuscumque dignitatis exsistant ut
quandocumque exsecutio realis vel personalis in qualibet parte iudicii propria auctoritate ab ipsis fieri poterit
abstineant se tam in procedendo quam definiendo a censuris ecclesiasticis seu interdicto; sed liceat eis si
expedire videbitur in causis civilibus ad forum ecclesiasticum quomodolibet pertinentibus contra quoscumque
etiam laicos per mulctas pecuniarias quae locis piis ibi exsistentibus eo ipso quod exactae fuerint assignentur seu
per captionem pignorum personarum que districtionem per suos proprios aut alienos exsecutores faciendam sive
etiam per privationem beneficiorum alia que iuris remedia procedere et causas diffinire.
Quodsi exsecutio realis vel personalis adversus reos hac ratione fieri non poterit sit que erga iudicem
contumacia: tunc eos etiam anathematis mucrone arbitrio suo praeter alias poenas ferire poterit.
In causis quoque criminalibus ubi exsecutio realis vel personalis ut supra fieri poterit erit a censuris
abstinendum; sed si dictae exsecutioni facile locus esse non possit licebit iudici hoc spirituali gladio in
delinquentes uti si tamen delicti qualitas praecedente bina saltem monitione etiam per edictum id postulet.

85

