suscipere et professionem emittere teneantur et non aliis (ne vestem lino lana que contextam induant)
conferantur.
Quia vero regulares de uno ad alium ordinem translati facile a suo superiore licentiam standi extra monasterium
obtinere solent ex quo vagandi et apostatandi occasio tribuitur nemo cuiuscunque ordinis praelatus vel superior
vigore cuiusvis facultatis aliquem ad habitum et professionem admittere possit nisi ut in ordine ipso ad quem
transfertur sub sui superioris obedientia in claustro perpetuo maneat ac taliter translatus etiamsi canonicorum
regularium fuerit ad beneficia saecularia etiam curata omnino incapax exsistat.
Nemo etiam cuiusvis dignitatis ecclesiasticae vel saecularis quacunque ratione nisi ecclesiam beneficium aut
cappellam de novo fundaverit et construxerit seu iam erectam quae tamen sine sufficienti dote fuerit de suis
propriis et patrimonialibus bonis competenter dotaverit ius patronatus impetrare aut obtinere possit aut debeat.
In casu autem fundationis aut dotationis huiusmodi institutio episcopo et non alteri inferiori reservetur.
Non liceat praeterea patrono cuiusvis privilegii praetextu aliquem ad beneficia sui iuris patronatus nisi episcopo
loci ordinario ad quem provisio seu institutio ipsius beneficii cessante privilegio iure pertineret quoquo modo
praesentare; alias praesentatio ac institutio forsan sequutae nullae sint et esse intelligantur.
Declarat praeterea sancta synodus in futura sessione quam ad 25 diem ianuarii subsequentis anni 1552 habendam
esse iam decrevit una cum sacrificio missae agendum et tractandum etiam esse de sacramento ordinis et
prosequendam esse materiam reformationis.
Cum ex eo quod proximis sessionibus decretum fuit sancta haec et universalis synodus per hos dies
accuratissime diligentissime que tractaverit ea quae ad sanctissimum missae sacrificium et ad sacramentum
ordinis spectant ut hodierna sessione quemadmodum spiritus sanctus suggessisset decreta de his rebus et quatuor
praeterea articulos ad sanctissimum eucharistiae sacramentum pertinentes in hac tandem sessione dilatos
publicaret; atque interim affuturos esse putaverit ad hoc sacrosanctum concilium eos qui se protestantes vocant
quorum causa eorum publicationem articulorum distulerat et ut libere ac sine cunctatione ulla huc venirent fidem
eis publicam sive salvumconductum concesserat tamen cum illi nondum venerint et eorum nomine supplicatum
huic sanctae synodo fuerit ut publicatio quae hodierna die facienda fuerat in sequentem sessionem differatur
certa spe allata affuturos eos esse omnino multo ante illam sessionem salvoconductu amplioris formae interim
accepto eadem sancta synodus in spiritu sancto legitime congregata iisdem legato et nuntiis praesidentibus nihil
magis optans quam ex praestantissima natione Germanica omnes de religione dissensiones et schismata tollere
ac eius quieti paci otio que consulere parata ipsos si venerint et humaniter excipere et benigne audire confidens
que eos non fidei catholicae pertinaciter oppugnandae sed veritatis cognoscendae studio esse venturos et (ut
evangelicae veritatis studiosos decet) sanctae matris ecclesiae decretis et disciplinae ad extremum esse
acquieturos sequentem sessionem ad edenda et publicanda ea quae supra commemorata sunt in diem festum
sancti Iosephi qui erit die decima nona mensis martii distulit ut illi satis temporis et spatii habeant non solum ad
veniendum verum etiam ad ea quae voluerint antequam is dies veniat proponenda.
Quibus ut omnem diutius cunctandi causam adimat fidem publicam sive salvumconductum eius qui recitabitur
tenoris et sententiae libenter dat et concedit.
Interea vero de matrimonii sacramento agendum et de eo praeter superiorum decretorum publicationem
definiendum esse eadem sessione statuit et decernit et prosequendam esse materiam reformationis.
Sacrosancta oecumenica et generalis Tridentina synodus in spiritu sancto legitime congregata praesidentibus in
ea eisdem sanctae sedis apostolicae legato et nuntiis inhaerendo salvoconductui in penultima sessione dato et
illum iuxta tenorem infrascriptum ampliando universis fidem facit quod omnibus et singulis sacerdotibus
electoribus principibus ducibus marchionibus comitibus baronibus nobilibus militaribus popularibus et aliis
quibuscunque viris cuiuscunque status et conditionis aut qualitatis existant Germanicae provinciae et nationis
civitatibus et aliis locis eiusdem et omnibus aliis ecclesiasticis et saecularibus praesertim Augustanae
confessionis personis qui aut quae una cum ipsis ad hoc generale Tridentinum concilium venient aut mittentur ac
profecturi sunt aut hucusque venerunt quocunque nomine censeantur aut valeant nuncupari tenore praesentium
publicam fidem et plenissimam verissimam que securitatem quam salvumconductum appellant libere ad hanc
civitatem Tridentinam veniendi ibidem que manendi standi morandi proponendi loquendi una cum ipsa synodo
39

