Quamquam enim nemo possit esse iustus nisi cui merita passionis domini nostri Iesu christi communicantur id
tamen in hac impii iustificatione fit dum eiusdem sanctissimae passionis merito per spiritum sanctum charitas dei
diffunditur in cordibus eorum qui iustificantur atque ipsis inhaeret.
Unde in ipsa iustificatione cum remissione peccatorum haec omnia simul infusa accipit homo per Iesum
christum cui inseritur: fidem spem et charitatem.
Nam fides, nisi ad eam spes accedat et charitas neque unit perfecte cum christo neque corporis eius vivum
membrum efficit.
Qua ratione verissime dicitur fidem sine operibus mortuam et otiosam esse et in christo Iesu neque
circumcisionem aliquid valere neque praeputium sed fidem quae per charitatem operatur.
Hanc fidem ante baptismi sacramentum ex apostolorum traditione catechumeni ab ecclesia petunt cum petunt
fidem vitam aeternam praestantem quam sine spe et charitate fides praestare non potest.
Unde et statim verbum christi audiunt: si vis ad vitam ingredi serva mandata.
Itaque veram et christianam iustitiam accipientes eam ceu primam stolam pro illa quam Adam sua inobedientia
sibi et nobis perdidit per christum Iesum illis donatam candidam et immaculatam iubentur statim renati
conservare ut eam perferant ante tribunal domini nostri Iesu christi et habeant vitam aeternam.
Cum vero apostolus dicit iustificari hominem per fidem et gratis ea verba in eo sensu intelligenda sunt quem
perpetuus ecclesiae catholicae consensus tenuit et expressit, ut scilicet per fidem ideo iustificari dicamur quia
fides est humanae salutis initium fundamentum et radix omnis iustificationis sine qua impossibile est placere deo
et ad filiorum eius consortium pervenire; gratis autem iustificari ideo dicamur quia nihil eorum quae
iustificationem praecedunt sive fides sive opera ipsam iustificationis gratiam promeretur; si enim gratia est iam
non ex operibus; alioquin (ut idem apostolus inquit) gratia iam non est gratia.
Quamvis autem necessarium sit credere neque remitti neque remissa umquam fuisse peccata nisi gratis divina
misericordia propter christum: nemini tamen fiduciam et certitudinem remissionis peccatorum suorum iactanti et
in ea sola quiescenti peccata dimitti vel dimissa esse dicendum est cum apud haereticos et schismaticos possit
esse immo nostra tempestate sit et magna contra ecclesiam catholicam contentione praedicetur vana haec et ab
omni pietate remota fiducia.
Sed neque illud asserendum est oportere eos qui vere iustificati sunt absque ulla omnino dubitatione apud
semetipsos statuere se esse iustificatos neminem que a peccatis absolvi ac iustificari nisi eum qui certo credat se
absolutum et iustificatum esse atque hac sola fide absolutionem et iustificationem perfici quasi qui hoc non
credit de dei promissis de que mortis et resurrectionis christi efficacia dubitet.
Nam sicut nemo pius de dei misericordia de christi merito de que sacramentorum virtute et efficacia dubitare
debet: sic quilibet dum se ipsum suam que propriam infirmitatem et indispositionem respicit de sua gratia
formidare et timere potest cum nullus scire valeat certitudine fidei cui non potest subesse falsum se gratiam dei
esse consecutum.
Sic ergo iustificati et amici dei ac domestici facti euntes de virtute in virtutem renovantur (ut apostolus inquit) de
die in diem hoc est mortificando membra carnis suae et exhibendo ea arma iustitiae in sanctificationem per
observationem mandatorum dei et ecclesiae: in ipsa iustitia per christi gratiam accepta cooperante fide bonis
operibus crescunt atque magis iustificantur sicut scriptum est: qui iustus est iustificetur adhuc et iterum: ne
verearis usque ad mortem iustificari et rursus: videtis quoniam ex operibus iustificatur homo et non ex fide
tantum.
Hoc vero iustitiae incrementum petit sancta ecclesia cum orat: da nobis domine fidei spei et charitatis
augmentum.
10

