Nulli episcopo liceat cuiusvis privilegii praetextu pontificalia in alterius diocesi exercere nisi de ordinarii loci
expressa licentia et in personas eidem ordinario subiectas tantum; si secus factum fuerit episcopus ab exercitio
pontificalium et sic ordinati ab executione ordinum sint ipso iure suspensi.
Reverendissimi ac reverendi patres: placet ne vobis proximam futuram sessionem celebrari die iovis feria quinta
post primam dominicam subsequentis quadragesimae quae erit dies tertia mensis martii?
ad consummationem salutaris de iustificatione doctrinae quae in praecedenti proxima sessione uno omnium
patrum consensu promulgata fuit consentaneum visum est de sanctissimis ecclesiae sacramentis agere per quae
omnis vera iustitia vel incipit vel coepta augetur vel amissa reparatur.
Propterea sacrosancta oecumenica et generalis Tridentina synodus in spiritu sancto legitime congregata
praesidentibus in ea eisdem apostolicae sedis legatis ad errores eliminandos et exstirpandas haereses quae circa
ipsa sanctissima sacramenta hac nostra tempestate tum de damnatis olim a patribus nostris haeresibus suscitatae
tum etiam de novo adinventae sunt quae catholicae ecclesiae puritati et animarum saluti magnopere officiunt:
sanctarum scripturarum doctrinae apostolicis traditionibus atque aliorum conciliorum et patrum consensui
inhaerendo hos praesentes canones statuendos et decernendos censuit reliquos qui supersunt ad coepti operis
perfectionem deinceps (divino spiritu adiuvante) editura.
Si quis dixerit sacramenta novae legis non fuisse omnia a Iesu christo domino nostro instituta aut esse plura vel
pauciora quam septem videlicet baptismum confirmationem eucharistiam poenitentiam extremam unctionem
ordinem et matrimonium aut etiam aliquod horum septem non esse vere et proprie sacramentum: a(nathema)
s(it).
Si quis dixerit ea ipsa novae legis sacramenta a sacramentis antiquae legis non differre nisi quia caeremoniae
sunt aliae et alii ritus externi: a(nathema) s(it).
Si quis dixerit haec septem sacramenta ita esse inter se paria ut nulla ratione aliud sit alio dignius: a(nathema)
s(it).
Si quis dixerit sacramenta novae legis non esse ad salutem necessaria sed superflua et sine eis aut eorum voto per
solam fidem homines a deo gratiam iustificationis adipisci licet omnia singulis necessaria non sint: a(nathema)
s(it).
Si quis dixerit haec sacramenta propter solam fidem nutriendam instituta fuisse: a(nathema) s(it).
Si quis dixerit sacramenta novae legis non continere gratiam quam significant aut gratiam ipsam non ponentibus
obicem non conferre quasi signa tantum externa sint acceptae per fidem gratiae vel iustitiae et notae quaedam
christianae professionis quibus apud homines discernuntur fideles ab infidelibus: a(nathema) s(it).
Si quis dixerit non dari gratiam per huiusmodi sacramenta semper et omnibus quantum est ex parte dei etiam si
rite ea suscipiant sed aliquando et aliquibus: a(nathema) s(it).
Si quis dixerit per ipsa novae legis sacramenta ex opere operato non conferri gratiam sed solam fidem divinae
promissionis ad gratiam consequendam sufficere: a(nathema) s(it).
Si quis dixerit in tribus sacramentis baptismo scilicet confirmatione et ordine non imprimi characterem in anima
hoc est signum quoddam spirituale et indelebile unde ea iterari non possunt: a(nathema) s(it).
Si quis dixerit christianos omnes in verbo et omnibus sacramentis administrandis habere potestatem: a(nathema)
s(it).
Si quis dixerit in ministris dum sacramenta conficiunt et conferunt non requiri intentionem saltem faciendi quod
facit ecclesia: a(nathema) s(it).
17

