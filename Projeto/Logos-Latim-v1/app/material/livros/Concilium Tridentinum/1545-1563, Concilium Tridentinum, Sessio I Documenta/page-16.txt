sanctiones assumantur: omnes patriarchalibus primatialibus metropolitanis et cathedralibus ecclesiis
quibuscunque quovis nomine ac titulo praefectos monet ac monitos esse vult ut attendentes sibi et universo gregi
in quo spiritus sanctus posuit eos regere ecclesiam dei quam acquisivit sanguine suo vigilent sicut apostolus
praecipit in omnibus laborent et ministerium suum impleant.
Implere autem illud se nequaquam posse sciant si greges sibi commissos mercenariorum more deserant atque
ovium suarum quarum sanguis de eorum est manibus a supremo iudice requirendus custodiae minime incumbant
cum certissimum sit non admitti pastoris excusationem si lupus oves comedit et pastor nescit.
Ac nihilominus quia nonnulli (quod vehementer dolendum est) hoc tempore reperiuntur qui propriae etiam
salutis immemores terrena que coelestibus ac divinis humana praeferentes in diversis curiis vagantur aut in
negotiorum temporalium sollicitudine (ovili derelicto atque ovium sibi commissarum cura neglecta) se detinent
occupatos: placuit sacrosanctae synodo antiquos canones (qui temporum atque hominum iniuria paene in
dissuetudinem abierunt) adversus non residentes promulgatos innovare quemadmodum virtute praesentis decreti
innovat ac ulterius pro firmiori eorundem residentia et reformandis in ecclesia moribus in hunc qui sequitur
modum statuere atque sancire: si quis a patriarchali primatiali metropolitana seu cathedrali ecclesia sibi
quocumque titulo causa nomine seu iure commissa quacumque ille dignitate gradu et praeeminentia praefulgeat
legitimo impedimento seu iustis et rationabilibus causis cessantibus sex mensibus continuis extra suam
dioecesim morando abfuerit quartae partis fructuum unius anni fabricae ecclesiae et pauperibus loci per
superiorem ecclesiasticum applicandorum poenam ipso iure incurrat.
Quod si per alios sex menses in huiusmodi absentia perseveraverit aliam quartam partem fructuum similiter
applicandam eo ipso amittat.
Crescente vero contumacia ut severiori sacrorum canonum censurae subiiciatur metropolitanus suffraganeos
episcopos absentes metropolitanum vero absentem suffraganeus episcopus antiquior residens sub poena
interdicti ingressus ecclesiae eo ipso incurrenda infra tres menses per litteras seu nuntium Romano pontifici
denuntiare teneatur qui in ipsos absentes prout cuiusque maior aut minor contumacia exegerit suae supremae
sedis auctoritate animadvertere et ecclesiis ipsis de pastoribus utilioribus providere poterit sicut in domino
noverit salubriter expedire.
Episcopis inferiores quaevis beneficia ecclesiastica personalem residentiam de iure sive consuetudine exigentia
in titulum sive commendam obtinentes ab eorum ordinariis (quemadmodum eis pro bono ecclesiarum regimine
et divini cultus augmento locorum et personarum qualitate pensata expediens videbitur) opportunis iuris remediis
residere cogantur nulli que privilegia seu indulta perpetua de non residendo aut de fructibus in absentia
percipiendis suffragentur.
Indulgentiis vero et dispensationibus temporalibus ex veris et rationabilibus causis tantum concessis et coram
ordinario legitime probandis in suo robore permansuris quibus casibus nihilominus officium sit episcoporum
(tamquam in hac parte a sede apostolica delegatorum) providere ut per deputationem idoneorum vicariorum et
congruae portionis fructuum assignationem cura animarum nullatenus negligatur nemini quoad hoc privilegio
seu exemptione quacumque suffragante.
Ecclesiarum praelati ad corrigendum subditorum excessus prudenter et diligenter intendant et nemo saecularis
clericus cuiusvis personalis vel regularis extra monasterium degens etiam sui ordinis privilegii praetextu tutus
censeatur quominus si deliquerit ab ordinario loci (tamquam super hoc a sede apostolica delegato) secundum
canonicas sanctiones visitari puniri et corrigi valeat.
Capitula cathedralium et aliarum maiorum ecclesiarum illorum que personae nullis exemptionibus
consuetudinibus sententiis iuramentis concordiis (quae tantum suos obligent auctores non etiam successores)
tueri se possint quominus a suis episcopis et aliis maioribus praelatis per se ipsos solos vel illis quibus sibi
videbitur adiunctis iuxta canonicas sanctiones toties quoties opus fuerit visitari corrigi et emendari etiam
auctoritate apostolica possint et valeant.

16

