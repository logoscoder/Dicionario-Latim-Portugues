Quae verba a sanctis evangelistis commemorata et a divo Paulo postea repetita cum propriam illam et
apertissimam significationem prae se ferant secundum quam a patribus intellecta sunt indignissimum sane
flagitium est ea a quibusdam contentiosis et pravis hominibus ad fictitios et imaginarios tropos quibus veritas
carnis et sanguinis christi negatur contra universum ecclesiae sensum detorqueri quae tanquam columna et
firmamentum veritatis haec ab impiis hominibus excogitata commenta velut sathanica detestata est grato semper
et memore animo praestantissimum hoc christi beneficium agnoscens.
Ergo salvator noster discessurus ex hoc mundo ad patrem sacramentum hoc instituit in quo divitias divini sui
erga homines amoris velut effudit memoriam faciens mirabilium suorum et in illius sumptione colere nos sui
memoriam praecepit suam que annunciare mortem donec ipse ad iudicandum mundum veniat.
Sumi autem voluit sacramentum hoc tanquam spiritalem animarum cibum quo alantur et confortentur viventes
vita illius qui dixit: qui manducat me et ipse vivet propter me et tanquam antidotum quo liberemur a culpis
quotidianis et a peccatis mortalibus praeservemur.
Pignus praeterea id esse voluit futurae nostrae gloriae et perpetuae felicitatis adeo que symbolum unius illius
corporis cuius ipse caput existit cui que nos tanquam membra arctissima fidei spei et charitatis connexione
astrictos esse voluit ut idipsum omnes diceremus nec essent in nobis schismata.
Commune hoc quidem est sanctissimae eucharistiae cum caeteris sacramentis symbolum esse rei sacrae et
invisibilis gratiae formam visibilem; verum illud in ea excellens et singulare reperitur quod reliqua sacramenta
tunc primum sanctificandi vim habent cum quis illis utitur at in eucharistia ipse sanctitatis auctor ante usum est.
Nondum enim eucharistiam de manu domini apostoli susceperant cum vere tamen ipse affirmaret corpus suum
esse quod praebebat; et semper haec fides in ecclesia dei fuit statim post consecrationem verum domini nostri
corpus verum que eius sanguinem sub panis et vini specie una cum ipsius anima et divinitate existere sed corpus
quidem sub specie panis et sanguinem sub vini specie ex vi verborum ipsum autem corpus sub specie vini et
sanguinem sub specie panis animam que sub utraque vi naturalis illius connexionis et concomitantiae qua partes
christi domini qui iam ex mortuis resurrexit non amplius moriturus inter se copulantur divinitatem porro propter
admirabilem illam eius cum corpore et anima hypostaticam unionem.
Quapropter verissimum est tantundem sub alterutra specie atque sub utraque contineri.
Totus enim et integer christus sub panis specie et sub quavis ipsius speciei parte totus item sub vini specie et sub
eius partibus existit.
Quoniam autem christus redemptor noster corpus suum id quod sub specie panis offerebat vere esse dixit ideo
persuasum semper in ecclesia dei fuit id que nunc denuo sancta haec synodus declarat per consecrationem panis
et vini conversionem fieri totius substantiae panis in substantiam corporis christi domini nostri et totius
substantiae vini in substantiam sanguinis eius.
Quae conversio convenienter et proprie a sancta catholica ecclesia transsubstantiatio est appellata.
Nullus itaque dubitandi locus relinquitur quin omnes christifideles pro more in catholica ecclesia semper recepto
latriae cultum qui vero deo debetur huic sanctissimo sacramento in veneratione exhibeant.
Neque enim ideo minus est adorandum quod fuerit a christo domino ut sumatur institutum.
Nam illum eundem deum praesentem in eo adesse credimus quem pater aeternus introducens in orbem terrarum
dicit: et adorent eum omnes angeli dei quem magi procidentes adoraverunt quem denique in Galilea ab apostolis
adoratum fuisse scriptura testatur.

23

