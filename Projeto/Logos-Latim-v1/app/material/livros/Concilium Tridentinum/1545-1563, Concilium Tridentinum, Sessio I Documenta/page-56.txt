Quoniam autem qui aliquantisper tantum absunt ex veterum canonum sententia non videntur abesse quia statim
reversuri sunt: sacrosancta synodus vult illud absentiae spatium singulis annis sive continuum sive interruptum
extra praedictas causas nullo pacto debere duos aut ad summum tris menses excedere et haberi rationem ut id
aequa ex causa fiat et absque ullo gregis detrimento.
Quod an ita sit abscedentium conscientiae relinquit quam sperat religiosam et timoratam fore cum deo corda
pateant cuius opus non fraudulentur agere suo periculo tenentur.
Eosdem interim admonet et in domino hortatur ne per illius temporis spatium dominici adventus quadragesimae
nativitatis resurrectionis domini pentecostes item et corporis christi diebus quibus refici maxime et in domino
gaudere pastoris praesentia oves debeant ipsi ab ecclesia sua cathedrali ullo pacto absint nisi episcopalia munia
in sua dioecesi eos alio vocent.
Si quis autem (quod utinam numquam eveniat) contra huius decreti dispositionem abfuerit statuit sacrosancta
synodus praeter alias poenas adversus non residentes sub Paulo iii impositas et innovatas ac mortalis peccati
reatum quem incurrit eum pro rata temporis absentiae fructus suos non facere nec tuta conscientia alia etiam
declaratione non secuta illos sibi detinere posse sed teneri aut ipso cessante per superiorem ecclesiasticum illos
fabricae ecclesiarum aut pauperibus loci erogare prohibita quacumque conventione vel compositione quae pro
fructibus male perceptis appellatur ex qua etiam praedicti fructus in totum aut pro parte ei remitterentur.
Non obstantibus quibuscumque privilegiis cuicumque collegio aut fabricae concessis.
Eadem omnino etiam quoad culpam amissionem fructuum et poenas de curatis inferioribus et aliis
quibuscumque qui beneficium aliquod ecclesiasticum curam animarum habens obtinent sacrosancta synodus
declarat et decernit ita tamen ut quandocumque eos causa prius per episcopum cognita et probata abesse
contigerit vicarium idoneum ab ipso ordinario approbandum cum debita mercedis assignatione relinquant.
Discedendi autem licentiam in scriptis gratis que concedendam ultra bimestre tempus nisi ex gravi causa non
obtineant.
Quodsi per edictum citati etiam non personaliter contumaces fuerint liberum esse vult ordinariis per censuras
ecclesiasticas ac sequestrationem et subtractionem fructuum alia que iuris remedia etiam usque ad privationem
compellere nec exsecutionem hanc quolibet privilegio licentia familiaritate exemptione etiam ratione
cuiuscumque beneficii pactione statuto etiam iuramento vel quacumque auctoritate confirmato consuetudine
etiam immemorabili quae potius corruptela censenda est sive appellatione aut inhibitione etiam in Romana curia
vel vigore Eugenianae constitutionis suspendi posse.
Postremo tam decretum illud sub Paulo iii quam hoc ipsum in conciliis provincialibus et episcopalibus publicari
sancta synodus praecipit.
Cupit enim quae adeo ex pastorum munere animarum que salute sunt frequenter omnium auribus mentibus que
infigi ut in posterum deo iuvante nulla temporum iniuria aut hominum oblivione aut desuetudine aboleantur.
Ecclesiis cathedralibus seu superioribus quocumque nomine ac titulo praefecti etiam si sanctae Romanae
ecclesiae cardinales sint si munus consecrationis intra tres menses non susceperint ad fructuum perceptorum
restitutionem teneantur; si intra totidem menses postea id facere neglexerint ecclesiis ipso iure sint privati.
Consecratio vero si extra curiam Romanam fiat in ecclesia ad quam promoti fuerint aut in provincia si commode
fieri poterit celebretur.
Episcopi per semetipsos ordines conferant.

56

