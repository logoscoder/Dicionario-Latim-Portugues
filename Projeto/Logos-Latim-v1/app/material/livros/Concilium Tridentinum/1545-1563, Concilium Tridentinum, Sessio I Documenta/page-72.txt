Quoniam pleraeque cathedrales ecclesiae tam tenuis reditus sunt et angustae ut episcopali dignitati nullo modo
respondeant neque ecclesiarum necessitati sufficiant: examinet concilium provinciale vocatis his quorum interest
et diligenter expendat quas propter angustias tenuitatem que vicinis unire vel novis proventibus augere expediat
confecta que de praemissis instrumenta ad summum Romanum pontificem mittat quibus instructus summus
pontifex ex prudentia sua prout expedire iudicaverit aut tenues invicem uniat aut aliqua accessione ex fructibus
augeat.
Interim vero donec praedicta effectum sortiantur huiusmodi episcopis qui fructuum subventione pro dioecesis
suae tenuitate indigent poterit de beneficiis aliquibus dum tamen curata non sint nec dignitates seu canonicatus et
praebendae nec monasteria in quibus viget regularis observantia vel quae capitulis generalibus et certis
visitatoribus subduntur a summo romano pontifice provideri.
In parochialibus etiam ecclesiis quarum fructus aeque adeo exigui sunt ut debitis nequeant oneribus satisfacere:
curabit episcopus si per beneficiorum unionem non tamen regularium id fieri non possit ut primitiarum vel
decimarum assignatione aut per parochianorum symbola ac collectas aut qua commodiori ei videbitur ratione
tantum redigatur quod pro rectoris ac parochiae necessitate decenter sufficiat.
In unionibus vero quibuslibet seu ex supradictis seu aliis causis faciendis ecclesiae parochiales monasteriis
quibuscumque aut abbatiis seu dignitatibus sive praebendis ecclesiae cathedralis vel collegiatae sive aliis
beneficiis simplicibus aut hospitalibus militiis ve non uniantur et quae unitae sunt revideantur ab ordinariis iuxta
alias decretum in eadem synodo sub felicis recordationis Paulo iii; quod etiam in unitis ab eo tempore citra aeque
observetur.
Non obstantibus in iis quibuscumque verborum formis quae hic pro sufficienter expressis habeantur.
Ad haec in posterum omnes hae cathedrales ecclesiae quarum reditus summam ducatorum mille et parochiales
quae summam ducatorum centum secundum verum annuum valorem non excedunt: nullis pensionibus aut
reservationibus fructuum graventur.
In his quoque civitatibus ac locis ubi parochiales ecclesiae certos non habent fines nec earum rectores proprium
populum quem regant sed promiscue petentibus sacramenta administrant: mandat sancta synodus episcopis pro
tutiori animarum eis commissarum salute ut distincto populo in certas proprias que parochias unicuique suum
perpetuum peculiarem que parochum assignent qui eas cognoscere valeat et a quo solo licite sacramenta
suscipiant: aut alio utiliori modo prout loci qualitas exegerit provideant.
Idem que in iis civitatibus ac locis ubi nullae sunt parochiales quamprimum fieri curent.
Non obstantibus quibuscumque privilegiis et consuetudinibus etiam immemorabilibus.
In pluribus ecclesiis tam cathedralibus quam collegiatis ac parochialibus ex earum constitutionibus aut ex prava
consuetudine observari intelligitur ut in electione praesentatione nominatione institutione confirmatione
collatione vel alia provisione sive admissione ad possessionem alicuius cathedralis ecclesiae vel beneficii
canonicatuum aut praebendarum vel partem proventuum seu ad distributiones quotidianas: certae conditiones seu
deductiones ex fructibus solutiones promissiones compensationes ve illicitae aut etiam quae in aliquibus ecclesiis
dicuntur turnorum lucra interponantur.
Haec cum sancta synodus detestetur mandat episcopis ut quaecumque huiusmodi in usus pios non convertuntur
atque ingressus eos qui simoniacae labis aut sordidae avaritiae suspicionem habent fieri non permittant ipsi que
diligenter de eorum constitutionibus sive consuetudinibus super praedictis cognoscant et illis tantum quas ut
laudabiles probaverint exceptis reliquas ut pravas ac scandalosas reiiciant et aboleant.

72

