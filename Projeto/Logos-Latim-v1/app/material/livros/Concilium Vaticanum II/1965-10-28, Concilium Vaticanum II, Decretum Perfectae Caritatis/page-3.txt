2,15-16 1Jn 3,17). Institutorum provinciae ac domus aliae cum aliis in bonis temporalibus communicent, ita ut illae quae plus habent alias adiuvent
quae
egestatem
patiuntur.
Quamvis instituta, salvis regulis et constitutionibus, ius habeant possidendi omnia necessaria ad vitam temporalem et opera, omnem tamen speciem
luxus,
immoderati
lucri
ac
bonorum
cumulationis
vitent.
14 Religiosi per professionem oboedientiae plenam propriae voluntatis dedicationem veluti sacrificium sui Deo offerunt, et per illud constantius et
securius divinae voluntati salvificae uniuntur. Inde ad exemplum Iesu Christi, qui venit ut faceret voluntatem Patris (cf. Jn 4,34 Jn 5,30 He 10,7 Ps
39,9), et formam servi accipiens (Ph 2,7) ex iis, quae passus est, didicit oboedientiam (cf. He 5,8), religiosi, Spiritu Sancto movente, Superioribus,
vices Dei gerentibus, in fide sese subiiciunt et per eos ad omnium in Christo fratrum ministerium ducuntur, sicut ipse Christus ob suam erga Patrem
submissionem fratribus ministravit et animam suam posuit redemptionem pro multis (cf. Mt 20,28 Jn 10,14-18). Ita, Ecclesiae servitio arctius
devinciuntur
et
in
mensuram
aetatis
plenitudinis
Christi
(cf.
Ep
4,13)
pervenire
contendunt.
Sodales ergo in spiritu fidei et amoris erga Dei voluntatem Superioribus suis ad normam regulae et constitutionum humile praestent obsequium, vires
intelligentiae et voluntatis necnon naturae et gratiae dona in praeceptorum exsecutione et in expletione munerum sibi commissorum conferendo,
scientes se ad aedificationem Corporis Christi secundum Dei propositum operam praestare. Sic oboedientia religiosa, nedum dignitatem personae
humanae
minuit,
illam,
ampliata
libertate
filiorum
Dei,
ad
maturitatem
adducit.
Superiores vero, rationem pro animabus sibi commissis reddituri (cf. He 13,17), voluntati Dei in munere explendo dociles, in spiritu servitii pro
fratribus auctoritatem exerceant, ita ut caritatem qua Deus illos diligit exprimant. Subditos regant qua filios Dei et cum respectu personae humanae,
illorum voluntariam subiectionem promoventes. Ideoque speciatim debitam eis libertatem relinquant quoad poenitentiae sacramentum et
conscientiae moderamen. Sodales eo perducant ut in muneribus obeundis et in inceptis suscipiendis activa atque responsabili oboedientia
cooperentur. Itaque Superiores libenter sodales audiant necnon eorum conspirationem ad bonum instituti et Ecclesiae promoveant, firma tamen sua
auctoritate
decernendi
et
praecipiendi
quae
agenda
sunt.
Capitula et consilia fideliter munus sibi commissum in regimine expleant atque suo quaeque modo sodalium omnium pro bono totius communitatis
participationem
et
curam
exprimant.
15 Vita in communi agenda, ad exemplum primaevae Ecclesiae in qua multitudo credentium erat cor unum et anima una (cf. Ac 4,32), evangelica
doctrina, Sacra Liturgia et praesertim Eucharistia refecta, in oratione et communione eiusdem spiritus perseveret (cf. Ac 2,42). Religiosi, ut membra
Christi, in fraterna conversatione honore se invicem praeveniant (cf. Rm 12,10), alter alterius onera portantes (cf. Ga 6,2). Caritate enim Dei in
cordibus per Spiritum Sanctum diffusa (cf. Rm 5,5), communitas ut vera familia, in nomine Domini congregata, Eius praesentia gaudet (cf. Mt 18,20).
Caritas autem plenitudo legis est (cf. Rm 13,10) ac vinculum perfectionis (cf. Col 3,14), eaque scimus quoniam translati sumus de morte ad vitam (cf.
1Jn 3,14). Immo fratrum unitas Christi adventum manifestat (cf. Jn 13,35 Jn 17,21) magnaque virtus apostolica ex ea manat.
Ut autem inter sodales intimius sit vinculum fraternitatis, illi qui conversi, cooperatores vel alio nomine vocantur, vitae et communitatis operibus
arcte coniungantur. Nisi rerum adiuncta aliud vere suadeant, curandum est ut in institutis mulierum ad unum genus sororum perveniatur. Tunc illa
personarum tantum retineatur diversitas, quam diversorum operum distinctio exigat ad quae sorores vel speciali Dei vocatione vel speciali aptitudine
destinentur.
Virorum autem monasteria et instituta non mere laicalia pro indole sua clericos et laicos, ad normam constitutionum, admittere possunt, pari ratione
paribusque
iuribus
et
obligationibus,
salvis
iis
quae
ex
ordine
sacro
proveniunt.
16 Clausura papalis pro monialibus vitae unice contemplativae firma maneat sed iuxta temporum locorumque condiciones, iisque usibus sublatis qui
obsoleti
sint,
accommodetur,
auditis
ipsorum
monasteriorum
votis.
Aliae vero moniales operibus externis apostolatus ex instituto deditae a clausura papali eximantur, ut concredita sibi munera apostolatus melius
adimplere
valeant,
servata
tamen
clausura
ad
normam
constitutionum.
17 Habitus religiosus, utpote signum consecrationis, sit simplex ac modestus, pauper simul et decens, insuper valetudinis requisitis consentaneus et
temporum locorumque adiunctis necnon ministerii necessitatibus accommodatus. Habitus autem tam virorum quam mulierum, qui iis normis non
congruit,
immutandus
est.
18 Institutorum accommodata renovatio a sodalium institutione maxime pendet. Ideo et ipsi sodales non clerici ac religiosae apostolatus operibus
immediate post noviciatum ne destinentur, sed eorum institutio religiosa et apostolica, doctrinalis et technica titulis etiam congruentibus obtentis, in
aptis
domibus
convenienter
protrahatur.
Ne vero vitae religiosae ad nostri temporis exigentias adaptatio sit mere externa, neve illi qui externo apostolatui ex instituto vacant muneri suo
implendo impares inveniantur, iuxta cuiusque intellectualem dotem et personalem indolem, de vigentibus hodiernae vitae socialis moribus
rationibusque sentiendi et cogitandi, congruenter instruantur. Institutio per harmonicam elementorum suorum fusionem, ita peragatur ut ad unitatem
vitae
sodalium
conferat.
Per totam autem vitam sodales intendant hanc culturam spiritualem, doctrinalem et technicam sedulo perficere, et Superiores, pro viribus,
opportunitatem,
adiumenta
et
tempus
ad
hoc
eis
procurent.
Officium

quoque

est

Superiorum

curare ut

Moderatores,

Magistri

spiritus

et

Professores

optime

seligantur

et

sedulo

praeparentur.

19 In novis institutis condendis, necessitas vel saltem magna utilitas necnon incrementi possibilitas serio ponderandae sunt, ne incaute oriantur
instituta inutilia aut sufficienti vigore non praedita. Peculiari ratione in novellis Ecclesiis formae vitae religiosae promoveantur et excolantur quae
indolis
morumque
incolarum
necnon
loci
consuetudinum
et
condicionum
rationem
habeant.
20 Instituta, opera propria fideliter retineant et adimpleant atque, attenta utilitate universae Ecclesiae et dioecesium, temporum locorum
necessitatibus ea accommodent, opportunis ac etiam novis mediis adhibitis, illis autem relictis operibus, quae instituti spiritui et germanae indoli
hodie
minus
sint
consentanea.
Spiritus missionalis in institutis religiosis omnino servetur et pro cuiusque eorum indole aptetur condicionibus hodiernis, ita ut praedicatio Evangelii
apud
omnes
gentes
efficacior
fiat.
21 Instituta vero et monasteria quae, auditis Ordinariis locorum quorum intersit, iudicio Sanctae Sedis non praebeant fundatam spem ut ulterius
floreant, prohibeantur ne in posterum novicios recipiant et, si fieri possit, alii instituto vel monasterio vegetiori, quod fine et spiritu haud multum
differat,
uniantur.
22 Instituta et monasteria sui iuris, pro rei opportunitate et approbante Sancta Sede, inter se promoveant foederationes, si quodammodo ad eamdem
familiam religiosam pertinent, aut uniones, si fere pares habent constitutiones et usus eodemque animantur spiritu, praesertim cum nimis sunt
exigua,
aut
associationes,
si
iisdem
vel
similibus
operibus
externis
incumbunt.
23 Favendum est conferentiis seu consiliis Superiorum maiorum a Sancta Sede erectis, quae valde conferre possunt ad finem singulorum

3

