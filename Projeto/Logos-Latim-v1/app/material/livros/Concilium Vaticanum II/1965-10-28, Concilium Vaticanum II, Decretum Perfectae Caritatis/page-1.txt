Perfectae Caritatis
1

DECRETUM DE ACCOMADATA RENOVATIONE VITAE RELIGIOSAE

1 PERFECTAE CARITATIS per consilia evangelica prosecutionem Sacrosancta Synodus praevie ostendit, in Constitutione cui initium est Lumen
gentium, a Divini Magistri doctrina et exemplis originem ducere et tamquam praeclarum signum Regni caelestis apparere. Nunc vero, de vita ac
disciplina institutorum, quorum sodales castitatem, paupertatem et oboedientiam profitentur, intendit agere eorumque necessitatibus, prout tempora
nostra
suadent,
providere.
Inde ab exordiis quidem Ecclesiae fuerunt viri ac mulieres, qui per praxim consiliorum evangelicorum Christum maiore cum libertate sequi
pressiusque imitari intenderunt et suo quisque modo vitam Deo dicatam duxerunt, e quibus multi, Spiritu Sancto afflante, vel vitam solitariam
degerunt vel familias religiosas suscitaverunt, quas Ecclesia sua auctoritate libenter suscepit et adprobavit. Unde e consilio divino mirabilis varietas
coetuum religiosorum succrevit, quae valde contulit, ut Ecclesia, non solum ad omne opus bonum instructa (cf. 2Tm 3,17) et ad opus ministerii in
aedificationem Corporis Christi (cf. Ep 4,12) parata sit, sed etiam variis donis filiorum suorum decorata appareat sicut sponsa ornata viro suo (cf. Ap
21,2)
et
per
eam
innotescat
multiformis
sapientia
Dei
(cf.
Ep
3,10).
In tanta autem donorum varietate omnes, qui ad praxim consiliorum evangelicorum a Deo vocantur eademque fideliter profitentur, Domino se
peculiariter devovent, Christum sequentes, qui virgo et pauper (cf. Mt 8,20 Lc 9,58) per oboedientiam usque ad mortem Crucis (cf. Ph 2,8) homines
redemit et sanctificavit. Ita caritate impulsi, quam Spiritus Sanctus in cordibus eorum diffundit (cf. Rm 5,5), magis magisque vivunt Christo et corpori
Eius quod est Ecclesia (cf. Col 1,24). Quo ferventius ergo tali sui donatione quae totam vitam complectitur, Christo coniunguntur, eo uberior fit vita
Ecclesiae
et
apostolatus
eius
vegetius
fecundatur.
Ut autem praestans valor vitae per consiliorum professionem consecratae eiusque necessarium munus in praesentis temporis adiunctis ad maius
Ecclesiae bonum cedat, haec Sacra Synodus sequentia statuit, quae nonnisi principia generalia respiciunt accommodatae renovationis vitae ac
disciplinae religionum atque, propria indole servata, societatum vitae communis sine votis et institutorum saecularium. Normae vero particulares pro
eorumdem
congrua
expositione
et
applicatione
post
Concilium
a
competenti
auctoritate
statuendae
sunt.
2 Accommodata renovatio vitae religiosae simul complectitur et continuum reditum ad omnis vitae christianae fontes primigeniamque institutorum
inspirationem et aptationem ipsorum ad mutatas temporum condiciones. Quae renovatio, sub impulsu Spiritus Sancti et Ecclesia duce, promovenda
est
secundum
principia
quae
sequuntur:
a) Cum vitae religiosae ultima norma sit Christi sequela in Evangelio proposita, haec ab omnibus institutis tamquam suprema regula habeatur.
b) In ipsum Ecclesiae bonum cedit ut instituta peculiarem suam indolem ac munus habeant. Ideo fideliter agnoscantur et serventur Fundatorum
spiritus
propriaque
proposita,
necnon
sanae
traditiones,
quae
omnia
cuiusque
instituti
patrimonium
constituunt.
c) Omnia instituta vitam Ecclesiae participent, eiusque incoepta et proposita ut in re biblica, liturgica, dogmatica, pastorali, oecumenica, missionali et
sociali,
iuxta
propriam
suam
indolem,
sua
faciant
et
pro
viribus
foveant.
d) Instituta, de hominum temporumque condicionibus deque Ecclesiae necessitatibus, congruam cognitionem apud sodales suos promoveant; ita ut
mundi huius aetatis adiuncta in lumine fidei sapienter diiudicantes, atque zelo apostolico exardescentes, efficacius hominibus subvenire valeant.
e) Cum vita religiosa ante omnia ad hoc ordinetur ut sodales Christum sequantur et Deo uniantur per professionem consiliorum evangelicorum, serio
perpendendum est optimas accommodationes ad necessitates temporis nostri peractas effectum non sortiri, nisi animentur renovatione spirituali, cui
semper
etiam
in
operibus
externis
promovendis
primae
partes
tribuendae
sunt.
3 Ratio vivendi, orandi et operandi hodiernis sodalium condicionibus physicis et psychicis, necnon, prout ab indole cuiusque instituti requiritur,
apostolatus necessitatibus, culturae exigentiis, circumstantiis socialibus et oeconomicis, ubique, praesertim in missionum locis, apte conveniat.
Secundum

eadem

criteria

examini

quoque

subiiciatur

regiminis

ratio

institutorum.

Quapropter constitutiones, directoria, libri usuum, precum et caeremoniarum aliique id genus codices, congruenter recognoscantur atque, iis
praescriptis
suppressis
quae
obsoleta
sint,
documentis
huius
Sacrae
Synodi
aptentur.
4

Efficax

renovatio

et

recta

accommodatio

obtineri

nequeunt

nisi

cooperantibus

omnibus

instituti

sodalibus.

Normas autem accommodatae renovationis statuere et leges ferre, necnon sufficienti prudentique experientiae locum dare, competentium tantum
auctoritatum est, praesertim capitulorum generalium, salva, quatenus necessaria sit, approbatione Sanctae Sedis aut Ordinariorum locorum, ad
normam iuris. Superiores vero, in his quae ad totius instituti sortes spectant, sodales suos apto modo consulant et audiant.
Pro accommodata renovatione monasteriorum monialium, vota et consulta etiam a consessibus foederationum aut ab aliis conventibus legitime
convocatis
obtineri
poterunt.
Meminerint tamen omnes spem renovationis ponendam esse magis in diligentiore regulae et constitutionum observantia quam in multiplicandis
legibus.
5 Cuiusvis instituti sodales mente recolant imprimis se professione consiliorum evangelicorum vocationi divinae responsum dedisse, ita ut, non solum
peccato mortui (cf. Rm 6,11) sed etiam mundo renuntiantes, soli Deo vivant. Totam enim vitam suam Eius famulatui mancipaverunt, quod quidem
constituit peculiarem quamdam consecrationem, quae in baptismatis consecratione intime radicatur eamque plenius exprimit.
Cum

autem

haec

suiipsius

donatio

ab

Ecclesia

suscepta

sit,

eius

etiam

servitio

sese

sciant

addictos.

Qui Dei famulatus exercitium virtutum in eis urgere ac fovere debet, praesertim humilitatis et oboedientiae, fortitudinis et castitatis, quibus Christi
exinanitio
(cf.
Ph
2,7-8)
simulque
Eius
vita
in
spiritu
(cf.
Rm
8,1-13)
participantur.
Religiosi ergo, suae professioni fideles, omnia propter Christum dimittentes (cf. Mc 10,28), Ipsum tamquam unum necessarium (cf. Lc 10,42)
sequantur
(cf.
Mt
19,21),
Eius
verba
audientes
(cf.
Lc
10,39),
de
iis
quae
Eius
sunt
solliciti
(cf.
1Co
7,32).
Quapropter cuiuslibet instituti sodales, Deum prae omnibus et unice quaerentes, contemplationem, qua Ei mente et corde adhaereant, cum amore
apostolico,
quo
operi
Redemptionis
adsociari
Regnumque
Dei
dilatare
nitantur,
coniungant
oportet.

1

