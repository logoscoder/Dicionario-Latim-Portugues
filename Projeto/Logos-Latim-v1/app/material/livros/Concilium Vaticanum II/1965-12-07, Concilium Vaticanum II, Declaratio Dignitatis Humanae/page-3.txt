Omnibus ergo spretis armis carnalibus, exemplum mansuetudinis et modestiae Christi sequentes, verbum Dei praedicaverunt plene confisi divina
huius verbi virtute ad potestates Deo adversas destruendas atque homines ad fidem et obsequium Christi reducendos. Sicut Magister ita et Apostoli
auctoritatem legitimam civilem agnoverunt: Non est enim potestas nisi a Deo docet Apostolus, qui exinde iubet: Omnis anima potestatibus
sublimioribus subdita sit; ... qui resistit potestati, Dei ordinationi resistit ( Rm 13,1-2). Simul autem non timuerunt contradicere potestati publicae se
sanctae Dei voluntati opponenti: Oboedire oportet Deo magis quam hominibus ( Ac 5,29). Hanc viam secuti sunt innumeri martyres et fideles per
saecula
et
per
orbem.
12 Ecclesia igitur, evangelicae veritati fidelis, viam Christi et Apostolorum sequitur quando rationem libertatis religiosae tamquam dignitati hominis
et Dei revelationi consonam agnoscit eamque fovet. Doctrinam a Magistro et ab Apostolis acceptam, decursu temporum, custodivit et tradidit. Etsi in
vita Populi Dei, per vicissitudines historiae humanae peregrinantis, interdum exstitit modus agendi spiritui evangelico minus conformis, immo
contrarius,
semper
tamen
mansit
Ecclesiae
doctrina
neminem
esse
ad
fidem
cogendum.
Evangelicum fermentum in mentibus hominum sic diu est operatum atque multum contulit, ut homines temporum decursu latius agnoscerent
dignitatem personae suae et maturesceret persuasio in re religiosa ipsam immunem servandam esse in civitate a quacumque humana coercitione.
13 Inter ea quae ad bonum Ecclesiae, immo ad bonum ipsius terrenae civitatis spectant et ubique semperque servanda sunt atque ab omni iniuria
defendenda, illud certe praestantissimum est, ut Ecclesia tanta perfruatur agendi libertate, quantam salus hominum curanda requirat. Haec enim
libertas sacra est, qua Unigenitus Dei Filius ditavit Ecclesiam acquisitam sanguine suo. Ecclesiae sane adeo propria est, ut qui eam impugnant, iidem
contra Dei voluntatem agant. Libertas Ecclesiae est principium fundamentale in relationibus inter Ecclesiam et potestates publicas totumque ordinem
civilem.
In societate humana et coram quavis potestate publica Ecclesia sibi vindicat libertatem, utpote auctoritas spiritualis, a Christo Domino constituta, cui
ex divino mandato incumbit officium eundi in mundum universum et Evangelium praedicandi omni creaturae. Libertatem pariter sibi vindicat Ecclesia
prout est etiam societas hominum qui iure gaudent vivendi in societate civili secundum fidei christianae praescripta.
Iamvero si viget ratio libertatis religiosae non solum verbis proclamata neque solum legibus sancita, sed etiam cum sinceritate in praxim deducta,
tunc demum Ecclesia stabilem obtinet et iuris et facti condicionem ad necessariam in missione divina exsequenda independentiam, quam
auctoritates ecclesiasticae in societate presse pressiusque vindicarunt. Simulque Christifideles, sicut et ceteri homines, iure civili gaudent ne
impediantur in vita sua iuxta conscientiam agenda. Concordia igitur viget inter libertatem Ecclesiae et libertatem illam religiosam, quae omnibus
hominibus
et
communitatibus
est
tanquam
ius
agnoscenda
et
in
ordinatione
iuridica
sancienda.
14 Ecclesia catholica, ut divino obtemperet mandato: docete omnes gentes (Mt 28,19), impensa cura adlaborare debet ut sermo Dei currat et
clarificetur
(2Th
3,1).
Enixe igitur rogat Ecclesia, ut a filiis suis primum omnium fiant obsecrationes, orationes, postulationes, gratiarum actiones pro omnibus hominibus...
Hoc enim bonum est et acceptum coram Salvatore nostro Deo, qui omnes homines vult salvos fieri et ad agnitionem veritatis venire ( 1Tm 2,1-4).
Christifideles autem in sua efformanda conscientia diligenter attendere debent ad sacram certamque Ecclesiae doctrinam. Christi enim voluntate
Ecclesia catholica magistra est veritatis, eiusque munus est, ut Veritatem quae Christus est enuntiet atque authentice doceat, simulque principia
ordinis moralis, ex ipsa natura humana profluentia, auctoritate sua declaret atque confirmet. Insuper Christiani, in sapientia ambulantes ad eos qui
foris sunt, in Spiritu Sancto, in caritate non ficta, in verbo veritatis (2Co 6,6-7), lumen vitae cum omni fiducia et fortitudine apostolica, ad sanguinis
usque
effusionem,
diffundere
satagant.
Etenim discipulus erga Christum Magistrum gravi adstringitur officio, veritatem ab Eo receptam plenius in dies cognoscendi, annuntiandi fideliter,
strenueque defendendi, exclusis mediis spiritui evangelico contrariis. Simul tamen caritas Christi urget eum, ut amanter prudenter patienter agat
cum hominibus, qui in errore vel ignorantia circa fidem versantur. Respiciendum igitur est tum ad officia erga Christum Verbum vivificans quod
praedicandum est, tum ad humanae personae iura, tum ad mensuram gratiae a Deo per Christum tributam homini, qui ad fidem sponte accipiendam
et
profitendam
invitatur.
15 Constat igitur praesentis aetatis homines optare ut libere possint religionem privatim publiceque profiteri, immo libertatem religiosam in plerisque
Constitutionibus
iam
ut
ius
civile
declarari
et
documentis
internationalibus
sollemniter
agnosci.
At non desunt regimina in quibus, etsi in eorum Constitutione libertas cultus religiosi agnoscitur, tamen ipsae publicae potestates conantur cives a
religione
profitenda
removere
et
communitatibus
religiosis
vitam
perdifficilem
ac
periclitantem
reddere.
Illa fausta huius temporis signa laeto animo salutans, haec vero deploranda facta cum maerore denuntians, Sacra Synodus Catholicos hortatur,
exorat autem homines universos, ut perattente considerent quantopere libertas religiosa necessaria sit in praesenti potissimum familiae humanae
condicione.
Manifestum est enim cunctas gentes magis in dies unum fieri, homines diversae culturae et religionis arctioribus inter se devinciri rationibus, augeri
denique conscientiam propriae cuiusque responsabilitatis. Proinde ut pacificae relationes et concordia in genere humano instaurentur et firmentur,
requiritur ut ubique terrarum libertas religiosa efficaci tutela iuridica muniatur atque observentur suprema hominum officia et iura ad vitam
religiosam
libere
in
societate
ducendam.
Faxit Deus et Pater omnium ut familia humana, diligenter servata libertatis religiosae ratione in societate, per gratiam Christi et virtutem Spiritus
Sancti
adducatur
ad
sublimem
illam
ac
perennem
libertatem
gloriae
filiorum
Dei
( Rm
8,21).

3

