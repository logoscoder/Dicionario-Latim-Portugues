10. Cumque vir sanctus ab omnibus sedulo laudaretur, tamen elaborabat laudem humanam pia
simplicitate obscurare, ne elatione gloriae serenatam [0802C] conscientiam favorabilis aura percelleret. Solet
enim [0803A] celsitudo meriti sentire marcorem, quoties humanae laudis vana subrepit jocunditas. Interea
quorumdam aemulorum rancorem suscitavit maligni hostis suggestio, qui venenosa detractionis invidia in
sanctum Domini coeperunt malignari, et famam laudabilem profana derogatione incrustare [ Forte, incusare].
Sed vir Dei, jaciens cogitatum in Domino, ob amorem Christi detrahentium amaritudinem patienter sustinebat: et
laetus suavitate serenatae conscientiae, dolosas machinas sola sedabat patientia, innitens illi Davidico (Imo,
Annae): Deus scientiarum Dominus, et illi praeparantur cogitationes (I Reg. II, 3). Per modestiam siquidem
mitigatur invidia, ubi turpibus objectis virtus eniteret taciturnitatis. Nullatenus etiam armis saevientium
conteritur, qui gratiae coelestis [0803B] tuitione munitur.
11. Dum haec agerentur, Adalbertus Ferrariensis coenobii abbas eximius migravit a saeculo, quem
Singulfus senio debilitatus communi fratrum consensu sibi substituerat, malens cum Maria ad pedes Domini
sedere, quam cum Martha diutius circa frequens ministerium satagere. Ille post quartum annum suae
administrationis a carnis ergastulo feliciter absolutus est; quo sepulto, in Aldricum, probatae religionis virum,
omnium unanimis et canonica convenit electio: qui licet pia simplicitate reniteretur, se tanto apice indignum
judicans, victus tamen proterva fratrum instantia, tandem eorum petitioni benigne acquievit. Quo audito
venerabilis Augustus praedictae electioni assensum hilariter praebuit et favorem: [0803C] et non solum
privilegia abbatiae suae a praedecessoribus suis impetrata, sua petitione renovavit; sed etiam nova eidem
monasterio in posterum profutura concessit.
12. Igitur suscepto fratrum regimine Sancti Petri, de die in diem bona crescebat opinio; et licet occulte
vitam agens solitariam, multimodo exasperatione miseriae carnis bellum indiceret, non tamen potuit abscondi
lucerna sub modio, sed illo invito sanctitatis opera prodibant in publicum, Patrem qui in coelis est, glorificantia.
Hic monasterium novum in honorem beatorum apostolorum Petri et [0804A] Pauli construxit, et quasdam
officinas usibus fratrum perutiles; et in subditorum cura tantam exhibuit diligentiam, ut quia super pauca fidelis
exstitit, super multa constitui mereretur: quod ex subsecuto eventu rei evidentia declaravit. Post modicum
namque temporis intervallum celebris Jeremias memoriae praesul Senonensis carne mortali exutus est [a] {foot}
[0803C] Anno 828, auctore Odoramno monacho in chronico; et quidem VII Idus Decembris, ut legitur
apud Clarium, qui Jeremiae obitum reponit anno sequenti, [0803D] sed male, ex annotatione in num. 13., et in
monasterio beatae Columbae [b] {foot}
[0803D] Monasterium istud situm est in suburbio civitatis Senonicae, a Ludovico Augusto commissum
Jeremiae episcopo, teste Clario monacho, «ut esset sub tuitione archiepiscopi Senonicae urbis. » Benedictus
Anianae abbas monasticam disciplinam istic restituit, Jacob abbate canonico ejus loci tum exsistente, ut legitur in
diplomate Ludovici Augusti in appendice ad Lupi abbatis opera, editionis Baluzianae: qui Ludovicus rogatu
Supplicii abbatis dicto coenobio jus eligendi abbatis confirmavit. In his litteris laudantur «Aufridus et Donatus
nepotes Jeremiae quondam Senonicae urbis episcopi, » qui hospitium aliquod monasterio sanctae Columbae
contulerant. Exstat in Appendice jam dicta privilegium Caroli Calvi pro libertate istius coenobii, lectu dignum.
exhibito debito humanitatis officio, honorifice tumulatus est.
13. Praefinito igitur tempore electionis, sicut mos est ecclesiasticus, ne oves erroneas sine pastore lupus
rapax disperderet, ad eligendum antistitem cum humanitate et devotione populus convenit universus: a quo prius
invocata sancti Spiritus gratia, [0804B] unanimi concordia, populo acclamante et favorem praestante, beatus
Aldricus ordine canonico in archipraesulem electus est. Audiens vir sanctus sine contemplatione quietem per
episcopalium administrationem interpellandam, multimodas praetendebat excusationes, asserens se tanto oneri
minus idoneum [c] {foot}
[0803D] Aldrici litterae hujus rei indices ad Frotharium Tullensem episcopum exstant infra post hanc
Vitam. [0804C] Eum vero primaria electione non fuisse creatum, sed alium, qui Ludovico Augusto probatus non
est, constat ex ejusdem Frotharii epistolis 15, 16 et [0804D] 17; porro Aldricum incunte anno 829 nondum
ordinatum fuisse, patet, tum ex capitulis a Ludovico Augusto conditis anno sexto decimo imperii sui pro variis
conciliis in regno suo celebrandis: in quorum capitulorum exordio praecipit, ut Lutetiae Parisiorum
archiepiscopus Senonis qui fuerit, cum aliis conveniat: tum ex epistola ejusdem imperatoris scripta Galliae ac
Germaniae episcopis ad indicenda in provinciis concilia, in his Parisiense, anno 829 celebratum octavo Idus
Junii: qua in epistola mandat, ut futurus antistes Senonicus, et alii, in Parisiorum urbem conveniant: quod
argumento est, initio ejus anni, quo data epistola, nondum factam, aut ratam fuisse Aldrici electionem; et
Jeremiam ejus decessorem praecedente Decembri obiisse. Ex quo corrigendus Clarius et auctor Chronici
Lemovicencis in tomo I Bibliothecae Labbeanae, qui anno 829 Jeremiae obitum statuunt., et honore tantae
3

