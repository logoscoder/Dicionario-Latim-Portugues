sublimitatis indignum. Privatam tamen tranquillitatem publicae utilitati postponens, importuna cleri et populi
victus instantia, vix tandem acquievit: et quasi invitus et renitens a monasterio raptus ad infulas, cum
universorum plausu feliciter inthronizatus est. Sustinuit itaque alter Jacobita dormire cum Rachele, ut quandoque
illius vacaret amplexibus.
14. Functus itaque officio pastorali, coepit diligenter [0804C] vigilare supra gregem suum, ne fraus
antiqui hostis illi officeret, quia circuit ut leo rugiens quaerens quem devoret: contra quem armatura Dei muniri
crebris exhortationibus subditos animabat. Interea doctrinae salutaris informatos illustrabat, et omnia pii pastoris
officia provida discretione sollicitus exercebat. Erat namque consolator moerentium, adjutor pupillorum,
defensor viduarum, omnium compatiens miseriis, omnium indigentium anxiatus angustiis, injuriarum corrector,
injuriantium reprehensor, aequilibrato semper moderamine rectitudinis, ut afflictis et affligentibus in fovendo
[0805A] et reprimendo esset aequalis: et sic paternae pietati admisceret officium judicis, ne minus esset districtio
rigida, nec pietas remissa. Canonicos etiam ecclesiae suae paterna pietate instruebat, quatenus simpliciores
efficerentur affatu, nitidiores actu, mitiores eloquio, puriores animo: ne simplices exemplo suo corrumpere
viderentur, regulam canonicam excedere verecundarentur. Turpiter enim emarcescit vigor virtutis, cum peccanti
non sentitur jactura pudoris. Praeterea a praesentia secreta propensius fugabat munuscula, ne per cupiditatis
lubricum judicii examen inaequaliter penderet, juxta verbum Apostoli: Beatus qui excutit manus ab omni munere
(Isa. XXIII, 15). Quippe praedecessorem suum semper sibi proponebat imitationis exemplum, ut cujus [0805B]
successor exstitit in apice, et succederet in humilitate. Tanto praelato gratulabantur populi, Deo grates devote
rependentes, qui mirificavit misericordiam suam in eis, virum tantae religionis et honestatis suo praeficiendo
regimini.
15. Forte dum magnis negotiis tractus ad urbem Parisiorum tenderet, prece Fossatensis abbatis
templum, quod ipse construxerat in honorem beatae [a] {foot}
[0805D] Istius dedicationis fit mentio in libro de miraculis sancti Baboleni abbatis saeculo secundo.
Oratorium beatae Mariae etiam nunc exstat in monasterio Fossatensi ad duas leucas supra Luteciam Parisiorum
ad Matronam; quod ab annis centum canonicis saecularibus cessit, ut postea dicetur in historia translationis
corporis sancti Mauri abbatis in istud monasterium. Mariae, dedicavit: et inde reversus ad propria, dum quadam
die pro foribus ecclesiae beati Stephani [b] {foot}
[0805D] Ecclesia est cathedralis Senonica, sancto Stephano sacra. resideret, vidit quemdam
praetereuntem, Marrymardum [c] {foot}
[0805D] Lego Marcuvardum, qui postea factus monachus Ferrariensis, dein abbas Prumiensis, de quo
infra. nomine, cujus faciem intuens, evidentia in eo signa perpendit insolentiae. Erat enim incessus vagus, gestus
pomposus, cervix erecta, facies torva, oculi truces, sermo terribilis; quo accersito, [0805C] quis esset studiose
requisivit. Ille ut omnia in quodam fastu loqui consueverat, se custodem civitatis respondit. Ad quem praesul: Si
aliorum custos es, cur te ipsum custodire contemnis? Tu cum sis pulvis et cinis, cur immodicos fastus concipis?
quid inani jactantia gloriaris? Et incipiens praedicare verbum Dei, nunc increpando suavitatis admiscuit eloquia,
Samaritani vulneribus semivivi vinum et oleum infundens: nec ante destitit, quin tumidam efficaciter illius
repressit elationem, et superciliosam humiliavit contumaciam. Nam in cordis sui penetralibus tam penitus infixae
sunt sagittae potentis acutae, et ita vulneratum est cor suum charitate, quod omnium praeteritorum gratia
incontinenter se monachum fieri ab eo postularet: et ita [0805D] factum est.
16. Erat eo tempore monasterium in honore beati [0806A] Remigii consecratum, a porta civitatis
Senonicae modico distans intervallo, cujus vicinia quieti monachorum erat inimica. Nam populari strepitu saepe
compellebantur minore devotione divinis vacare, et a fervore contemplationis interdum subrepente vana
meditatione tepescere: occasionem etiam jurgiorum et seditionum saepe loci praestabat angustia inter
civitatenses et monachorum contubernales. Difficile namque solet esse animorum concordia, ubi est morum et
habitus discrepantia. Hujus ergo incommodi sanctus praesul quaerens remedium, monasterium praedictum
Valerias [d] {foot}
[0805D] Vallilias alii appellant, vulgo Vareilles, quo de monasterio, uti et de sancti Remigii, lege
adnotata [0806D] ad Vitam sancti Romani abbatis in saeculo primo. Aldrici litteras hac de re datas inferius
adducam. Ad haec, Heribaldi Antisiodorensis episcopi electionem procuravit Aldricus, ut legitur in libro de
gestis episcoporum Antisiodorensium, cap. 36. transtulit: sed illud incoeptum saecularibus importunitatibus
occupatus non fecit.

4

