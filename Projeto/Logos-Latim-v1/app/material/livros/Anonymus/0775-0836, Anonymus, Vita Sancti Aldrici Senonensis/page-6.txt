transtulit, et in locum recondidit, ubi usque in hodiernum diem eis debita exhibetur reverentia. Fabricae quoque
quam beatus Aldricus praedecessor suus apud Valerias inchoaverat, manu consummationis finem apposuit.
21. Fuerunt autem in praedicto coenobio tres juvenes, Gauberto [d] {foot}
[0808D] An is, de quo mentio apud Rodulfum Tortarium in libro de miraculis sancti Benedicti, cap.
14., qui ejus curam susceperat, jugi famulatu assistentes, qui obsequii sedulitatem per vitae lasciviam
detrahentes, devotius gulae quam Domino famulantes, monachis dormientibus, cibi potusque crapula se
ingurgitabant, et in ridiculis et carminibus obscenis intempestivae noctis horas [0807D] producebant. Accidit
autem ut somno gravati tandem [0808A] requiem peterent, ut vinum quo madebant, paulisper digererent. Usu
vero temerario locum in quo corpus beati Aldrici quiescebat, ebrietatis errore vel corrupti contumacia petierunt,
et ibi somno resoluti repente obdormierunt. Sed Dominus locum sacris artubus servi sui dedicatum non patiens
profanari, dormientes mirabiliter subvexit, et unum trans flumen proximum in strata publica, duos sub fago longe
collocavit. Tandem aurora rutilante a plebe inventi sunt, dum de more ad sanctorum in praedicto monasterio
quiescentium properaret suffragia. Omnibus a somno excitatis et miraculosum eventum confitentibus, stupor
omnes apprehendit, et nomen sancti confessoris magnificatum ad honorem Dei claruit gloriosius.
[0808B] 22. Translatum est autem corpus ejus a stillicidio ecclesiae virtutum indiciis clarescentibus, et
in sublimiori exedra venerabiliter collocatum.
23. Erat eo tempore vir quidam consularis, Mauricius nomine, nobilis quidem genere, sed genus opere
denobilitans: cujus instinctu satellites praedictis monachis indebitis exactionibus coeperunt graviter injuriari, et
res suas suorumque violenter depraedari; quod toties nullo resistente facere consueverant, ut quod erat illicitum,
consuetudo videretur licitum facere, et usus delinquendi delictum minorare. Itaque monachi tantae calamitatis
pressura coarctati, nec ab aliquo sperantes defensionis praesidium; communicato consilio, constituerunt locum
tranquilliorem petere, et per absentiam suam hostibus [0808C] occasionem malignam ei praeripere: qui rebus
suis plaustro impositis, sumptoque corpore beati Aldrici cum caeteris sanctorum pignoribus, iter sub noctis
silentio arripuerunt. Dum autem per anfractus viarum devios plaustrum ducerent, incaute progrediens bubulcus
quidam in terram provolutus corruit: per cujus tibias rota plaustri graviter onusti transiens, eum seminecem
credebatur reliquisse. Quo infortunio omnes perturbati, clamorem tollunt lacrymabilem, et voce consona opem
sancti Aldrici deposcunt. Ad quorum devotionem bubulcus surrexit illaesus, tanquam nihil sensisset gravaminis:
et iter aggrediens soliti operis officium prosecutus est. Igitur luctu cunctorum in gaudium converso, Deo gratias
reddentes, ad monasterium [e] {foot}
[0808D] Nunc vulgo Ville-monstier, haud longe ab urbe [0809C] Monte-Argi, quo in vico est prioratus
Floriacensi monasterio subjectus. Villarense feliciter [0808D] pervenerunt. Quo audito ad sancti confessoris
patrocinia [0809A] plurima turba virorum aut mulierum devote confluxit, inter quos audito miraculo ivit consul
Mauricius, minaci increpatione in nocturna visione sibi facta a beato Aldrico valde perterritus [a] {foot}
[0809C] Huc notandum venit id quod scribit Lupus in epistola 53 ad Carolum regem: «Serio
confirmant senes nostri experimento se proprio comperisse, idque sibi pueris a senibus esse traditum, quod
quicunque monasterio nostro insigne aliquod intulerit damnum, nisi cito resipuerit, magnum incurrerit
incommodum, [0810C] aut sanitatis et vitae pertulerit dispendium. »: qui ante reliquias cum lacrymis et gemitu
praecedentis delicti postulavit indulgentiam, in posterum monasterio quod violaverat, et spopondit debitam
exhibere reverentiam. Voto igitur ab omnibus collaudato munimine roborato, cum reliquiis beati confessoris ad
locum solitum hilariter reversi sunt.
24. Erat autem consuetudo, quod Ferrariensis coenobii congregatio, finita festivitate Pentecostes, cum
solemni pompa singulis annis Castrum Nantonis [b] {foot}
[0810C] Vulgo Château-Landon, oppidum, quod a Ferrariis abest duas leucas, situm in edito monte
prope Lupam amnem; quo de loco dictum est in Vita sancti Severini abbatis, saeculo primo. peteret, obsequia
devotionis redditura, et suffragia sanctorum petitura. Igitur cum ad locum praedictum [0809B] tempore debito pii
cineres Deo dilecti Patris Aldrici digna veneratione deportarentur, ecce puella grandiuscula, quam in lucem sine
luce maternus effuderat uterus, per turbam eluctata, pannum reliquiis superpositum in gestatorio manu injecta
corripuit, et ei firmiter adhaerens per tantum viae spatium inde divelli non potuit; sed semper opem pii
confessoris intimo devotionis affectu feliciter postulavit. Ut tandem ad castrum praedictum pervenerunt, in loco
quodam ante portam facta mora modica, disposuit aeternum Dei consilium per virtutis opera mirificare sanctum
suum. Ibi namque patenti populorum spectaculo erumpentibus ex oculis jam dictae puellae guttis sanguineis, per
6

