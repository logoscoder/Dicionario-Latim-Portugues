Vesperae mortuorum dicuntur hora consueta, et si aliquis cantor non fuerit praesens in fine primi psalmi
dictarum vesperarum, punctabitur in iuliis quinque, et similter si non fuerit praesens in fine primi psalmi primi
nocturni matutinorum, punctandus est in totum in iuliis decem.
Caput LVII.
De lectionibus et prophetiis recitandis.
In matutinis Papalibus cantores tenentur cantare lectiones, quando a Cardinalibus non cantantur, et ultimus
cantor incipiet cantare primam lectionem, penultimus secundam, et successive caeteri cantores prosequi debent
per ordinem secundum antiquitatem ipsorum; et similiter in prophetiis fiendum est, et novi cantores debent
instrui ab antiquioribus de modo cantandi ipsas lectiones et prophetias. Et si aliquis cantor lectionem seu
prophetiam sibi tangentem cantare non posset aliqua de causa, tunc procurabit, quod alius cantor pro eo
lectionem seu prophetiam cantet, et cantor, qui non reperietur praesens in fine primae prophetiae Sabathi sancti,
punctabitur in iuliis duobus.
Caput LVIII.
De Processione et Missa Corporis Christi.
Hora deputanda per summum Pontificem cantores omnes in die festivitatis Corporis Christi accedent ad
Capellam Sancti Pauli, ubi suis cottis induti exspectabunt summum Pontificem cum Reverendis Dominis
Cardinalibus venturum in dicta Capella; et quicumque cantor dicta hora non accesserit ad dictam Capellam, et
cum aliis cantoribus non erit cum cotta in processione, dum alii cantores in processione fuerint, antequam Crux
exeat portam Palatii, punctandus est in iuliis quinque, et similter si non fuerit praesens in fine epistolae Missae
celebrandae in Sancto Petro, punctabitur in iuliis decem.
Caput LIX.
De Missa cantanda extra Capellam.
Quotiescumque cantatur Missa extra Capellam, tam coram uno, vel pluribus Cardinalibus ad votum Reverendi
Domini Magistri Capellae, vel collegii cantorum, dum tamen extra Capellam decantetur, quicumque cantorum
non fuerit praesens in fine epistolae, punctabitur in Carolenis duobus, et perdet regalia ipsius Missae, si aliqua
fuerint.
Nos Magistri et cantores infrascripti unanimiter praemissa omnia acceptavimus, provisimus et iuravimus, ideo
subscripsimus.
Ita est. Ludovicus Episcopus Assisiensis Magister Capellae.
Sequuntur alia nomina et subscriptiones dictorum Cantorum.

9

