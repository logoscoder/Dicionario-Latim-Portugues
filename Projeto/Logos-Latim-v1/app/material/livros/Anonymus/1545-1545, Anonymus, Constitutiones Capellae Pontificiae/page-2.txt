Caput VII.
De salario consignando novo cantori.
Si novus cantor fuerit admissus ante vigesimum diem mensis, habebit integram solutionem salarii illius mensis.
Caput VIII.
Novus cantor tenetur solvere duos ducatos pro cotta.
Cantor receptus seu admissus in dictam Capellam infra duos menses immediate sequentes a die suae receptionis
computandos, duos ducatos auri in auro de camera pro cotta, seu praerogativis capellae collegio cantorum
solvere tenetur; et si infra duos menses dictos duos ducatos collegio cantorum non solverit, Abbas pro tempore
existens, in tertio mense de salario dicti novi cantoris retinere, et collegio praefatorum cantorum consignare
teneatur, absque spe remissionis; et dicti duo ducati in negotiis capellae exponentur. Et simili modo dictus cantor
noviter receptus debeat infra terminum trium mensium a die receptionis suae pro facultate litigandi in Rota iuxta
formam concordiae inter collegia factae, scutorum trium aureorum [-384-] in auro solvere; qui si non solverit,
idem abbas pro tempore existens de eius salario retinere possit, et eidem collegio notario Rotae nomine talis
cantoris solvere.
Caput IX.
Novus cantor tenetur solvere decem ducatos pro Regalibus participantibus.
Si novus cantor pro regalibus provenientibus in dicta capella participare voluerit, ducatos decem auri in auro de
camera collegio cantorum solvere tenetur, et si praefatus cantor infra triginta dies antequam fuerit admissus
computandos realiter et cum effectu dictos decem ducatos solverit, elapsis triginta diebus a die solutionis
computandis, de omnibus regalibus provenientibus in dicta capella particeps erit: si vero dictis triginta diebus
elapsis infra duos menses a die suae receptionis seu admissionis computandos decem ducatos non solverit, sed
alio quocumque tempore illos solverit, non participabit de aliquibus regalibus provenientibus in dicta capella per
sex menses immediate sequentes, a die huiusmodi solutionis computandos.
Caput X.
Quomodo inter cantores sint dividenda regalia.
Quando novus cantor sua regalia solverit in manibus abbatis pro tempore existentis in dicta Capella, et dicta
regalia inter cantores participantes, et admissioni dicti novi cantoris inter absentes, vel Romae commorantes,
etiamsi essent infirmi, dividenda sunt: etsi novus cantor infra tempus statutum in praecedenti capitulo sua
regalia, ut praefertur, non solverit, sed alio quocumque tempore illa solverit, tunc de ipsis regalibus a novo
cantore solutis non debent esse participes, nisi cantores, qui tempore admissionis ipsius novi cantoris Romae
erant praesentes et participes.
Caput XI.
De silentio observando stante divino.
Cum divinum officium celebratur, cantores assistentes in choro silentium observare, et suas cottas indutas habere
debent, nisi intervenerit causa legitima, quae notificari debet antiquiori cantori existenti in choro antedictae
Capellae, pro tempore existenti punctatori: ne simul alloqui, nec aliquas litteras legere, seu novos cantus stante
divino officio ostendere praesumant, alias qui non observaverit praemissa, punctabitur in duplum ad arbitrium
praefati antiquioris cantoris, seu punctatoris. Si vero dictum officium fuerit in praesentia Sancti Domini Nostri
Papae, vel Sancti Collegii Sanctae Romanae Ecclesiae Cardinalium, aut in die consistorii publici, cantor, qui non
habuerit suam cottam, cum aliis consedebit, et quoad regalia ex dicto officio eisdem cantoribus provenientia,
reputabitur tamquam si non esset praesens.
Caput XII.
Modus servandus in choro.
Si aliquis cantor in principio divini officii non adesset, sed alia quacumque hora intrasset Capellam, facta prius
oratione et induta cotta cum magna attentione et reverentia cum aliis cantoribus divino officio interesse tenetur,
et [-385-] non praesumat recedere a choro causa eundi ad sacristiam vel alium locum ad dicendum officium, aut
spatiatum per Capellam, vel aliquid per palatium negotiandum, stante divino officio in dicta Capella: et qui in
praemissis contravenerit, punctabitur in duplum officii, quod tunc temporis celebrabitur, arbitrio antiquioris
cantoris seu punctatoris dictae Capellae.
Caput XIII.
De licentia eundi extra chorum pro aliquo particulari negotio.
Nullus cantor pro aliquo particulari negotio absque licentia antiquioris cantoris in choro existentis, seu dicti
collegii punctatoris, stante divino officio servitium Capellae praetermittere praesumat; et qui contravenerit,
punctabitur iuxta ordinem divini officii et capitulorum infrascriptorum.
Caput XIV.
Non debent extra Capellam Missam decantare.
Non licet cantoribus extra dictam Capellam divinis officiis servire, ideo si unus, duo, vel tres aut plures cantores
intuitu alicuius amici vel alterius cantoris cuiusvis personae absque licentia dicti collegii cantorum Missam aut
vesperas vel aliud divinum officium extra dictam Capellam decantaverit, quilibet ex dictis cantoribus punctabitur
in iuliis decem: et si ex officio extra dictam Capellam, ut praefertur, decantato aliquod salarium seu commodum
2

