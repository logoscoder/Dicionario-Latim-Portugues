8. Mortuo itaque Siconolfo apud Salernum, Sico, filius eius, specietenus ei successit in principatum. Isque post
aliquantulum Franciam puerulus transducitur.
9. Mense Iunio generalis per totam Beneventi regionem terremotus factus est

p 474
magnus, ita ut Iserniensem funditus urbem obrueret multumque perimeret populum; ad ultimum etiam et
praesulem extinxit eiusdem civitatis. Pari ruina aedificiorum extitit apud Sanctum Vincentium, similique vim fuit
terremoti ad Benedicti beati coenobium, sed nec unus quidem lapidis suo de loco labsus est. Quod dum Massaro
nuntiatum fuisset, ut ruinosam depredaret Iserniam ait enim: 'Dominus omnium illuc iratus est, et ego peramplius
desebiam? Non utique ibo'! Telesis nova secus primariam in planitiem sui cognominis construitur.
10. Inter haec tempora, breviter ut superius dictum est infra Capuanites filii Landolfi gastaldii, hoc est Lando
comes, Landolfus episcopus, Pando marepahis, Pandinolfus gastaldius, huius patriae insignes habebantur. Sed ob
scelera commorantium crebro eorum urbs incendio cremabatur. Non poenitentiae remedium neque divinam
postulantes misericordiam aut emendationem facinorum, sed quodam tandem reperto consilio, ad Casolini
pontem construunt civitatem. Quamque ludo secundam vocitabant Romam. Nam sicut qui effugerit a facie leonis
et incurrerit in ursum, sic ab istis remota civitas ipsa ab igne pari in ultione corruit in abyssum. Qua gloria
sperabatur erigi, carmen indicat istud:
Quae primum senio marcebat tempore longo,
Cernitur, en, amplis consurgere moenibus urbem!
Illa senatorum pollebat fulta caterbis,
Nomine sed Capua vocitatur et ista secunda.
Providus in cunctis patriae populique iuvamen,
Lando comes studio sollerti hanc condidit urbem.
Aurea porta vocatur, fert quia lucis honorem.
Arma, salus, virtus perpetua Christus in urbe
Hac maneat, populo tempus in omne suo;
Pellat et hinc hostem saevum fraudemque malignum,
Civibus et praestet pacis honore frui!
11. Hoc videlicet tempore Tarantum fame obsessa a Saracenis capitur.
12. Per idem tempus Bassacius abbas, rogatus a primatibus patriae, adiit Franciam, qui obsecrans gloriosum
imperatorem Hludowicum; veniens Barim, et in quantum possibilitas fuit totis viribus cum Saracenis dimicabit;
post complures autem dies venit Beneventum. Igitur sabbato vigilia sanctum pentecosten infra Beneventanam
urbem interempti Saraceni, Radelchisi principatum gerens, Massari capitur, ad imperatorem adductus capite
plectitur; Hludowicus exin repedavit in patriam. His temporibus Bassacius abbas defunctus est, expletis in
regimine annis decem et novem. Cuius quale quantumque fuit sursum deorsumque in ecclesiis studium, et ipsi
vidimus qui scribimus, et carmina illius nobis descripta resonant. Huic successit in regimine Berthari sacerdos,
eius discipulus, moribus et vita strenuus et omni bonitate conspicuus. Castelli sursum monitionem ipse ambiens;
calicem ad honorem Dei officium operatus est; civitatem iuso fieri voluit et inchoabit. Et quomodo totis viribus
contra Saracenos in Gaietam dimicabit, nostra plenissime comperit aetas; quomodo autem suos dilexit
commissos et quatenus pro ipsis decertavit, praecepta indicant coenobio facta imperatorum. Eo tempore

p 475
Ademari princeps erat apud Salernum. Teanensis ecclesiae presul Lupoald obiit; Hilarius levita et beati Benedicti
monachus ad episcopale decus eligitur. Bone memorie Aloara, Landonis coniux comitis, una cum Surano
medico eiusque interventu tam benefactrix erat monachorum, ut Madium totum mensem stipendia praeveret ac
aleret fratres.

5

