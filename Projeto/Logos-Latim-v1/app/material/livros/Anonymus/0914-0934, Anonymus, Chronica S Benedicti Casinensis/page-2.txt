'Omne quippe regnum', ut ait Dominus, 'in se ipsum divisum desolabitur'; et: 'Quod quis serens seminaverit, hoc
et metet'. Propterea divisus Israheliticus populus in omnem ventilatus est mundum. Sic et hec Langobardorum
gens dissidentes mentibus etiam suos interfecere principes. Ob id patriae facta divisio, Beneventanorum
principatus duobus equidem partibus efficit divisus. A quibus vicissim Franci Sarracenique unus contra alterum
evocati post tandem fraus Saracenorum Barim noctu capiens; post demum Tarantum obsidentes introeunt,
totumque pene in integrum postmodum regnum igne ferroque vastantes, demoliti sunt, et ad solum usque
perductum circiter per annos ferme triginta. Langobardi vero dum nimia suis pro factis pericula sustinerent, ob
hoc nimium afflicti necessitatemque compulsi, Franciam legatos dirigunt atque gloriosi imperatoris Hludowici
implorant augusti clementiam, ut patria sua cum gente veniens, eos omnino a Saracenis quantocius eriperet. Qui
beniens, hoc decretum suae reliquid patriae:
3. 'Constitutio promotionis esercitus observationis partibus Beneventi, sub indictione 15. Quicumque de
mobilibus widrigild suum habere potest, pergat in hoste. Qui vero medium widrigild habet, duos iuncti in unum
qualitatem instruant, ut bene ire possint. Pauperes vero personae ad custodiam maritimam vel patrie pergant, ita
videlicet, ut, qui plus quam decem solidos habet de mobilibus, ad eandem custodiam vadant, qui vero non plus
quam decem solidos habet de mobilibus, nil ei requiratur. Si pater quoque unum filium habuerit, et ipse filius
utilior patre est, instructus a patre pergat. Nam si pater utilior est, ipse pergat. Si vero duos filios habuerit,
quicumque ex eis utilior fuerit, ipse pergat, alius autem cum patre remaneat. Quod si plures filios habuerit,
utiliores omnes pergant; tantum unus remaneat, qui inutilior fuerit. De fratribus indivisis iuxta capitularem
domini et genitoris nostri volumus, ut, si duos fuerint, ambo pergant; si tres fuerint, unus qui inutilior apparuerit,
remaneat, ceteri pergant; si quoque plures omnes utiliores apparuerint, pergant, unus inutilior remaneat. De qua
condicione volumus, ut neque per praeceptum neque per advocationem aut quamcumque occasionem excusatus
sit, aut comes aut gastaldus vel ministri eorum ullum excusatum habeant, preter quod comes in unoquoque
comitatu unum relinquat, qui eundem locum custodiat, et duos cum uxore sua. Episcopi ergo nullum laicum
relinquant. Quicumque enim contra hanc institutionem remanere presumpserit, proprium eius a missis,

p 470
quod subter ordinatum habemus praesentaliter ad nostrum opus recipere iussimus et illum foras eicere. Omnibus
enim notum esse volumus, quia iam a prioribus nostris iuxta hanc institutionem tultae fuerunt, sed pro
misericordia recuperare meruerunt. Nunc autem certissime scitote, cuiuscumque proprietas tulta fuerit, vix a
nobis promerebitur recuperatione. A flubio Pado usque Trebia sit missus Iotselmus. Inter Padum et Ticinum
Eriulfus. Inter Ticinum et Adda Erembertus. Inter Adda et Addiza Landebertus. Ab Addiza usque Forum Iulii
Ceodoldus, Petrus et Arthemius episcopi, iunctis secum missis episcoporum et comitum, Pisa, Luca. Pistoris et
Lunis Teutmundus. Florentia, Volterra et Aritio Rodselmus. Clusio et Sena Andreas. In ministerio Witonis
Rimmo et Iohannes episcopus de Forcona. In ministerio Verengari Hiselmundus episcopus. In litore Italico
Ermefridus, Macedo et Vulfericus. Et volumus ut populum eiciant et custodiam praevideant et populum in
castella residere faciant, etiam et cum pace. Nam missus aliquis ausus fuerit pretermittere, quin ominibus
remanserint, presentaliter proprium tollant et eum foris eiciant. Et si inventus fuerit ipse missus, proprium suum
perdat. Et si comes aliquem excusatum aut bassallum suum, preter quod superius diximus, dimiserit, honorem
suum perdat. Similiter eorum ministri, si aliquem dimiserint et proprium et ministerium perdant. Quod si comes
aut bassi nostri aliqua infirmitate detenti remanserint aut aliquem excusatum retinuerint, aut abbates vel
abbatissae si plenissime homines suos non direxerint, ipsi suos honores perdant, et eorum bassalli et proprium et
beneficium amittant. De episcopis autem, cuiuscumque bassallus remanserint, et proprium et beneficium
perdant. Si quoque episcopus absque manifesta infirmitate remanserit, pro tali neglegentia ita emendet, ut in ipsa
marcha resideat, quousque alia vice exercitus illuc pergat. Et ut certissime sciatis, quia hanc expeditionem, in
quantum Dominus largire dignatus fuerit, plenissime explere volumus, constituimus, ut episcopus, comes aut
bassus noster, si in infirmitate incerta detentus fuerit, episcopus quippe per suum missum, quem meliorem habet,
comes vero et bassi nostri per se ipsos hoc sub sacramentum affirment, quod pro nulla occasione remansissent,
nisi quod pro certissima infirmitate hoc age non potuissent. Omnes enim, volumus, ut omni hostili apparatu
secum deferant, ut, cum nos hoc prospexerimus et inbreviare fecerimus, non neglegentes appareant, sed gratiam
quoque nostram habere mereantur. Vestimenta autem habeant ad annum unum, victualia vero quousque novum
fructum ipsa patria habere poterit. Fagidis enim quicumque eundo et redeundo commotionem fecerit, vitae
incurrat periculum. Et quia etiam temporis congruentia imminet quadragesimale, in quo studenda sunt praecepta
Dei, constituimus, ut, quicumque ecclesiam Dei fregerit, adulteria et incendia fecerit, vitae incurrat periculum.
Quicumque caballum, bovem, friskingas, vestes, arma vel alia mobilia tollere ausus fuerit, triplici lege
2

