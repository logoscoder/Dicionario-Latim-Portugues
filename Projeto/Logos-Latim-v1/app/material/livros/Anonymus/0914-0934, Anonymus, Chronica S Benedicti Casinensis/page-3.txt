componat, et liber cum armiscara, id est sella ad suum dorsum, ante nos a suis senioribus dirigatur, et usque ad
nostram indulgentiam sustineat. Servi vero flagellentur et tundantur, et illorum domini, quae ipsi tulerunt,
restituant. Quod si clamor ad seniores venerit, et ipsi talia non emendaverint, tunc horum seniores ipsam
compositionem faciant et eadem armiscara, quamdiu nobis placuerit, sufficere compellantur. Et hoc
constituimus, ut ex utraque parte iustitia servetur. Videlicet nostri sicut circavicini, quae necessaria sunt, emenda.
Vicini autem nullatenus carius quam suis circavicinis vendere presumant. Qui vero homicidia indiscrete et
presumptiose fecerit vitae incurrat periculum. Iter enim erit nostrum per Ravennam, exin mediante mense Martio
in Piscaria, et omnis exercitus Italicus nobiscum. Tuscani autem cum populo qui de ultra veniunt per Romam
veniant ad Pontem Curvum, inde Capuam, et per Beneventum descendant nobis obviam Luceria octavo
Kalendas Aprilis'.
4. His igitur prelibatis et hac lege sancita, dictus domnus imperator Hludowicus augustus cum uxore sua pariter
gloriosa Angelberga augusta Benevento properantes, Iunio mense ad monasterium veniunt sanctissimi Benedicti
patris; ubi a venerabili Berthario abbate cum sacerdotali officio, lampadibus ac tymiamatibus necnon et fratrum
laudibus, honorifice susceptus est. Ascendens autem montem, ubi dicti almi patris pii Benedicti sacrum corpus
humatum est, pari gloria ibidem susceptus, aliquid ibidem sancto et Benedicto conferens munere, omne
coenobium conspiciens laudabiliter, ammiratus descendit. Inibi Capuanorum frustrata calliditate, post dies
aliquot possidens optinuit Capuam, ingreditur Salerno, navigans Malfim, Puteolim utitur lavacris, et per
Neapolim Sessulanam adiit urbem; dehinc castrametatur Caudim. Mense autem Decembrio, Dei omnipotentis
opitulante gratia, ingressus est Beneventum, anno quidem septimo Dec. decimo augustalis imperii sui. Et ecce
congreditur cum Saracenis, tropeum primitus bellicans sumpsit ex eis victoriae, ac demum omnia illorum
capiens castra, sole tantum illius civitates remanserunt, Barim scilicet necnon atque Tarantum. Nam omnium
quidem eorum gloria, munitissima capta est urbs Materia, quaeque igne ferroque ad nichilum redacta est;
Augusto autem mense reversus est Beneventum. In cuius obsequium dum essent ibidem Berthari abba; nam illuc
in Sanctam Sophiam inchoatum fuerat oratorium a decessore suo reverentissimo viro Bassacio, quod omne
studium perfecit et in honorem sancti construxit Benedicti; dedicata est autem a Stephano Teanensis sedis
episcopo et ab Angelari levitae studio opus perficitur.
5. Si forte nosse cupis quis lector futurus eris, quam ob causam Beneventanorum regionem Saraceni
dominassent, occasio videlicet exstitit talis. Sichard Beneventanorum princeps a suis interfectus, Radelchis
zetarius palatii ei successit in principatum. Tunc apud Tarantum morabatur Siconolfus armipotens, bone
memorie Siconis magni principis filius. Interea his temporibus Capuanites plurima perpetrantes flagitia, etiam
suos maiores sibi occiserunt parentes, illorumque omnia diripientes, semed ipsos sublime in spectaculum
constituerunt mundi. Ob hoc verebantur adire Beneventum principisque sui Radelchisi oboedire praeceptis. Nam
novi fraudum iniere machinis, seque Tarantum contulerunt ad Siconolfum, predicti principis filium, et cum
ceteris sibi socios et in flagitiis pariter consimiles dictum sibi constituerunt Siconolfum principem. Qui nec
multo post introiens Salernum, magnaque pars Beneventi regio secuta est eum. Contra quem Radelchis principis
libor exarsit, et eum disperdere nitebatur e terra. Quatenus alterutrum per tempora longa dimicaverint, quanta per
hos gesta fuerint vicissim mala, nulla sustinere valet pagina, nullus doctoris explanare sensus, sed neque
scribentis potest esse omnino facultas. Nam eo tempore dictus Radelchis princeps per Barensem Pandonem
gastaldeum in ausilium sibi transmarinos invitabit Saracenos, qui diu erga Barim residentes, in tempesta videlicet
noctis hora more solito nominatam rapuerunt civitatem; quae urbs iuxta Grecorum stilum ?a???, brachia gravis
sive fortis, interpretatur. Vocabulum ex eo olim promeruit, ob delinquentium facinora ab hac gravis vel fortis
Saracenorum vastatio ut in nos utique sic nimium saeviret. Horum iniquorum primus venientum vocabatur
Kalfon rex, obsitis siquidem vestimentis et calciamentis, saltem nec

p 472
tara bene succintis, sed solis harundinibus manu gestantes. Cum his quoque Radelchis totam devastavit Siconolfi
regionem Capuamque primariam universam redegit in cinerem; exinde hinc omnia corruunt pariter in peius. Hoc
in tempore bellum inter utrosque factum est in Cannis.
6. His diebus Saraceni egressi Romam, horatorium totum devastaverunt beatissimorum principis apostolorum
Petri beatique ecclesiam Pauli multosque ibidem peremerunt Saxones aliosque quam plurimos utriusque sexus et
aetatis. Fundensemque capientes urbem vicinaque depraedantes loca, Septembrio quoque mense secus Gaietam
castrametati sunt. Contra quos pervenit Francorum exercitus, sed superatus a Saracenis quarto Nobemrii Idus,
3

