13. Lampert, filius Widonis, et Ildepert comites nisi sunt manus erigere contra Hludowicum imperatorem; sed
relata illorum fraude, persecutus est eos Hludowicus usque Marsim. At illi demum ante faciem eius fugerunt
Benevento apud Adelchisum principem. Hildepert vero pertransiens, habiit Barim. Libentissime quidem a
Seodane rege susceptus est, et habitavit ibi tempore quo voluit. Hludowicus ergo imperator persequens eos,
devenit in Hiserniam; quam cum infidelem sibi comperisset, bellando cepit. Ac deinde pertransiens Aliphem,
post plura bella urbs capta est. Per Telesiam igitur devenit ad civitatem quae dicitur Sanctae Agathe et urbem
expugnare coepit. Quae dum valde esset munita, multis diebus obsedit eam; erat enim tunc aestivum tempus.
15 'Nemo umquam', ut apostolus ait, 'carnem suam odio habet, sed nutrit et fobet eam. Tandem Berthari abbas
condoluit super Hisembardum, consanguineum sibi et gastaldium obsesse civitatis, et intervenit pro eo apud
imperatorem augustum. Cuius et promeruit gratiam et pactum dedit civitati, ac illius iuri protinus urbs mancipata
est. Adelchis princeps ad pedes prostratus clementissimi imperatoris, et suam obtinuit veniam et fugacibus
comitibus; abhinc tandem Hludowichus rediit Franciam. Hoc in tempore Magenolfus clericus Hingenam, neptem
imperatricis, accepit coniugem. Ademari iunctus cum Neapolitis nitebatur quiddam dolose erga suos; ob hoc
oculi eius evulsi, spernitur a principatu, et Waiferi Salerni factus est princeps. Nam dictus Ademari Suram,
Erpinum, Vicum Album et Atinen tradidit Francis, id est Widoni comitis. In his locis praeerat Landolfus
gastaldius; quae dum amississet loca, prae nimia est tristitia defunctus. Iuvamine Landonis comitis et fere
sacerdotis Teano monasterium construitur famulabus Dei.
14. Defuncto igitur aput Capuanam urbem Lando comes, Pando, germanus eius, ei successit in comitatu; qui
iunctus cum Landolfo episcopo, venerabilem Aloaram, cognatam suam, de Capua excutientes; quae exul cum
natis et facultatibus propriis aput Salernum habitatura devenit. Per idem tempus Neapolites audacter super
Capuanos venire in bellum conati sunt, eo siquidem die quo beati Michaelis est festivitas. Huius Langobardi
auxilio freti, exierunt adversus Querites, et tanta in illis caeda bachati sunt, ut plurimi ex eis gladio fuissent
peremti multique capti, nonnulli in fluvio se proicientes; residui vero perpauci vulnerati in urbe reversi sunt
suam. Caesarius autem, magistri militis filius, capitur, Capuaque adductus, ferro in compedibus habetur.
Secunda Neapolitis haec ruina extitit similis, quo olim in Gargano cum beato Michechelo archangelo agere
temptaverunt. Quod ex utroque latere Seudan audiens factum, irrisit, dicens: 'Stuppa cum tomentis pariter iuncta
fecerunt bellum'. Eo autem tempore in Aquini villam Rodoald gastaldius secus Pontem Curvum construxit
castellum. Hoc facto subduxit se a iure Capuanorum; qui vehementer ob hoc affligebatur a Capuanis. His diebus
Magenolfus, de quo supra paululum diximus, pergebat Franciam, ut sibi ab imperatore glorioso petere, quo
vivere loco seu et habitare posset. Cui Rodoald legatarium quendam Ursum transmisit presbiterum, ut reversus
veniret ac pariter commorarentur

p 476
suoque presidio iuvaret eum a persequentibus se. Regressus ergo Magenolfus de itinere coepto, et in Pontem
introibit Curvum. Nec multo post profectus est Salernum, sumptaque coniuge omni eum supellectile ac familia et
rediens in castrum. Neque diu latuit misterium iniquitatis. Nam quodam die cum suis cepit Rodoaldum eumque
in custodiam retrusit, duos quoque filios eius in turrem proiecit omnemque facultatem ipsius abstulit, thesaurum,
peculia, mancipia, servi populum, castrum, villam et omnia subiugavit sibi. Rurem populum et indisciplinatum,
quem invenit, docuit more palatii esse prudentissimum; et qui prius non noverant nisi caepe et alei, nunc ab eis
censum principales exquiruntur solidi, etiam et in hostili armati proficiscuntur exercitu. Rodoald offertus dum
beato Benedicto fuisset, vix a venerabili viro Berthari abbate et a monachis liberatus est, ut Esepus doctor
fabularum ait: 'Hoc patiatur, qui fortiorem sibi induxerit in domum suam!â€™
15. Dum in Eublogimenopolis urbis moenia struerentur, vir quidam tunc ibi erat suis cum sociis in
constructionem civitatis. Is quondam prae nimia infirmitate linguae perdiderat officium et per almos circiter
septem nullum omnimodo valuit proferre sermonem. Quadam itaque nocte lassus ab opere manuum, dum fratres
in oratorio beatissimi Benedicti Deo laudes peragerent, idem mutus ad columnae pedem cum aliis residens,
obdormivit. Quem beatus Benedictus per visum baculo capite percutiens, increpans ait: 'Huc properasti', inquid,
'ad dormiendum? Evigila ergo et tribus vicibus expue in terram'! Qui cum hoc fecisset, surgens a somno,
beneficium sibi collatum coepit omnibus effari et ita perfecte loqui, ut ante septennium nec melius solitus erat.
At omnes Deo laudem pariter dederunt.

6

