0914-0934- Anonymus - Chronica S Benedicti Casinensis

Chronica Sancti Benedicti Casinensis (ed. Georg Waitz, MGH SS rerum Langobardicarum, Hannover 1878)
468-488
Der von Waitz als Chronica Sancti Benedicti Casinensis edierte Text ist eine Kompilation kleinerer
historiographischer Texte aus dem Codex Casinensis 175, einer um 920 angelegten Regel-Handschrift. Der
größere Teil dieser Texte wurde ursprünglich ca. 867 anläßlich des Besuches von Kaiser Ludwig II. in
Montecassino niedergeschrieben; dieser Abschnitt endet mit der vergleichenden Tabelle der Äbte von
Montecassino und der Fürsten Süditaliens ("Cronica Langobardorum seu monachorum de monasterio sanctissimi
Benedicti"). In die Edition sind auch die um 920 redigierten, in der Handschrift anschließenden Papst- und
Fürstenkataloge aufgenommen worden.
Literatur:
Alessandro Pratesi, La "Chronica Sancti Benedicti Casinensis", in: Montecassino dalla prima alla seconda
distruzione. Momenti e aspetti di storia cassinese secc. VI-IX, ed. Faustino Avagliano (Miscellanea Cassinese
55, Montecassino 1987) 331-346.
Walter Pohl, Werkstätte der Erinnerung. Montecassino und die langobardische Vergangenheit (Wien, erscheint
2000/01).

INCIPIT CHRONICA S. BENEDICTI CASINENSIS

Annorum supputatio de monasterio sanctissimi Benedicti.
1. Quidam ex nostris scire volentes, quot anni essent a tempore sanctissimi Benedicti patris usque nunc. Nos
quoque amore ducti, quantum potuimus sub calculandi estimatione collegimus. Ab anno incarnationis Domini
quingentesimo vicesimo nono sub Iustiniano imperatore sunt anni a diebus eiusdem beatissimi Benedicti usque
ad Petronacem abbatem centum octoginta et unum. Et a Petronace abbate usque nunc annum domni Berthari
abbatis, qui est Deo praesule in coenobio tertius decimus pastor, dinumerantur circiter anni…, quod est annus
dominicae incarnationis …
2. Paululum aliquid et de Langobardorum gente, quomodo in Italiam properavit commemorandum est. Narsis
quoque patricius pro Gothorum gente, quae Hitaliam invaserat, Langobardos federatos elegit et cum Grecis suis
pariter ac Romanis ab eisdem finibus hoc est Romanorum terminos, pepulit Gothos. Qui Narsis Neapolim
residens, legatos ad Langobardorum gentem, dirigit, mandans, ut paupertina Pannonie rura desererent et ad
Italiam cunctam refertam divitiis possidendam venirent. Simulque multimoda pomorum genera aliarumque
rerum species, quarum Italia ferax est, mittit, quatenus eorum ad veniendum animos possit inlicere. Langobardi
vero laeta nuntia et quae ipsi praeoptabant gratanter suscipiunt deque futuris commodis animos attollunt. Tunc
Langobardi sedes proprias, hoc est Pannoniam, amicis suis Hunnis contribuunt, eo scilicet ordine, ut, si quo
tempore Langobardis necesse esset reverti, sua rursus arva repeterent. Igitur Langobardi, relicta Pannonia, cum
uxoribus et natis omnibus et suppellectile Italiam properant possessuri. Habitavere autem in Pannonia annis
quadraginta duobus. De qua egressi sunt mense April., per indictionem primam, alio quidem die post sanctum
pascha, cuius festivìtas eo anno iuxta calculi rationem in ipsis Kalendis Aprilibus fuit, cum iam a Domini
incarnatione anni quingenti sexaginta et octo essent evoluti. Post hoc dominantes Italiam, Beneventum
[properantes] introeunt ad habitandum. Horum autem princeps militie celestis exercitus Michahel extitit
archangelus; Neapolites ad fidem Christi perducti; Alzechus Vulgar suis cum hominibus ad habitandum
suscipitur. Grecorum Romanorumque Langobardi gentes superantes, totam simul Beneventi possiderunt patriam.
1

