iniit fugam; quos persequentes Saraceni illorumque omnia capientes, tandem ad Sanctum devenerunt Andream,
cuiusque cellam igne cremaverunt. Quique dum pervenissent ad cellam praesulis beatissimi Apolinaris
cognomento Albianum, e vicino sanctum beatissimi confessoris Christi conspexerunt montem; quo ilico pergere
satagebant, sed tardior quippe eos transire hora vitabat. Igitur tanta tunc et caeli serenitas et terrae siccitas, ut
flubium pede quisque volens pertransire posset. Beatissimi vero Benedicti patris monachi tam vicinam sibi
mortem cernentes, protinus vicissim pacem dederunt, obsecrantes misericordem Dominum, ut illorum propitius
in pace animas susciperet, quas in velocitatem mortis continuo expectabant migrare. Ilico universi nudis plantis
et cinere sperso capite cum laetaniis ad patronem suum se contulerunt Benedictum beatum. Dum nimius esset
pavor et formidolosa expectatio et copiosa fieret ad omnipotentem Dominum exoratio, per visum Bassacio patri
paruit praedecessor eius Apollinarius abbas: 'Quid', inquiens, ‘habetis? Quare moerorem patimini’? Et Bassacius
ad hec: ‘Imminet, imquam, mors, pater, et non verendum'? 'Nolite', inquid, ait, ‘timere’; Benedictus pius pater
vestram obtinuit salutem. Deprecamini igitur sedule Deum cum laetanus et missarum sollemniis; Dominus cito
exaudiat voces clamantium ad se; denique et nos vobiscum in ecclesiis stantes, caelorum cum civibus
communiter pro vobis Iesum Christum dominum exorare non desistimus'. Cumque a somno surrexisset Bassaciu
pastor et hoc fratribus indicassed, in commune omnes exelsa voce Deum benedixerunt, qui salvat misericorditer
sperantes in se. Tum subito inmanis facta est pluvia, coruscationes et tonitrua tam vehementia, ita siquidem ut
etiam Carnellus fluvius ultra terminos excrescens redundaret; et quem pridie adversarii transire poterant pede,
sequenti videlicet die, divina cohereiti repulsione, neque ripam attingere valebant fluvii. Nitebantur quolibet
fluvium transmeare modo, sed dum nullus adesset eis ad coenovium transmeandi aditus, sicut est illorum dira
barbaries, digitos corrodentes manuum fremebantque seu stridebant dentibus, huc illucque furibundi
discurrentes. Et ut non habesset illorum assuetus facinus, cellas beatissimorum martirum Stephani seu Georgeii
igne cremaverunt, et per Duos Leones ad castra remearunt. Post dies aliquot suos subnervantes equos, navigare
ceperunt. Qui dum proprius suae adessent provincie, ita ut etiam iam vicinos cernerent montes, nautico plausu
laudem suo more dederunt. Mox inter eos una paruit navicula, quae duos ferebat homines, unius velut speciem
clerici, alterius ut monachi habitu habentes. Qui dixerunt ad eos: 'Unde venitis, vel quo itis'? At illi responderunt
dicentes: 'A Petro revertimur; Roma omne illius devastabimus oratorium, populum cum regione depraedata;
Francos superabimus cellasque

p 473
Benedicti igne cremavimus. Et vos', inquiunt, 'quinam estis'? Aiunt illi: Qui nos quoque sumus, modo visuri
eritis'. Ilico facta est tempestas valida et procella vehemens; omnes igitur naves confractae sunt cunctique
adversarii peremti nullus umquam ex eis penitus remansit, qui ceteris talia nuntiaret. Sequenti itaque tempore
Leo venerabilis papa oratorium ambiens beati Petri muris firmissimis et excelsis, ne umquam talis Romae
ulterius aliquando ebentus eveniret.
7. Per idem tempus Siconolfus princeps pro Spanis tribuendum de beatissimi Benedicti coenobio thesaurum
abstulit perplurimum. Siquidem vice prima baziam argenteam, vaucas par 1, in gemmis et smaragdis spora par 1
saricamque sericam de silforis cum auro et gemmis. In alia igitur vice centum triginta in vasis auro libras. Tertia
itaque vice trecenti sexaginta quinque argento libras et tredecim milia solidos auro figuratos. Quarta videlicet
vice vatias duos pensantes libras triginta et fundatos duplices septem. Quinta nichilhominus vice matiatos solidos
ae praedolatos quattuordecim abstulit milia. Et post hec in agrifis batiam unam et scaptonem 1,
Constantinopolitano deaurate fabrofacte vasa opere. Porro insequenti vice sexta per Landonem comitem et
Aldemarium gastaldeum vim ex coenobio sustulit isdem Siconolfus praedolati solidos duo milia et sui principis
coronam Siconis genitorisque de auro ac gemmis smaragdinis ornatam. Et hoc neque sibi profuit, animamque
iugulavit suam; sed neque quod fallere monachos promittendo nisus est, ei neque profuit nichilomimus seu
patriae; sed videlicet abhinc nullum ei amplius evenit triumphum victoriae. His diebus inter utrosque principes
factum est in Cancellos bellum perexecrabilem. Aliquantis interim elapsis temporibus, Massar dux Benevento
residens in auxilium Radelchisi principis, beatissimae Dei genitricis in Cingla Mariae monasterium devastabit
castellumque postmodum Sancti qui cognominatur Viti coepit. Telesinium possidens castrum, Sitim humiliabit
totamque devastabit Apuliam et caetera nichilominus loca. Quandoque pervenit secus almi Benedicti
monasterium. Cuius adeo ita divinitus mens immutata est, et, dum unus eius canis vellet in pratis unam
comprehendere aucam, per semed ipsum eum flagello concurrit et eadem de ore captoris expulit abem. Cumque
ante ianuas assisteret monasterii, protinus portas claudere iussit, ne subsequentes introire magaritae
praesumerent. His expositis, pertransiit Aquinum ac depraedavit Arcem vicinaque loca; Novembrio autem mense
post dies octo reversus est Beneventum.
4

