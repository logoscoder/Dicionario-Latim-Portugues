p. 488
Radelchis sedit ann. 14. Huius temporibus divisum est principatum Beneventanum inter Siconolfum et ipsum.
Radelgarius, filius eius, sedit ann. 9, mens. 3.
Adelchis, frater eius, sedit ann. 24, mens. 5.
Gaideris, filius supradicti Radelgarii, sedit ann. 2, mens. 6, d. 19.
Radelchis, filius supradicti Adelchis, sedit ann. 3, mens. 8, diebus 21.
Aio, frater eiusdem Radelchis, sedit ann. 6.
Ursus, filius predicti Aionis, puer decennis, sedit anno 1.
Cuius tempore Sybbaticius stratigos cum valida manu Grecorum venit Beneventum tertio ldus Iulii, obseditque
eam usque quintum decimum Kalend. Novembriarum diem; quos benigne paciscens, in eam ipse ingressus est
eodem die; completis trecentis triginta annis et aliquot mensibus a Zottone primo duce Beneventi, quibus
Langobardi primatum tenuere Beneventanae provinciae.
Tribus denique annis novemque mensibus et diebus biginti dominatio Grecorun tenuit Beneventum Samniique
provinciam.
Postea vero [Liudo marchio], ann. 1 et mensibus octo expletis, postquam Greci Benevento fuerant expulsi, in
eadem ingressa est pridie Kalend. Aprilis [14 indict.] et [postea imperatrix, mulier supradicti marchionis]
nominatum Radelchis, fratrem suum, Beneventano principatui restituit, qui fere duodecim annis ab eo fuerat
expulsus; et postea sedit annos 2 et [medium]; ind. erat 15.
Domnus Atenolfus sedit annos 2, mens..., indict. 13.
Domnus Landolfus et domnus Atenolfus, frater eius, filii supradicti Atenolfi, sedit annis 10.
[Arechis sedit ann. 29, mens. 6. Iste primus appellatus est princeps, et fecit duo palatia, unum in Benevento et
alium in Salerno. Et, ut refert Archempertus grammaticus in historia quam de Langobardorum gente composuit,
quia iste iam supradictus Arechis infra moenia Beneventi templum Domino opulentissimum ac decentissimum
condidit quod Greco vocabulo AGHAN CUlÔÅÜHAN, id est sanctam sapientiam, nominavit; ditatumque
amplissimis prediis et variis opibus, sanctimonialium cenobium statuens, idque sub iure beati Benedicti tradidit
in perpetuum permanendum. Pari etiam modo in territorio Alifano predictus Deo amabilis vir ecclesiam in
honore domini Salvatoris construxit, puellare coenobium instituit atque dicioni sanctissimi Vincentii martyris
subdidit.
[Primo anno principatus Grimoaldi, qui post Arechis principem extitit princeps, venit Carolus rex Beneventum.
Et a tempore eiusdem Carolis usque ad tertium decimum annum principatus domni Landolfi principis sunt anni
142, temporibus Adriani papae, qui fuit successor Stefani papae quinti (?)].

23

