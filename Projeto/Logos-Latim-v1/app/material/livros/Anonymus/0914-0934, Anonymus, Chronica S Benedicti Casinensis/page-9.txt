'Caeca prophanatas coleret dum turba figuras
Et manibus factos crederet esse deos'.
Requirantur alibi.
Certum est, hunc egregium patrem vocatum caelitus ob hoc ad hunc fertilem locum et cui opima vallis subiacet
advenisse, ut hic multorum monachorum, sicut et nunc, Deo presule, facta est congregatio fieret, ut scriptum est:
Quos Pater omnipotens hic mundi a finibus unum
Esse dedit, plures diverso germine ductos.
Coenobium vero beati Benedicti patris, quod in Casini vertice situm fuerat quodque postea rursum ab
edificantibus castrum Eublogimonopolis, id est Benedicti civitas a Langobardis noctu invaditur. Qui universa
diripientes, nec unum ex monachis tenere potuerunt, ut prophetia venerabilis patris Benedicti, quam longe ante
praeviderat, impleretur, qua dixit: 'Vix optinui apud Deum omnipotentem ut ex hoc loco animae mihi
cederentur'. Fugientes quoque ex eodem loco monachi Romam petierunt, secum codicem sanctae regulae quam
prephatus pater composuerat, necnon pondus panis et mensuram vini et quicquid ex supellectili subripere
poterant deferentes. Siquidem post beatum Benedictum Constantinus, post hunc Simplicius post quem Vitalis, ad
estremum autem Bonitus congregationem ipsam facit; sub quo haec destructio facta est.
21. Exordium de monasterio almi Benedicti patris.
Ut Deus omnipotens electorum monachorum sub beati Benedicti institutionem augeret numerus, principium
occasionis extitit, ut Petronax, cives Brexianae urbis, divino amore compunctus, Romam venisset. Hortatuque
tunc Gregorii apostolicae sedis papae hoc Casinum castrum petiit, atque ad sacrum corpus beati patris Benedicti
perveniens, ubi cum aliquibus simplicibus viris iam residentibus habitare coepit. Qui eundem venerabilem virum
Petronacem sibi seniorem statuerunt. Hinc non post multum tempus, cooperante divina misericordia et
suffragantibus meritis almi Benedicti patris, iamque evolutis fere centum et decem annis, ex quo locus ille
habitatione hominum destitutus erat, multorum ibi monachorum, nobilium et mediocrium, ad se concurrentium
pater effectus, sub sanctae regulae iugo et beati Benedicti institutione, reparatis habitaculis, vivere coepit atque
hoc coenobium in statum quo nunc cernitur erexit. Huic venerabili viro Petronacio in sequenti tempore
sacerdotum praecipuus et Deo dilectus pontifex Zacharias plura contulit adiutoria, libros scilicet sanctae
scripturae et alia quaeque ad utilitatem monasterii pertinentia; insuper regulam, quam beatus pater Benedictus
suis sanctis manibus conscripsit, paterna pietate concessit.
Gisolfus quoque Beneventanorum dux a Suram Romanorum civitatem, Arpinam, Atinen atque Arcem pari modo
oppida cepit. Qui Gisulfus tempore Iohannis papae sua omni cum virtute Campaniam venit, incendia et
depredationes faciens, multos cepit captivos. Et usque in locum qui Horrea dicitur perveniens, castrametatus est,
nullusque ei resistere potuit. Ad hunc pontifex missis sacerdotibus cum apostolicis donariis, universos captivos
de eorum

p. 480
manibus redemit, ipsumque ducem suo cum exercitu ad propria repedare fecit. Cuius uxor, Scauniperga nomine,
in urbe Casinatium in idolorum templo beati apostolorum principis Petri honore beataeque scilicet gloriosae
semper virginis Mariae necnon et Michahelis argangeli altaria statuens, igonas et ministeria vel ceteris ac optimis
muneribus illustrans, et devota mente succedue memoranda reliquid. In eiusdem vero urbis arcem quo Mello
dicitur, ubi decenter beati corpus Benedicti humatum est, isdem Gisulfus armipotens dux cum conscendisset,
tum divino tactus amore, beato patri Benedicto cuncta in circuitu montana et planiora conferens, et fixis donariis
posteris habenda imperpetuum concessit. Sed propter hostium irruptionem marchas tantum ad incolarum
tutamina dimisit; caeterum ob laborum suffragia exercendum vicinis precepit, tam in seminibus quam messium
tempora monachis oboedituros.
22. Libet a breviter, ut ex maiorum dictis reppertum est, med ixisse sufficiat; nunc vero cursim iterandum est
huius nostrae cronice succinctio, ut lector facile agnoscere queat, quae tempora vel quis princeps huius patriae
9

