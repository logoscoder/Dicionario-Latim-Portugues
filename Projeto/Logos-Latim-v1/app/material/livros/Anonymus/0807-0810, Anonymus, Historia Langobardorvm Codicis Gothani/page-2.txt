uxorem filiam regi herolorum nomine silenga; de qua habuit nomine walterenem. Et mortuus est wacho, et
regnavit filius ipsius nomine walteri annis VII. Fargaetum: isti omnes adelingi fuerunt.
[5.] Et post waltarene regnavit audoin. Mater autem audoin nomine menia uxor fuit pissae regis. Audoin ex
genere fuit gausus. Ipse adduxit langobardos in pannoniam, et mortuus est audoin in pannonia. Et regnavit
albuin, filius eius, pro eo; cui mater fuit rodelenda. Eo tempore pugnavit albuin cum rege gebedorum nomine
cunimundo; et occidit eum albuin in ipsa pugna; et debellati sunt gebeti validissime vehemenTunc tulit albuin
rex uxorem nomine rosemoniam, filiam chunimundi, quem ipse teriderat; et ipse praedaverat. Ante habuit
mulierem nomine ludusenda, quae fuit filia flothari regis francorum; de qua habuit filiam nomine albsuinda. Iste
albuin movit et adduxit langobardos in italia, invitatus ad narside proconsule et praeside italiae, qui minas suffiae
reginae erat perterritus. Eo tempore cum exire coeperunt langobardi a pannonia, tunc fecerunt pactum et foedus
amiciciae abari cum ipsis langobardis, et cartam conscriptionis, ut usque ad annos ducentos, si eorum oporte
esset pannoniam requirere, sine omnia bella certaminis ad eorum partem ipsam terram relaxarent. Et in italiam,
in quam ipsi perrexerant, usque ad plenos ducentos annos in eorum auxilium essent parati. Et movisse albuin rex
langobardorum de pannonia exercitu suo valde copiosum mense aprile in pascha, indictione prima; secunda vero
indictione incipiente coeperunt predare finem italiae, tercia autem factus est dominus italiae. Nam narsis
proconsul italiae, si quid eorum promiserat, relinquens italiam, ad spaniarum provinciam est reversus. Tunc
papiae cives et mediolanum metropolim cum reliquae aliae civitates italiorum, videntes se vacuae, sicut a deo
fuerat praedestinatum, colla sua ipsius albuin regi subicierunt. Et cum regnasset albuin in italia annos tres et
menses sex, malo inito contra eum consilio per rosemoniam uxorem et consilio peredei cubicularii sui ab
elmechis spatario suo occisus est in verona civitate. Et volebat helmechis regnare, et non potuit propter metum
langobardorum et necem albuini. Tunc mandavit rosemonia festinanter longino praefecto militi ravenensi, ut eam
in fugam susciperet ad ravennam. Ut autem audivit longinus haec verba, misit movere angareas, et tulerunt
rosemoniam et alsuendam, filiam albuin regis, et omnem thesaurum langobardorum secum duxerunt et
helmechis. Unde plures annos scisma et bella inter langobardos et romanos fuerunt. Tunc, ut per fimeneum
primum exordium accidit mala suasio peccati, inde usque ad praesentem diem feminalis tenet consuetudo
peccandi, suasit ipsa rosemonia longino militi, sicut prius ab elmechis, ut et ipsa occideret helmechis et longino
esset uxor. Inito isto consilio, temperavit venenum rosemonia et dedit helmechis. Cumque gustasset, intellexit,
quod malignum biberat; praecepit, ut et ipsa rosemonia cum eo biberit invita; et mortui sunt ambo. Tunc
longinus praefectus tulit omnes thesauros langobardorum, et albsuenda, filia albuin regis, iussit ponere in naves,
et transmisit eam constantinopolim ad imperatorem suum.
[6.] Eo tempore levaverunt langobardi sibi regem nomine cleps de genere peleos; et regnavit annos duos et
menses sex, et mortuus est. Et iudicaverunt iudices langobardorum sine rege italiam annos XII. Post haec
levaverunt sibi regem nomine autarenem, filium cleffonis; et accepit autaren uxorem nomine teodelenda, filia
garibaldi et walderadae. Et venit cum teodelenda frater eius nomine gundwald, et ordinavit eum authari rex
ducem in civitatem austinse. Et regnavit annis septem, et mortuus est. Et venit agilwald dux turigorum de taurini,
et iunxit teodelindae reginae, et factus est rex langobardorum, et occidit tres duces rebellos suos, zangrulf de
verona, mimolfo de insula sancti juli, et gaidulfo de bergamo, et alios plures rebellos suos. Et genuit aioald rex
de teodelinda filia nomine gudeberga et filio nomine adelwald. Et regnavit agilwaldo annos XX et V; adelwald,
filius eius, regnavit annos decem. Arioaldus regnavit annos decem.
[7.] Rothari regnavit annos sedecim; per quem leges et iusticiam langobardis est inchoata; et per conscriptionem
primis iudices percurrerunt; nam antea per cadarfada et arbitrio seu ritus fierunt causationes. Istius rothari regis
temporibus ortum est lumen in tenebris; per quem supradicti langobardi ad cannonicam tenderunt certamina, et
sacerdotum facti sunt adiutores.
[8.] Rodoald regnavit menses sex. Aribertus regnavit annis IX. Grimwald regnavit annos IX. Berthari regnavit
annis X et VII. Cunibert regnavit annis XIII. Liupert regnavit annos duos. Aribert regnavit annos XII. Ansprado
regnavit menses tres. Liutprando regnavit annos XXXI et menses VII. Hildeprand regnavit menses VII. Ratgis
regnavit annos IV et menses IX. Aistulfus regnavit annos VII. Desiderius cum filio suo adelchis regnaverunt
annos decem et VII et menses tres.
[9.] Hic finitum est regnum langobardorum, et incoavit regnum italiae per gloriosissimum carolum regem
francorum; qui adiutor et defensator domni petri principis apostolorum ab italia perrexerat eius iusticiam
requirendum. Nam nulli lucri cupiditas peragrare, sed bono pius et misericors factus est adiuvator; et sicut
poterat omnia demollire, factus est clemens indultor. Et paternae patriae leges langobardis misertus concessit, et
suas, ut voluit, quae necessaria erant langobardis, adiunxit; et innumerabilibus viris, qui eidem culparunt
incessanter, culpas dimisit. Pro quod illi omnipotens deus centies multiplicavit ubertates. Postquam italiam
coepit, spaniam suos terminos posuit; deinde saxoniam perdomuit; post bavariam dominator existet, et super
innumerabiles gentes eius timor irruit. Ad ultimum vero, ut dignus fuit imperii honor , adeptus est coronam
imperii, dignitates romanae potestatis accepit, factus est domni petri apostoli subditissimus filius, et eius
facultates ab inimicis defensabat. Post haec autem omnia regnum italiae tradidit magno et glorioso filio suo
domno pippino magno regi, et sicut omnipotens deus patris concessit fortitudinis gratiam, ita et in filio
habundavit; per quem tratia provincia una cum abaris ad francorum servitutem est redacta. Illi qui ab inicio
2

