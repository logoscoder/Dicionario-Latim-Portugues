0807-0810- Anonymus - Historia Langobardorvm Codicis Gothani
Historia Langobardorum codicis Gothani
(ed. Georg Waitz, MGH SS rerum Langobardicarum, Hannover 1878) 5-11.
DIE HISTORIA LANGOBARDORUM codicis Gothani ist eine stark überarbeitete Fassung der Origo gentis
Langobardorum und ist unter König Pippin, dem Sohn Karls des Großen, zwischen 807 und 810 in Norditalien
entstanden. Sie ist im Codex Gothanus 84 (fol. 336v-338v) überliefert, der auf die Leges-Sammlung des Lupus
von Ferrières zurückgeht. In diesem Text wird der langobardischen Herkunft eine heilsgeschichtliche Bedeutung
gegeben, aber auch die karolingische Herrschaft über Italien als gottgewollt dargestellt.
Literatur:
Ludwig Bethmann, Die Geschichtschreibung der Langobarden, in: Archiv der Gesellschaft für ältere deutsche
Geschichtskunde 10 (1851), hier: 360-365.
INCIPIT HISTORIA LANGOBARDORUM
[1.] Asserunt antiqui parentes langobardorum, per gambaram parentem suam pro quid exitus aut movicio seu
visitatio eorum fuisset, deinter serpentibus parentes eorum breviati exissent, sanguinea et aspera progenies, et
sine lege. In terra italiae adventantes, fluentem lac et mel, et quod amplius est, salutem invenerunt baptismatis, et
vestigia sanctae trinitatis recipientes, inter numerum bonorum effecti sunt. In illis impletum est: "Non inputatur
peccatum, cum lex non esset". Primis lupi rapaces, postea agni inter dominicum gregem pascentes; proinde tanta
laus et gratia referenda est deo, qui illos de stercore inter iustorum numerum collocavit, nisi davitica impleta
prophetia: "Et de stercore eriens pauperem, sedere facit eum cum principibus populi sui". Sic suprascripta
gambara cum eisdem movita adserebat, non ut prophetaret quae nesciebat, sed phitonissa inter sibillae
cognomina, dicens, eo quod ille superna visitatione movissent, ut de spina rosa efficetur, nesciens in qualia, nisi
divinandum perspicerit. Moviti itaque non ex necessitate aut duricia cordis aut parentum oppressione, sed ut ex
alto salutem consequeretur, asserit exituros. Mirumque est omnibus et inauditum, videre, ubi non fuit meritum
parentum, talis salus refulgere, qui deinter mucrones spinarum odoramenta aeclesiarum inventi sunt; sicut ipse
misericors filius dei antea praedixerat: "Non veni vocare iustos, sed peccatores". Isti fuerunt, unde ipse salvator
ad iudaeos in proverbiis dicens: "Habeo alias oves, quae non sunt ex hoc ovili; et illas me oportet adduci ad
aquam vivam poscendam".
[2.] Hic incipiens originem et nationem seu parentelam langobardorum, exitus et conversationem eorum, bella et
vastationes quae fecerunt reges eorum, et patrias quas vastarunt. Vindilicus dicitur amnis ab extremis galliae
finibus; iuxta eundem fluvio primis habitatio et proprietas eorum fuit. Primis winili proprio nomine seu et
parentela; nam, ut asserit hieronimus, postea ad vulgorum vocem langobardi nomen mutati sunt pro eo ad barba
prolixa et numquam tonsa. Hic supradictus ligurius fluvius albiae fluvii canalis inundans, et nomen finitur.
Postquam de eadem ripa, ut supra dictum est, langobardi exierunt, sic scatenauge albiae fluvi ripa primis novam
habitationem posuerunt; sic deinde certantes saxoniae patria attigerunt, locus ubi patespruna cognominantur; ubi
sicut nostri antiqui patres longo tempore asserunt habitasse, et in multis partibus bella et pericula generarunt.
Ibique primis regem levaverunt nomine agelmund. Cum ipso de hoc loco in antea patrias ad suam partem
expugnare coeperunt; unde in beovinidis aciem et clauses seu tuba clangencium ad suam proprietatem
perduxerunt; unde usque hodie praesentem diem wachoni regi eorum domus et habitatio apparet signa. Deinde
meliorem ubertatis patriae requirentes, ad traciam provinciam transierunt, in pannoniae urbis patriam suam
hereditatem afflixerunt, unde cum abaris reluctantes seu bella plurima ardentissimo animo ipsam pannoniam
expugnaverunt; et abari cum illis foedus amiciciae emiserunt, et XX et duo annos ibi habitare perhibetur. [3.] Illo
vero tempore exivit rex odoacer de ravenna cum exercitu alanorum, et venit in rudilanda, et pugnavit cum rugiis,
et occidit fewane rege rugorum, et secum multos captivos in italia adduxerunt. Tunc exierunt langobardi de
pannonia, et venerunt habitaverunt in rudilanda annos plurimos, et ad suam dogmam perduxerunt. Ante etronem
regnavit godoin; post peronem tenuit principatum langobardorum claffo.
[4.] Et post claffonem regnavit tatto. Eo tempore redierunt langobardi in campis filda. Fecerunt ibi annos tres. Et
post haec pugnavit tatto cum rodulfo rege herolorum, et occidit eum, et tulit bandonem ipsius, et populum ipsius
in fugam misit. Ibi praedavit omnia bona eorum. Postea heroli regem non habuerunt. Deinde occidit wacho,
filius unichis, tattone rege barbane suo cum vinsilane; et regnavit wacho, et expugnavit heldechis, filio tattoni; et
fugit heldechis ad gibidos, et ibi mortuus est iniuriam vindicandum. Gibites scandalum commiserunt eum
langobardis. Eo tempore inclinavit wacho suavus sub regno langobardorum. Wacho habuit uxores tres:
ranigunda, filia pisen regi turingorum; et post ipsam accepit uxorem nomine austrecusa, filia gibedorum. Et
habuit wacho ex eis filias duas, nomine wisicharda, quam tradidit in matrimonio teodeperto regi francorum;
nomine secundae walderata, quam habuit uxorem chusubald rex francorum. Postea accepit wacho terciam
1

