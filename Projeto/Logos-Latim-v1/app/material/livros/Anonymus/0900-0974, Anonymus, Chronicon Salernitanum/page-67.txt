et consilium dederunt, ut sollerter invigilent et strenue nimirum
decertent.
117. Hiis ita gestis, Capuanus presul Landolfus per semet
ipsum Papiam pergens, quatenus imperatorem Lodoguicum
suppliciter exoraret, ut patrie perdite subveniret. Sed ut talia
perficere mallet, ut mox est Galli, ipse cum suo exercitu in suis
prediis repperit, statimque suum adventum misit denique intimandum.
At ille solita clemencia non negavit, honorifice ante
suum optutum venire iussit; cumque a longe, ubi ipse augustus
in trono aureo residebat, et secus ipsum similiter sua coniuge
residebat, et hinc inde optimates sistebant, advenisset, honesta
voce predixit: » Aspice domine de sede sancta tua, et cogita de
nobis! » Et inter verba immensas lacrimas fundebat, et se in
faciem stravit. At ille imperator clementissimus ilico suos proceres
illuc misit, eumque a terra levaverunt, et cum magno honore
ad ipsum augustum perduxerunt. Imperator eum seriatim percontavit:
» Pro qua re presidium a nostra mansuetudine poscitis,
quando nuper perfidi Beneventani me meamque coniugem turpiter
comprehenderunt necnon et in carcerem vinxerunt? » Cui
presul: » Audi me, benignissime imperator. Rex omnium rerum
propter nos in hunc per uterum Virginis venit mundum, ut qui
erabamus sub nodo peccati absolvere; nam et pro crucifigentibus
se oravit, addens hoc: » Pater ignosce illis, non enim sciunt
quid faciunt. » Et nisi ipse misericors non orasset, nequaquam
ad Petri verbum una die tria milia aliaque die quinque milia,
postea multa milia ex Iudeis, qui Dominum comprehenderant,
crediderant. Ipse etenim dixit: » Nemo venit ad patrem nisi per
me » et paulo post adiecit: »Ego sum via. » Nemo potest gaudia
patrie celestis anelare, nisi si Christum, qui est via, imitat: et vos,
quamvis honorem terrenum gestetis, mortales homines estis.
Quapropter Redemptorem imitate, atque Agarenos Deo previo

p.130
debellate, ut (sicut) fideles suos ab oppresione humana eripieritis,
ipse vos ab invisibilibus hostibus potenter liberet atque inter
sanctorum agmina copulet. » Cum hec et hiis similia promeret,
ut mos est feminarum sepe adversa diceret, sic uxor prefati
augusti temptavit dicere; sed vir suus illius verba omnimodis
addicabat, et flebat, et statim omnes suos proceres vocari iussit,
et in verbis talia promit: » Omnes parati estote, quatenus Agarenos
de finibus Italie exturbemus! » Vinum, ut illorum mos est,
ascire fecit. Cumque pincerna imperatoris cum aureo poculum
vinum dedisset, exiguum exinde sumpsit, statim pincerne poculum
reddere voluit. Imperator adiecit: » Vestro famulo poculum
reddite, sciatque vobis donatum. » At ille capite inclinato resalutavit
eum.
Die vero altera presuli iam dicti tribuit comeatum, eique
promisit, ut non multo post illum subsequeretur. At ille vale
dicens, arvam suam cum gaudio repedavit. Imperator predictus,
collecta multitudine, Campanie finibus venit, et locum qui
Patenara dicitur adiit; quo ad eum legati de diversis urbibus venerunt,
inter quos Landolfus iam dictus presul et nepotes sui ex diverso venerunt.
Illico venerunt, omnes suos proceres. sibi sistere iussit, et tunc
promsit talia dicta: » Consilium unanimiter faciamus, quatenus
catervam Hismaelitum Deo previo acterimus. » Et vehementer
indagavit, quot numero essent; at presul: » Quinque milia sunt
super Capuam. » Idem imperator: » Estimo quia plus. » Ad hec
67

