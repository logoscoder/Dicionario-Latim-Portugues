facio, vel quietum et suave facio, mitigo, plago, propicium
facto. - Credo equidem, quia peritis sufficit testimonia ab
imperito prolata; nunc vero quo omisimus, iterum arcius indagemus.
176. Habebat plane nefandus ipse Landulfus quatuor filios,
Landenulfus, Landulfus, Indulfus et Guaimarius. Ipse Landenulfus
habuit unum claucosum oculum; disponsavit puellam quedam,
Tasselgardi filiam. Dum illuc civitatem Tranam cum non
paucis nobilibus, ut eam Salernum cum magno tripudio perduceret,
perrexisset, in itinere eum videlicet (invasit) febris,
qui mox correctus acrique cepit ardore fatigari, Deique nutu in Consena
civitate est nimirum extinctus. Gaudium plane est versus in
luctus, ipsamque puellam quamvis corrupta [cor] cum suis
hominibus suas repedant fines, eiusque cadaver per iussionem
iam dicti principis Salernum deducunt. Dum iste Landenulfus
obisset, statim ipse princeps ad se accersiri iussit callidus ille
Landulfus, qui fuerat Neapolim, derelictus, eique Laurim castellum
ad optinendum dedit, quod suus extinctus germanus tenuerat,
atque cum domo sua et ipse Salernum venit. Indolfi Sarnum,
Guaimari Marsicum, pene omnia fiscalia eorum dicioni tradebat;
omnis Salernitanus populus necnon et sullimes valde exinde
fremebant. At ille nefandus Landulfus una cum suis callidissimis
filiis Salernitanos, quibus se credere poterant, pro principi sueque
coniugi interitu copiosa premia condonabat, et hac illac proinde
clam pergebat et sermocinabant, necnon sacramenta exinde
recipiebant, quatenus Salernum principatum invaderent, ipsum
que Indolfum principem constituerent; et si quislibet ipsi benignissimo

p.180
principi sueque dilectissime coniugi predictam rem intimasset,
minime dictis illius credebat.
177. Factum est autem eo tempore, ut sepedictus Pandulfus
cum multitudine Spolictini necnon et suumque populum Neapolim
adisset, et eam undique variis casibus cruciasset, et omnimodis
nitebat, quatenus predicti principis Gisulfi terram invaderent.
Set dum ipsi sagacissimo principi fuisset cognitum, repente
multitudinem hostium congregare iussit, moxque locum ubi
Flumicellus dicitur misit; caveisque sunt ibidem antiquitus facte,
et est tutissimum locum. Dum illuc validissimum suum exercitum
pergeret, atque forti animo ad bellum esset paratus, audito hoc,
Pandulfus et qui erant cum eo minime Salernitanorum adiunt
fines. Set dum Salernitani non paucis diebus illic mansissent,
consilium pessimum nefandus Landulfi filius una cum Maraldi
filius Riso et cum Romualt, filius Teurici, illuc inierunt, quatenus,
ut prediximus, Salernitanum principatum invaderent.
178. Cumque omnes per iussionem iam dicti principis in
suis edibus remeassent, atque funditus locum illum liquissent,
in magnaque pace degerent et ex omni parte in circuitum tranquillitatem
haberent, surrexit contra eundem principem filius iniquitatis cum
suisque filiis, ut prediximus, Landulfus nomine, per quem in
principatum Salernitanum, perturbata pace, maxime populorum
facte sunt strages; et Risum et Romualt una cum suis eos omnimodis
adortabant, quatenus facinus adipiscere valerent; et non
tantum ipsis, verum eciam aliis in nefanda re adnectebant.
179. Cumque per multos dies exinde satagerent, atque quibus
100

