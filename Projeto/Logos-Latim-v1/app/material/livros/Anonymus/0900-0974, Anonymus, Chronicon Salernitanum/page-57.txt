calumpniari poteris et Samuel, quod spreto Saule, quem ipse
unxerat, David in regem ungere non renuerit. Verum super hoc
si est qui summo pontifici saltem unum faciat muttum, congruo
profecto illius non carebit responso; set interim si paginas revolvas
Grecorum annalium, et que discrimina tam ab alienis per
vos nequaquam defendis quam a vestratibus pontifices Romani
pertulerunt, perscruteris, profecto invenies, unde illos iuste non
valeas redarguere. Verum hec illi que extrinsecus agebantur facile
parvi penderunt, nisi et intrinsecus per diversas hereses perimere
conancium molimina deprehenderunt. Unde merito apostatis
desertis - que enim communicacio Christi et Belial? – adheserunt
genti adherenti Deo et ipsius regni fructus facienti; quoniam
non est personarum acceptor Deus, sed ut eximius apostolorum
[apostolorum] innuit: » In omni gente qui timet eum acceptus est illi. »
Ergo cum ita sit, cur nos satagis reprehendere, quoniam
ex Francis oriundi Romani moderamur habenas imperii, cum
in omni gente qui timet Deum acceptus sit illi? Et certe Theodosius
maior et filii eius, Arcadius et Honorius, atque Theodosius
minor, Arcadii filius, ex Hispanis ad imperii Romani culmen
assumpti sunt, nec tamen invenimus, quod aliqui clamaverint
vel reprehenderint, quod non Romanus sed Inspanus existeret,
vel restiterint aut prohibuerint filios eius in loco patris et honore
succedere, quemadmodum, ut cum pace tua dicamus, nunc tua
conari videtur diligenda fraternitas et sustinenda dileccio, quasi
gens Francorum non pertineat ad hereditatem, de qua Pater ad
Filium loquitur: » Postula, inquiens, a me, et dabo tibi gentes
hereditatem tuam » et cetera, et alibi: » Glorificantes me glorificabo, »
et alia innumerabilia.
Ergo, frater karissime, desine in hoc contenciosius agere,
desine adolatoribus quibusque tandem aures tue puritatis inflectere.
Denique gens Francorum multos et fecundissimos Domino
fructus attulit, non solum cito credendo, verum eciam nonnullos
alios salutifere convertendo. Unde vobis a Domino iure predictum

p.114
est: » Auferetur a vobis regnum Dei, et dabitur genti facienti
fructus eius. » Sicut ergo potuit Deus de lapidibus suscitare filios
Abrahe, ita potuit de Francorum duricia Romani suscitare
successores imperii; et sicut si Christi sumus, secundum apostolum
Abrahe semen existimus, ita si sumus Christi, omnia possumus
per gratiam ipsius, que possunt illi qui videntur existere
Christi; et sicut nos per fidem Christi Habrahe semen existimus,
Iudeique propter perfidiam Abrahe filii esse desierunt, ita quoque
nobis propter bonam opinionem, orthodosiam, regimen imperii
Romani supsceptum, Greci propter kacodosiam, id est malam
opinionem, Romanorum imperatores existere cessaverunt, deserentes
videlicet non solum urbem et sedes imperii, set et gentem
Romanam et ipsam quoque linguam penitus amictentes, atque
ad aliam urbem sedem gentem et linguam per omnia transmigrantes.
Sed ne, frater desiderabilis, tristitia cor tuum repleat, audi
sequentia quia: » Non repulit Deus plebem suam quam prescivit. »
Dico ergo: numquid sic offenderunt, ut caderent? Absit. Sed
illorum delicto honor noster et diminucio ipsorum plenitudo
nostra effecta est. Cum enim fracti sunt rami, nos inserti sumus
in illis, cum oleastri quidem ammodo fuissemus, et socii radicorum
et pinguedinum olive sumus effecti. Dicimus ergo: fracti
sunt rami, ut nos insereremur; bene; non enim nisi propter
credulitatem non rectam fracti sunt, nos autem fide stamus. Qui
57

