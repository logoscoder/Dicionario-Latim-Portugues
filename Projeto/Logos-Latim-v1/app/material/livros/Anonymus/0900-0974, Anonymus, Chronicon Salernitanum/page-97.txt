vero statim equum ascendit, ut cum Grecis certamen iniret; sed
nichil ei profuit, quia iam suis dispersi erant et huc atque illuc
vagabantur incerti. Dum vero Paldulfus plurimi ex Greci sauciaret
et iam fexus esset, super eum quidam Grecus cum magna virtute
venit fortique ictu percussit, eumque de equo in quo residebat
deiecit, quia iam arma confracta habebat; sic super eum
irruerunt eumque comprehenderunt, atque ad suum patricium
perduxerunt; et non paucis ex suis vulnerati, aliquanti comprehensi,
exiguis ex eis extincti, reliqui quamvis confusi suas
veniunt fines.
172. Princeps sepedictus Gisulfus illuc Landonem castaldeum
in suffragium misit, quatenus cum suis eum nullo modo relinquerent;
et dum illuc gradere festinaret, subito ei in itinere

p.175
nuncius venit, qui ei omnia intimavit. At ille quamvis cum merore
Salernum remeavit.
Ille patricius, Eugenius nomine, Constantinopolim Paldulfus
cum suis militibus misit, et ille cum multitudine hostium Beneventi
fines invadunt; Avellino oppido adiunt, et illorum castaldeus,
Sikenolfus nomine, cum consensu illorum comprehendunt,
Capuamque properarunt, multosque homines promiscui sexu
inibi capiunt, ipsam urbem diversis machinis expugnare ceperunt,
obsideruntque eam fere quadraginta diebus. Marinus, qui
preerat illo in tempore Neapolitanis, cum omnibus suis accepta
occasione Capuam venit, incendiis, rapinis et quicquid repperiri
poterant demoliunt. Sed iniquitas eorum in illorum verticem,
nimirum descendit; quia dum cerneret ipse patricius sine effectu
ibidem morarent, et crebrissime Langobardis suis non paucos
vulnerarent atque necarent, et metueret, ne forte Francorum
exercitum super eos irrueret, presertim cum plurima opes essent
ditati, et promiscui sexu fere quingentos comprehendissent,
Capuam liquit et cum paucis pacifice Salernum venit. Reliquum
vulgus per Beneventum habiit iter, et multa oppida in dolo
ceperunt, pene civitatem Beneventanam venerunt, ibidem vir
unus, Zocto nomine, comprehenderunt, quid germanus Paldulfi
Romualt inter Grecos a puericia fuerat, et iam minime patria
sua repedare volebant propter suam superbiam; et sic Apuliam
remearunt. Ipse vero Eugenius dum apud Salernum aliquos dies
mansisset, et princeps predictus Gisulfus ei delicias binaque
optima diversaque pocionum genera sepissime suis famulis illius
fecisset ministrare, Apuliam est reversus.
173. Dum patrata talia fuissent, non multo post dies exercitus
Alamannorum, Spolitinorum Saxonumque Capuam venit, set
Grecorum falanx minime ibidem repperit. Deinde exinde sunt
moti, territorium Neapolitanorum invadunt, undique inibi
predam capiunt, et vehementer una cum Capuanis civitatem
Neapolitanam constrinxerunt; exinde sunt moti, Avellino oppido
adierunt, quid Greci se (ut) iam fati sumus, tradiderat; proinde

p.176
Beneventani una cum Francis eum expugnabant. Idipsi Beneventum
venerunt, missamque ab archiepiscopo Landulfo audierunt,
et corporis et sanguinis domini nostri Iesu Christi participati
97

