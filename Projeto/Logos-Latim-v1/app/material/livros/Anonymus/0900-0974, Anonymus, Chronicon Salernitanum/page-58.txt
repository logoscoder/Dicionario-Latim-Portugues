habet aures audiendi, audiat. Sed dicis, quod esset tempus,
secundum quod fraternitati nostre repromiseris, quando et hac
potiremur appellacione, si Deus in finem ea que consiliari sumus
perducere voluisset. Et quidem de consilio quod asseris, que
diximus hec ipsa et nunc dicimus; non enim est in nobis » est ».
Et » non » , et a verbo nostro nec ad dexteram neque ad sinistram
divertimus, sed in ipso immoti persistimus. Appellacionem autem
illam sicut hactenus nec nos nec patres nostri per carnem et
sanguinem possedisse dignoscimur, ita quoque de cetero non
immerito possidere contennimus. Per patres etenim nos, non per

p.115
filios, consuevimus honorari, et apud nos omnis gloria non a
filiis ad patrem, sed a patribus in filios dirivatur. Quod enim
nos a patre luminum, a quo omne datum optimum et omne
donum perfectum, sumpsimus, neque a filio neque per hominem
aut ab hominibus accipere volumus.
Postremo scito, quia qui » riga » quemquam appellat, quid dicat,
nec ipso novit. Siquidem eciam si linguis omnibus more apostolorum,
immo angelorum loquaris, cuius lingue sit » rix » , vel cui
dignitati sonus ille barbarus congruat quod » rix » , dicitur, interpretari
non poteris. Nichil enim est hoc, nisi forte ad idioma
proprie lingue tractum, » riga » regem significare mostraveris.
Quod si ita est, quia non iam barbarum, sed Latinum est, oportet,
ut cum ad manus vestras pervenerit, in linguam vestram fideli
translacione vertatur. Quod si factum fuerit, quid aliud nisi hoc
nomine ßas??e?? interpretabitur? Quod non solum Veteris, sed
et Novi Testamenti omnes interpretes attestantur. Unde si
in alienis personis hoc detestaris vocabulum, stude ex omnibus
tam Latinis libris quam Grecis sive regis sive ßas??e?? nomen
eradere. Nam nichil lingua Latina resonat, quam quod Greca
dicitur ßas??e??.
Hiis igitur super hoc ita prelibatis, ostupescimus in his que
serenitas tua prosequitur, dicens suis, id est Grecis, Barim ex
parte sua debellantibus et elidere decertantibus, nostros vel
solum intuitos vel prandiis dissolutos nullum auxilium prestitisse,
hac ideo civitatem ipsam capi omnino minime potuisse, cum
nostri sive intuendo tantum sive prandendo sive aliud quid
agendo Barim tamen licet perpauci et finetenus impugnasse et
ope divina cepisse noscantur. Vestri autem sicut bruchi pre
multitudine apparentes, et sicut locuste primum impetum dantes,
eo ipso quo conatum suum in prima fronte mostraverunt, pussillanimitate
superati, protinus infirmati sunt, ut more locustarum
repente quidem salierint, sed confestim fatigati quasi a nisibus

p.116
volandi deciderint, ac per hoc neque intuendo neque prandendo
neque bellando quibuslibet insignibus triumphi mostratis, motu
subitaneo et clandestino recesserint, et inefficaces, nonnullis e
contra christianis solummodo captivatis, ad propria repedaverint.
Ergo frater, noli de cetero Francos ridere, quia eciam inter
mortis vicina student (et) prandia et omnia caritatis indicia (in)
proximis habere, et tamen a proposito non lascessere, quoniam
secundum apostolum sciunt et habundare et penuriam pati, et
saturari et esurire, et, ut compendio dicamus, omnia possunt
in eo qui illos confortat.
58

