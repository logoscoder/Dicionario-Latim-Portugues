Tandem spes salutis ab eis ablata, eo quod pars principis
prevalebat, et non tantum telis a terra sed eciam per murum
undique se artatos aspicerent, turrem illam linquere ceperunt;
alii autem principi se per vim subdiderunt, alii per murum
undique cervice tenus aforis se iactaverunt. Cumque Ursus filius
Iohannis, qui illo in tempore palatii scriba fuerat, prosperum
sibi suique socii minime fore conspiceret, turrem illam descendit.
Portasque aperuit, et quid ageret nescibat; statim una vetula ei
est adlocuta: » Ut video, sapiencia tua versa est in stulticia; tuis
percunt, et tu huc deges? » Ilico cuidam famellus Rodelgardi
dyaconus adveniens, qui ferebat equum cum sella; at Ursus
exinde de equo famello eiecit, et incunctanter illum ascendit
Neapolimque adiit. Ceteri alii qui non evaserunt, valde sunt
attriti, atque diversis suppliciis sunt macerati; tandem vincti
Sirentum sunt deducti, et in ardua custodia sunt retrusi.
151. Iam dictus autem Guaimarius una cum genitore predictam
urbem vehementer dominaverunt, necnon et ab Agarenis manibus
eripuerunt. Erant siquidem illo in tempore, ut superius
diximus, sculdais Radoalt, vir strenuissimus et dictis principibus
per omnia fidelissimus. Factum est autem, ut immensam multitudinem
Agarenorum Salernum, licet per pacem, tamen in dolo
venerunt, ut predictam urbem invaderent. Cumque porte dicte
civitatis introissent cum armis, Radoalt ille sagacissimus, illorum
cognoscens seviciam, principi studuit indicare. Illi vero non
signiter exinde gesserunt, focos per plateas Salernitani accenderunt,
totaque nocte insomnem duxerunt. Alia die armis Agarenis

p.160
tulerunt, et iam. minime Agareni urbem predictam cum armis
introibant.
152. Radelchis memoratus princeps acriter Beneventani
cruciabat, licet non per se sed per suggestionem cuiusdam
Vernaldi, qui illos sepissime concusabat. Idem princeps ut erat
simplex, eum pleniter obscultabat, in tantum ut illi qui erant
ex genere Rofrit Potelfritque, per quos Beneventana urbs illo in
tempore et usque nunc tuta manebat, comprehenderent et ex
sua urbe eiceret. Illi namque Capuam gradierunt, honorificeque
ab Atenolfo quem supra memoravimus, recepti sunt. Cumque
diu ibidem morarent, et sepedictus Atenolfus tegumentum
dapesque vestimentaque, quemamodum illi decebant, tribueret,
atque aliis ex Beneventanis ibidem abirent, Beneventani Atenolfo
huiusmodi verbo promserunt: » Consilium inter nos iniamus,
quatenus Beneventanam urbem capiamus, teque ibique principem
sublimemus. » At ille, audito verbo, visus est et quasi ludens loqui.
153. Inter dicta verba crebrissime idem Atenolfus legacionem
[misit] Salernum mictebat nimirum et obsecrabat, ut filiam
Guaimarii principi seniori Landolfo suo filio copularet, essetque
illi subditus, (sicut) antecessores et predecessores illius fuerunt;
set omnimodis exflagitaciones eius spernebant, quia Landenolfus
et Pando, qui fuerant a Capuana urbe [cum] una cum suis germanis
ab ipso Atenolfo expulsi, dicebant: » Nolite, domini nostri,
pacem cum ipso habere; quia si prosperum Christum nobis fore,
in proximo illum vinctum deferimus. » Idem Atenolfus idipsum
crebrisime Salernum mittebat eademque verba ancxiabiliter
repetebat; sed hii uno animo spemebant eius fiagitacionem, maxime
resistente Idta uxor prefati principis senioris. Agebat namque:
87

