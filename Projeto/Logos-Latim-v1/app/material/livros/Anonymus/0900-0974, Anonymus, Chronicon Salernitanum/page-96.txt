Cum vero non procul a Capuana urbe cum suis venisset,
ilico Paldolfus et Landolfus principes ei obviam exierunt, atque
cum debito honore ad imperatorem Octonem eum videlicet
perduxerunt. Ille imperator ut eum vidit, ilico de throno in quo
residebat exiliens, paululum ei obviam exiit, invicemque se
obsculaverunt. Deinde imperatrix ut vidit atque lacteo vultu
conspexit, super collum eius ruit eumque osculavit, atque eum
pariter secum sedere iussit, quia ex consanguinitate erat ei nimirum
coniuncta. Agebat plane: » Confrater meus Gisulfe, quare non
venisti tuamque sororem non requisisti? » Et inter dicta verba
eum amplexabat et creberrime osculabat. Idem princeps eique
(mire) pulcritudinis equum cum aurea sella dedit opesque
plurima, et ab eis dignisima dona accepit; et sic cum magno gaudio
cum suis Salernum remeavit; omnis populus exinde gavisus est.
170. Ipse imperator deinde Apulie finibus venit, et valide
eam silicet denudavit, et civitas Varim aliquantulum eam obsedit,
et quantum valuit undique constrinxit. Idipsum iterum
arva sua remeavit, iterum Italiam venit Romamque properavit,
et aliquantos ex Romanis suspendere iussit, quia dum ipse imperator
abesset, valde (decimus) tercius papa Iohannes a Iohanne
Alberici filius afflixerunt atque fedarunt. Deinde Calabrie finibus
venit, incendiis, predacionibus vehementer eam videlicet
actrivit, et nulla dampna vel oppresionem in principatum Salernitanum
gessit.
Igitur dum Paldolfus cum ipso [principe] imperatore Calabriam
morarent, eius germanus Landulfus princeps diem clausit
extremum. Tenuit principatum una cum suo germano, iam dictus
Paldolfus, annos octo; fuit denique avidus et minime legis
tramitem fuit sequentem. Sed dum talia comperisset Paldulfus,
Calabriam reliquid imperatorem, Beneventum venit, suumque
filium Landolfum principem sublimavit. Iterum ipse Octo Ravennam
properavit.
171. Dum hec patrata fuissent, ipse Paldulfus Octonem rogavit,

p.174
quatenus secum de suis aliquantos in suffragium micteret,
ut Apuliam cum ipsis nimirum graderent. Ille vero aliquantos
ex suis illi dedit, et sic ipse Paldulfus cum paucis iuvenibus
Beneventanis Capuanisque civitatem Bivinem adiit. Dum mixti
Greci cum hominibus ipsius civitatis egressi fuissent, et cum
Paldolfo pauci adessent, ad pugnam sunt nimirum protinus
parati. Paldulfus cum suis super eos irruit, ultimaque cede eos
vastavit, sicque pervenit usque ad portam illius civitatis. Dum
ei obviam quidam Grecus nomine... cum magna virtute venit,
fortique ictu percussit, et eum in terram protinus stravit; denuo
denique similia fecerunt. Sed cum iterum Greci aditum civitatis
cum grandi strepitu exissent, ut Paldulfus et qui cum eo erant
ad pugnam se preparare maluissent, ilico dum retro sibimet
conspexissent, catervatim venire cernerunt multitudo hostium;
sed nequibant optutum illorum [illorum] discernere, utrum
Pandulfi homines essent qui exspectabant, an e contrario Greci.
Set dum eis approximassent, cognoverunt, quod Greci essent;
unusquisque omnimodis ad pugnam sunt preparati. Sed dum
bellum inchoassent, statim Paldulfi equum vulneratus est et sine
mora extinxit. Sed unum ex suis dum talia vidisset, moxque
equum in quo residebat exiliens, et ipsi principi detulit; ille
96

