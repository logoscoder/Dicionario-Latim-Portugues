p.16
quomodo eum imitare malis? » Respondit imperator tranquillo
animo: » Quid faciam exinde, evidencius seriatimque mihi celerius
pande. » Cui omnes episcopi dixerunt: » Facimus, ut ipsum
sacramentum perficias sine ulla dampnifica res, et Arichis vestre
dicioni sistere facimus, ut que Deo vovisti, in ipso perficias. »
Necdum verba ipsís antistites adhuc expleverat, ipse rex obans
quippe et cum magna alacritate eorum effavit: » Ut dixistis
perficite, quia dum nunc ex ore vestro sermo processit, ita gaudio
sum repletus, ut putet me subito renovatum. » His dictis, statim
exinde sunt moti, atque simul gradiens pervenerunt ad quadam
ecclesiam, quod non procul a Capua urbe sita erat. At ipsi
episcopi: » Hac quippe nocte, domne imperator, hic quiescamus,
et crastina die quod diximus dudum vestre dicioni adimplemus. »
Tunc magis magisque est letus; putat adipiscere quod cupierat.
His dictis, diei iam fuerat cursum expletus. Postera namque die
surgente idem rex, ad se iussit antistites vocare. Cumque vocati
venissent, obans accipiens, blandis eos sermonibus alloquens ait:
» Quod usque nunc quippe spondistis, celerius ad finem usque
perducite. » Statim illi dixerunt: » Sequaris nos, domnus noster,
et nunc quod desiderat ostendimus confidenter. » Ilico de throno
in quo residebat exiliens, cum ipsis pariter properabat. Ipsi
denique iam sepe fati episcopis in quedam ecclesiam vocabulum
sancti protomartyris Stephani eum perduxerunt, atque ut mox
ipse rex introgrederet exflagitabant. Cumque ecclesiam cum
ipsis pariter (et) cum suis proceres aliquantis ingressi fuissent,
veniam ut mos erat ei ad Domino poposcebat. Oratione completa,
conversus ad episcopos dixit: » Quod iam plane perendim
eminencie nostre promisistis, nunc demonstrate; asserens, quod
Arichis, de quo nuper diximus, inter omnes meos optimates
magnatem illum habeo et honorem a parte nostre potestati

p.17
optinendum tribuo; unum est quod quero, ut armiger meus unus
miliarius fiat. » Denique ipsi episcopi cum magno pavore ingentem
effigiem Arichis in angulo ipsius ecclesie depictam ostenderunt.
Itaque, aversa facie, rex cum ingenti ira taliter prorupit
in vocem: » Vosne estis, qui usque nunc illusio simulque et
yronia de me gessistis? Amplius iam non sinat facere; tantum
quod dixistis perficite; sin autem, in exilium vos Galliam mittam. »
At illi perterriti, sed tamen fisi in Domino, dixerunt:
» Quod dignitati vestre nuper promisimus simulque nimirum et
implevimus; minas tuas non pavemus; fac quod facturus es;
non dicimus Galliam, sed si velis nos mitte Africam. » Hisdem
rex dixit: » Lutum mihi spondistis ostendere aut hominem?
formam hominis aut colores variis? » Ad quod responderunt:
» Ne irascaris, domne imperator. » Nam sic eum vocitabant omnes
qui aderant in familia sua, quia preciosam coronam in suo
prorsum capite gerebat. Imperator quippe omnimodis non dici
potest, nisi qui regnum Romanum preest, hoc est Constantinopolitanum.
Reges Gallorum nunc usurparunt sibi talem nomen;
nam antiquitus omnimodis sic non vocitati (sunt). Interim ad
istorie ordinem redeamus, ad verbum quod supra quippe inchoabimus:
» Arichis non est luttus? Numquid non dicitur in
Genesi: Creavit Deus hominem de limo terre? Numquid non est
varius, post carnem vermis, post vermis pulvis? Tantum si placet,
ut diximus, in formam eius, hoc est in picturam eius, quod Deo
11

