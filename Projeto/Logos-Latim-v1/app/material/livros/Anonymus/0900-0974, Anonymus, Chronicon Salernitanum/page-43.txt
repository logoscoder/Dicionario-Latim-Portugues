Sequitur Manso et Pantaleo comites; post ipsos Sergio et Iohanne
comitibus. Deinde Marinus et Cunarius necnon et Iohannes comitibus;
et post Urso et Sergio et Manso comitibus; et iterum
Sergius, filius Gregorii magistri militis; et post hunc Vitalem et
Sergium et Maurum comites; et post ipsos anno unu, occiso
Mauro prefecto, cui successit Sergius, filius magistri militis; in
die 13 eique successit Urso comes; post menses 3 Sergius comes,
filius Petri, et post dies 20 Ursus comes. In die sexto introivit
dominus Marinus, et post eum dominus Pulcari. Isti sunt comites,
quos in archibis illorum repperivi scriptos. Deinde proposita re
que omisimus, devota industria indagamus, et de genealogia seu
de sagacitatibus Melfitanorum nos dicta sufficiant.
91. Igitur Sikenolfus confirmato denuo principatu, cum suis
silicet exultabat atque seperrime eis dona tribuebat. Factum est,
ut una die ex more in sellam ad secessum resideret, ante optutumque
eius Muti Dauferii filius Guaiferii staret, et in hunc
videlicet modum principi verba promsisset: »Talem minime
locum invenit homo, qualem ad secessum, suum dominum
occidendum. » Ut talia princeps Sikenolfus audisset, nimis quippe
exterruit, atque sine mora lancea mire magnitudinis comere
iussit. Die vero altera finxit se Sikenolfus ad sellam quasi ex
more resideret, atque Guaiferium iam factus illuc iussit nimirum
accersire. Dum eius optutum Guaiferius adisset, mox taliter ei
princeps Sikenolfus allocutus est verbis: » Tu heri mihi dixisti,

p.92
ut non esset locum aptum nisi ad secessum principem occidendum;
et ego nunc dico - acutam lanceam ei demostrans –
minime repperit locum in dolo suum inimicum occidendum
quam eum in secreto vocatum. » Hec autem auribus auriente,
Guaiferius mox valde pertimuit, atque in hunc modum promsit
tunc talia dicta: » Scit Deus, mi princeps, non in dolo talia promsi,
sed pro affectu mei domini principis natia nimirum gessi. » Ipse
princeps Sikenolfus huiusmodi verba depromsit: » Conicio, quia
meis ac tuis moribus non convenitur; vade et in alia terra nimirum
morare, atque iuxta tuum morem dominum quere, quia me post
hec seniorem mimime habebis. »
92. Dum Guaiferius talia auribus aurisset, mox eum opprimit
meror, atque sine dilacione Neapolim properavit, iam uxore defuncta;
defuncta, ut diximus, non propria morte. Nam cum
fuisset a quodam Guaiferii intimatum, ut sua uxore ab alieno
viro esset strupata, statim ille ut erat audax, evaginato gladio
eam videlicet protinus de hac luce extincxit. Cum vero Guaiferius
Neapolim moraret, Sergio qui tunc magister milicie preerat,
et alimenta tegumentasque plurima exibebat. Factum est autem
eo tempore, ut princeps Sikenolfus cum non paucis suis fidelibus
ludus causa seu arte venacionis in predium deveniret, ubi Cervaricia
dicitur. Sed dum hac illacque, ut mox est, alternatim discurrerent,
ingentem singlarem repperiunt. Dum vero omnes satagerent,
qualiter ipsum extingueret, princeps Sikenolfus omnes
anticipat, eumque forti yctu percussit atque in terram videlicet
protinus mortuum stravit. Sed dum paulisper cum ipsum aprum
satageret, mox eum frebis invasit, acrique cepit ardore fatigari,
atque omnes illius artus depressit. Mox tuba nisu quo valuit
nimirum insonuit. Sed dum insolita vox tube suis optimatibus
audissent, illico omnes ad eum currerunt. Ille vero (que) acciderat
43

