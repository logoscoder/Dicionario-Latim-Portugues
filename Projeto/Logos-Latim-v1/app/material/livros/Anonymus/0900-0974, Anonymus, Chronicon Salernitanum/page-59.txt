De paucitate vero quid miraris, si pauci fuerint, et tamen multa
lucra detulerint? Preterea qua de re pauci fuerint nostri, pridem
dileccioni tue patefecimus; set quoniam nos super hoc pulsasti
denuo, nostrum denuo sume responsum. Cum enim, diu demorante
stolo fraternitatis tue, illius iam minime prestolaremur
adventum, et in anno ipso de obsidione Baris nichil omnino fieri
putaremus, omnes ad sua redire permiseramus, his solummodo
retentis quos ad prohibicionem recipiendorum alimentorum
sufficere credebamus; et hoc est, quod stolus insperatus apparens
non nisi paucos nostros invenerit. Verum tamen isti ipsi pauci
et adhuc pauciores quibusdam horum diverso langore gravatis
effecti, antequam Varis caperetur, tres ammiradas, qui totam
Calabriam depopulabantur, (et) numerosam multitudinem Saracenorum
prostraverunt et magnam vestratibus salutem divino
brachio contulerunt; (qua) re non solum Calabritanorum Hismahelitum
ingens extunc facta est diminucio, sed et Barensium
potentatus omnimodo dissolucio, hac per id ad capiendum facilis
adinvencione. Cuius facti tropea vestros credimus tuo imperio
retulisse, et opera Dei que taceri non debent mirabiliter enarrasse.

p.117
Ceterum fraternitatis tue dileccionem rogamus nullam Nicete
patricio molestiam irrogare pro eo quod nostrum tam insollerter
offenderit animum. Nam licet adeo protervus et contumax erga
nostrum fuerit imperium, ut fidelium quoque nostrorum numerosa
multitudo in eum severiori mente commoveretur, nisi a
nobis causa tui honoris pariter et amoris preventa compesceretur,
tamen malum pro malo retribuere non tulimus nec debemus; et
idcirco deposcimus, si quid minarum super ipsum potestatis tue
fortassis imminet, celeriter benignitatis tue manu pro nostro
removeatur amore.
Non autem tales apocrisarios apostolice sedis esse vel professio
docet, vel eruditio dictat, vel conversatio anteacta demostrat,
quales illos scripta predicant, que nobis fraternitas tua direxit.
Electos enim et approbatos eos tam spiritalis pater noster summus
pontifex quam ecclesia per diutina tempora scientes et
ecclesiastice correccionis negocia strenue peragentes, ad preces
sublimis a Deo servandi imperii tui illos direxisse noscuntur.
Unde et decuerat excellenciam tuam ita munitos eos remictere,
ut nullos vel piratarum vel aliorum pravorum incursus incidrent;
grave namque contra te super hoc tam spiritalis patris
nostri apostolici pape quam tocius ecclesie Romane murmur
accenditur, eo quod illos a sede apostolica tam desiderabiliter
expecieris, sed tam improvida dispensacione remiseris.
Et Niceta quidem patricius, Hadriano loci servatore cum
classibus destinato, accepta quasi pro huiusmodi re occasione,
multas predas ab ipsis Sclavenis abstulit, et quibusdam castris
dirructis, eorum homines captivos adduxit. Nec tamen que prefati
venerabiles apocrisarii perdiderunt, hactenus restituta sunt.
Sane spiritalem tuam nolumus ignorare fraternitatem super
castra nostra dirructa et tot populis Sclavenie nostre in captivitate
sine qualibet parcitate subtractis, supra quam dici possit
animum nostrum commotum. Non enim congrue gestum est, ut

p.118

59

