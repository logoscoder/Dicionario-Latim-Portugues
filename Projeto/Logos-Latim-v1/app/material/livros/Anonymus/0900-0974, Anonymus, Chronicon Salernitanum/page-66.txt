valuit abscidit, et ocius meniam adiit. Et in eadem turrem ilico;
machinam construxerunt, et iam minime eadem parte metum
habuerunt.
114. Helim filii erant quatuor, qui sepissime vehementer
Salernitanos atterebant, eo quod pre ceteris Agarenis eminenciores
erant; et prepotens statura illorum erat una, et similes
equos habebant, et inter omnes illis anticipabant. unus illorum
audacior ceteris Salernitanis cotidie acclamabat: » unus ex vobis
veniat, singulare certamen mecum iniat, et tunc experire valebitis,
qualis est Helim filius.» Tunc unus ex Salernitanis, Landemari
nomine, ocius urbem egressus est et omnimodis ad bellum

p.128
se preparavit. Sed dum Elim filius super eum cum magna virtute
veniret, et forti yctu percussit; sed Domino non sinente, nequaquam
illum namque sauciavit. Revolvente itaque ocius equum,
qualiter eum prosterneret, ille christianus non signiter gessit, sed
continuo omni nisu lancea illi protinus misit et eum secus illum
percussit. Ille vero iam nequaquam cum illo certamen iniit, sed
ad suos reversus est et non diu supervixit. Iam Redemptor a suo
populo iram et indignaccionem abiciebat et gratiam condonabat.
O incomplehensibilia Dei iudicia! Castigat et salvat; castigat, quatenus
unusquisque cognoscat, quia omnis virtus et gratia necnon et
sapiencia ab ipso Domino est, et cum ipso fuit semper, et est
ante evum. Nam ipse dixit: » Ego ocidam et vivere faciam; »
protinus addidit: »Et ego vivere faciam.» Delinquente suo populo,
castigat, quia propter scelera tradidit suos iniustis et indisciplinatos,
quatenus eos variis cruciatibus atterat, ut recogitent et
intelligant, quia a se nichil sunt; et ut talia recogitaverint, statim
iram suam ab eis ammovet et profanos conteret.
Guaiferius vero pro sua obsessione primum Petrum cognatum suum et
Guaimarium filium suum legatos ad iam fatum augustum misit; quos ille
consilio presuli Landolfi retinuit et exilio destinavit; cuius postea duos
si filios reliquos suscepit.
115. Set dum famis valida predictam urbem consumeret,
coniux Guaiferii principis per semet ipsam per muros civitatis
gradiebat, alimentaque deferebat nimirum et confortabat.
Cumque se iam prefatus princeps eiusque concives undique artatos
aspicerent, ita ut extra murum egredi non auderent, et crebrissime
sevissimis preliis lacesserentur, funditusque ab eis spes salutis esset ablata,
capiendos se fore universi predonibusque dirimendos valido ululatu flerent,
valida fames attereret, in tantum ut cathos et mures commederent,
decreverunt, ut si annus continuus misericordia Dei abesset,
Agareni se subderent.
Per idem tempus Amelfitanis Marinus preerat, qui pacem
cum Agarenis a primitus habebat, sed Salernitani pleniter diligebat.

p.129
Statim huiusscemodi dicta audivit, valde sese perterruit,
atque ilico omnes suos vocavit et in verbis talia promit: » Eia
mei consanguinei meique fideles, inter nos consilium iniamus,
quatenus Salernitanis subveniamus. » Et probum consilium
inierunt, suaque alimenta omnia dispercierunt, et arte qua
poterant clam Salernitanis obtulerunt eosque refoverunt, necnon
66

