cum immenso splendore. At ille ut eum conspexit, obriguit et
in faciem ruit. Cui Dominus trina voce predixit: » Scis meum
nomen? » Idem episcopus: » Scio et vere scio. » Ad hec Redemptor
subiunxit: » Utinam fuisses calidus aut frigidus; » hoc est nec in fide
fervidus nec in totum infidelis. Hec dicens, celo receptus est.
Predictus ille presul statim elanguit, et cuncta que ei dicta
fuerant a piissimo Domino suis clericis enodavit. At illi cognoverunt,
quod pro nulla alia re Redemptor talia dignatus est
promere, nisi ut suos fideles innormiter pergentes recto tramite
ducere, atque suis electis denique sociaret.
107. Imperator iam dictus Lodoguicus una cum ipsis principibus
Apuliam simulque et Calabriam properat, atque minutas
civitates sui dominii pacifice subicit, et quotquot ex Agarenis

p.107
repperiunt, denique trucidant. Sed imminente peccato, Neapolim
Agarenos suscipiunt alimentaque illis nimirum prebunt. Expulsi
ut diximus Agareni ex Italia, tantum Varim ubi ipse Sagdan
preerat, et aliquante alie civitates illorum omnimodis resistebant
propter Agarenorum metum. Sed ut cognovisset ille imperator,
ut minime Varim expugnare valeret, eo quod non haberet
marinos hostes, statim Constantinopolim Basilio imperatori
legacionem misit, quatenus sine mora navalis exercitus micteret,
ut Varim una cum ipso posset attribuere. Basilius imperator
Grecorum ut huiusmodi verba captasset, valde gavisus est, atque
sine mora non pauca scelandria misit, et, qui preessent illorum
quidam patricius, Georgius nomine, direxit, eumque ammonuit,
ut solierter invigilet et strenue pro suo posse decertaret. Ille vero una
cum suis placidissima equora omni nisu sulcantes, Varim
adierunt, et ab australi parte undique obsedunt; cumque per
multas dies undique eam obsiderent, atque variis machinis
Langobardi Francique silicet expugnarent, idem imperator
Basilius quidam Iohannes patricius imperatori Lodoguici legatum
misit, atque eum vehementer redarguendum direxit, eo quod
ipso Lodoguicus se Imperator Augustus in epistolas quas dudum
illi Basilii direxerat, scribere iusserat, et quod pauci essent et
sic infirmi, ut si Grecorum exercitus ad illos adire potuissent,
si ferrei Franci fuissent, Greci lambentes sine dilacione ad
nichilum deduxissent. Ille namque Lodoguicus confusionem ferre
non valens, Autprandum fidelem ac familiarem suum cum
luciflua epistola Constantinopolim direxit, et de omnia unde
illum redarguendum miserat, mira relacione dicta illius compescuit,
et tamen illam huic ystorie innexere facimus:
» In nomine domini nostri Iesu Christi Dei eterni. Lodoguicus
divina ordinante providencia imperator augustus Romanorum
dilectissimo spiritualique fratri nostro Basilio gloriosissimo et
piissimo eque imperatori nove Rome. Probabile quidem et laudabile
constat aliquem fratrum monitis quasi quibusdam flatibus
ad ignem caritatis accendi; probabilius autem est sicut +ipnibus+

p.108
ultronec voluntatis ad hoc motibus inflamaris sed probatissimum
est quandocumque viam quemquam virtutis arripere et magis
magisque miris successibus in sublime proficere. Nam ille semper
milex a duce magis diligitur, qui post veniens hostium vires
53

