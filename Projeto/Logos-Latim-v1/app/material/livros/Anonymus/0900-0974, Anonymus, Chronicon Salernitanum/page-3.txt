15 Radelchis filius supradicti Adelchis sedit ann. 3, menses 8, dies 21.
Aio frater eiusdem Radelchis ann. 6.
Ursus filius predicti Aionis ann. 1.
Postea dominaverunt principatu Beneventi ann. 4 Sabbaticius
stratigo et Georgius patricius, Greci, qui tunc in tempore preherant
in Apulia pro parte inperatoris Constantinopolis.
Guido marchisis tenuit postea prelatum principatum ann. 1
menses 8.
Radelchis princeps sedit ann. 1.
1. Residente in apostolica sede Zacharia papa, qui ob reverencia
principis apostolorum continuo inclinatus in universo Ytalie
populo viginti annorum spacio pacem et concordiam ordinavit,
Karolus magnus filius Karoli Francorum regis, presentis vite relinquens
gloriam atque potestatem terrenam, ad beatum Petrum apostolorum principem
devotus cum aliquantis suis advenit fidelibus, seseque eidem Dei
contulit apostolo, atque in spirituali habitu se fore spondens permansurum
clericatum iugum ab eodem sanctissimo suscepit pontifice. Et inter alia multa
dona optulit beato Petro apostolo et ante confesionem eius arcum argenteum
maiorem pens. libras septuaginta; et post aliquantum temporis ad
beati Benedicti, quod Aquinensium finibus situm est, perfectus est
monachus, in quo et sanctam finire vitam iure professus est iurando.
Ipsis itaque temporibus Rachis Longobardorum rex ad capiendam civitatem
Perusiam sicut cetera Pentapoleos oppida vehementi profectus est cum
indignacione, quam et circundans, fortiter expugnabat. Hoc audiens sanctissimus

p.4
papa continuo spe divina fretus, assumplis aliquantis ex suo clero
necnon et optimatibus, quantocius ad eandem perrexit civitatem, impensisque
eidem regi plurimis muneribus atque opido eum deprecans, opitulante
Domino ab oppressione ipsius civitati eum ammovit. Cui et salutifera
predicans, Deo aiutore, valuit animum eius ad spirituale studium
inclinare; et post aliquantos dies idem Ratehis rex relinquens regalem
dignitatem, devote cum uxore et filiis ad beati Petri principis apostolorum
(coniunxit) limina; acceptaque a prefato sanctissimo papa oracione, clericusque
effectus, monachi indutus est habitu cum uxore et filiis. Regnavit
denique annos quattuor, menses novem; fuit Longobardis pius
atque amabilis, et multa per singulos homines dona largitus est.
2. Post hunc in regnum est elevatus Aystulfus, vir per omnia
astutissimus et ferox. Per idem tempus Euthicius Romanorum
patricius se Aystulfo tradidit, simulque Comiaculum atque
Ferraria seu et Istria pugnando optinuit. Per idem tempus
invidia diaboli Stephanus papa Romanus inter Longobardos et
gens Francorum, Allammannorum, Burgundiorum superseminavit
zizania, hoc ordine quod inferius declaramus. Igitur dum isdem
Stephanus papa iam fatum Longobardorum regem immensis vicibus,
innumerabilia tributus munera, [precare] deprecaretur pro gregibus sibi a
Deo commissis et perditis obibus, silicet pro universo exarchato Ravenne,
dum ab eo nichil de hac re optinere cerneret, per quendam peregrinum suas
misit litteras Pipino regi Francorum, nimio dolore huius provincie inherente
conscriptas. At tunc eciam inter alia verba dicendum dirigit, ut
suos hic Romam ipse Francorum rex mitteret missos, per quos ad se eum
accessere fecisset.
3. Et dum valide ab eodem Longobardorum rege civitates et provincia
Romanorum opprimerentur, subito coniunxit missus iam fati regis Francorum,
3

