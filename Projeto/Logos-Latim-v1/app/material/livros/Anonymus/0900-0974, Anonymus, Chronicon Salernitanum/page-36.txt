percussit. Statim evomere sanguinem cepit, atque verso retro
capite, suum perhemtorem minime vidit, et ad suos sodales
vocem magnam emisit. Cumque venissent, omnia que acciderat
per ordinem eorum depromit. Ipsi vero talia audientes, mirati
sunt valde. Ipse ut diximus Agelmundus post hoc factum tercia
die exiciale morte defunctus est. Quod, ut arbitror et quantum
conicere valeo, non pro alia re talia Dominus fieri voluit, nisi
ut omnes inicere manum in suo domino metuant atque eius iussa
quasi Dei denique peragant. Poterat enim Dominus clam illum
pro reatu quod in suo domino gessit, percutere atque sub terra
eum obruere, ut ab humanis oculis esset absconditus, sed ut
diximus, pro suis quas redemit ovibus talia demostravit, ut quem
ammonitione vel minis atque promissa supplicia non terrent,
corrigat nuncians morte.
57. Sico princeps, de quo premisimus, exercitum copiam
adunare iussit, atque magno apparatu Neapolim properavit, et
eam undique constrinxit, et incendiis eam aforis silicet denudavit.
Quam et obsedentes aliquanto tempore, viriliter eam Beneventanorum
exercitu constrincxerunt. Tunc Ursus, electus predictus, Sico
sepe factus princeps deprecatus est, ut eciam amplius malum non proveniret
neque sanguis effunderetur christianorum. Ad hec Sico Longobardorum
princeps ammonicionem eiecti predicti audiens, Dei (dilectam)
pacem inientes, atque in scripto pactum affirmantes inter Neapolitanos
et Longobardos, et obsides Neapolitanos isdem princeps
abstulit. Spopondit ipse Neapolitanorum dux cum universis suis

p.58
hominibus sub terribile fortissimoque sacramento atque in eadem
pacti federa per scriptam paginam affirmavit, se daturum ilico omni
anno tributum quod inter eos statutum fuit, atque suos numismatibus
in ipsa civitate pre mercimonia graderentur; et ipse
princeps Sico Ianuariique sancti martiris corpus de basilica ubi
per longa temporum spacia requievit elevans, et cum magno
tripudio Beneventum regreditur.
58. Hac denique tempestate Lando Capuanus comes una cum
episcopo Landolfo suoque germano ceterisque aliis Capuanis per
iussionem iam dicti principis civitate in monte qui Terfiliscus
dicitur, construxerunt. Sed dum ad finem usque perducta fuisset,
non paucis Capuanis cum suo Landolfo comite Beneventum
venerunt, atque ut ipse princeps cum non paucis suis proceribus
Capuam properarent, vehementer exflagitaverunt. Ipse princeps
eorum preces annuit, atque cum suis pariter cum suosque
is proceres necnon et fidelibus cuneatim Capuam gradierunt. Dum
constructam ut diximus novam civitatem adissent, conversus ad
suos, huiusmodi verba depromsit: » Dicite, inquid, mei fideles
meosque obtimates, quo nomine ista civitate nimirum vocamus? ».
Ad quod responderunt: » Hoc tuum est dicere domine. » Princeps
si ait: »Sicopolim eam appellemus. » Quibus unus ex Longobardis
taliter verba depromsit: » Non Sicopolim sed Revellopolim eam
vocitemus. » At princeps cum ira conversus ad illum, promsit tunc
talia verba: » Pro qua re talia ausus es promere? » Ipse inquid:
» Quia subditos habere minime illos iam valemus, nisi et consanguinitate
pariter cum illis inimus. » At princeps conversus
ad suos, exinde qualiter ageret, suis fidelibus expiavit. Illi uno
ore effarunt addicientes: » Nos pariter cum ipsis vicissim iungamus
connubia, et sic optinere erga nos illos prorsus valemus. »
36

