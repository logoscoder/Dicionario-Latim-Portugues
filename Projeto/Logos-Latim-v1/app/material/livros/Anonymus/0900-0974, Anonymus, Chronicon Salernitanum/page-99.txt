fati Gisulfi principis eiusque serenissime coniugi, Gemma nomine,
accidit, quamvis cum mesticia, seriatim districcius stilo proprio
percurramus atque fidelibus innotescamus.
175. Factum est autem, ut ipse princeps in gravi langore
iaceret, ante optutumque eius sua benignissima mater staret, et
doliter fleret atque immensas lacrimas funderet. Siscitavitque
eam ipse clementissimus princeps, pro qua re sic acriter fleret.
Illa vero dixit: » Dulcissime fili, proinde ploro, quia ineis peccatis
merentibus derelicta sum a meo viro, et nunc te cerno infirmum
et non habeo consolatorem, quia uterinus meus germanus longe
a me nimirum abest. » Cui princeps: » Et quid tibi, mitissima

p.178
mater, exinde comparet, mox nostre eminencie ilico pande. » At
illa dixit: » Volueram, dulcissime fili, quatenus illum cum suaque
domo huc profecto accersiamus. » Idem princeps: » Fiat, ut comparet
voluntati tue. » Cum autem princeps ille ad pristinam valitudinem
Dei nutu venisset, statim suus patruus, Landolfus
nomine, cum omni dormo sua Salernum venire iussit, quia illo
in tempore Neapolim manebat. Fuerat idem Landulfus filius, ut
fati sumus, Atenolfi principis, et propter suam nequiciam suamque
crudelitatem superbiamque (cum) suis filiis a Capuana urbe,
in qua natus fuerat, cum verecundia fuit eiectus, Neapolimque
exulaverat. Deinde venit Salernum, Cumsemque a predicto principe
Salernitano optinuit. Sed sua nequicia suaque aviditate Conseni
sustinere nequiverunt, celeriterque eum exinde expulerunt.
Iterum ex urbe Salernitana fuit eiectus, et Neapolim properavit.
Nunc vero, ut fati sumus, Salernum cum tota domo sua, relicto
Neapolim filium suum, vir callidissimus, et ipse Landulfus
nomine, ad habitandum pervenit. Sed dum Salernum adissent,
ipse mitissimus princeps, licet non recte gessisset, ei victum
opesque varias domosque, prediis colonisque eum ditavit, Consemque
et ad optinendum tribuit. Quid multa referam? Secundus
eum in hac urbe nimirum constituit. - Valde veremur, ne a
quodam sagacissimo, qui liberalibus disciplinis aprime est eruditus,
habeam reprehensionem; sepe enim vir qui est minime
audax, hostium insidias pertimescit plus nimirum quam audax;
sic denique et nos qui liberalibus disciplinis imperiti plenissime
sumus, crebrissime gnaros timemus. Qua propter, quantum valemus,
racionem illorum reddimus. » Secundum » quando nomen
est ordinis, in peneultimo acuitur, ut est illud beati Gregorii:
» Iohannes in spiritu et virtute Helie precessit ante Dominum;
quia sicut Helia secundum Domini adventum preveniet, ita iste
prevenit primum. » Quando vero preposicio est, omnibus sillabis,
gravatur, et duplicem habet intellectum, modo propinquitatem,
» secundum fores, » id est prope vel iusta ianuas; (modo)
emulacionem, id est imitacionem seu similitudinem, ut » secundum
apostolos vivo, » id est similiter ut et illi, quod Grece cata

p.179
dicitur; unde et evangelium cata Matheum dicitur. Item nomen
est, similiter in penultimo acutum, cum significat prosperum
vel tranquillum atque quietum et placitum, ut illud Virgilii:
» Ventisque secundis; » unde et verbum derivatum est: » secundo »,
» secundas », » secundat », id est tranquillo, tranquillas, seu prosperum
99

