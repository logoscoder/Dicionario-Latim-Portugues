minime complacebat, in tantum ut vir quidam, nomine Malchenolfus,
post singulare certamen quod gesserat et victor
extiterat, pro infidelitate dictorum principum puplice capite cedi
iusserat; quod et factum est. Unde omnes Salernitani valde sunt
exinde exterriti; nam dyra rabie efferati erant, ut verba filii
coniugisque minime recipiebant. Factum est autem una die,
iuxta more veniret quidam Iohannes clericus, Odelpoti filius
palaciique scriba liberalibusque disciplinis instructum, palacium;
sed ut sensit vestimentorum illius fraganciam, ad se ocius illum vocat;
ut ante optutum eius venisset, ilico in eum manum iniciens,
cumque comprehendit, famulisque suis precipiens, ut cicius illius
testiculi amputaretur; quod sine mora iussa fecerunt. Unde
omnes Salernitani immane temeritas cernentes, in unum congregati
atque iuniori principi in hunc modum sunt allocuti: » Incuntanter
nobis credite, quia omnimodis sub dicione genitoris vestri
minime iam amplius perduramur; si commictit funditus vobis
principatus nos sub vestra dicione degimus; sin autem, scire
vos convenit, quia minime iam seviciam illius toleramus. » Princeps
Guaimarius non signiter gessit, sed conclobatus Bardorum
agmine, eum comprehendit, blandisque sermonibus ei est allocutus,
adiciens: » Mi pater, Salernitani erga me moliti sunt insurgere,
eo quod minime iam amplius seviciam tuam tollerare
valunt. » Et hec dicens, ecclesiam, quam in honore beati Maximi

p.163
quem pater illius princeps Guaiferius a novo fundamine construxerat,
deducunt, ibique illum habitare fecerunt, et ipse
Guaimarius principatum firmissime Salernitanum optinuit, et
omnis populus sub illius diccione gaudebat et exultabat.
156. Atenolfus de quo premisimus princeps dum aliquod
tempore Beneventum degeret, Capuam rediit, Benevento Petro
episcopo, quod supra memoravimus, commendavit. Sed ut illam
presul ille curam gerendum accepisset, Beneventani, licet non
omnes, iusiurandum illius iuraverunt, quatenus illorum preesset;
et quamvis non haberent ex genere suo laicam personam, saltem
ab episcopo dominarentur. - Saltem coniuncio est, significat:
vel, licet; saltim adverbium est, a saliendo dictum, sicut a stringo
strictim, a parcior partim, a curro cursim, a furor furtim. Est
eciam saltim adverbium presentis temporis sicut: nunc, modo.
- Cumque prefati principi cognitum fuisset, valde sese perturbavit,
extimploque clam legacionem Beneventum misit, ut
fidem promissam omnimodis servarent. At illi qui erant, sicut
superius nominavimus, ex genere Protelfrit, una cum consanguineo
suo principi Atenolfi intimandum miserunt, ut cicius
Beneventum incuntanter veniret; quod sine mora audaci animo,
fretus illorum presidiis, Beneventum adiit, et ocius presul iam
dictus exinde expulit, et aliquantos ex Beneventanis comprehendit
et in carcerem retrudi iussit. Ille vero presul, quamvis cum
rubore, Salernum properavit et aliquandiu ibidem moravit.
Guaimarius princeps honorifice illum excepit, victum dapesque
(tribuit).
157. Dum ipse iam dictus vellicosissimus princeps Guaimarius
iuxta Dei voluntatem populum suum moderantissime gubernaret,
et undique illum ab hostibus inlesum nimirum servaret, et primi
civitati eius consilio et fortitudine summa pollerent, atque Dominus
undique aliena castra et nimirum subderet, multaque idem
89

