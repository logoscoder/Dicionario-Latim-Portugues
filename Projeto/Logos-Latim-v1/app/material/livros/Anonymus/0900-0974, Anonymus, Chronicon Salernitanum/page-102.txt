181. Cum talia vero peracta fuissent, Marinus, qui preerat
illo in tempore Neapolitanis, et Mansone, patricius Amalfitanorum,
Salernum cum non paucis venerunt, atque Landulfum nitebantur
adiuvarent, quatenus principatum ipse firmiter optinere.
Sed non valet suffragium humanum, ubi non adest divinum.
Ille Neapolitanorum patricius Marinus, oblitus beneficiorum tantorum
quod in eum princeps Gisulfus impenderat, oblitus eciam iusiurandum
quod iuraverat, cum omni conamine suisque hominibus omnimodis
eum videlicet adiuvabat.
Facta est autem magna tribulacio omnibus qui eum diligebant, maxime sacerdotibus
et clericis, necnon et viduis, quod Gisulfus princeps alere
solitus erat. Sed dum omnis populus comperisset, ut ipse cum
sua uxore adhuc viveret, licet non in patulo, et tamen clam exinde
suspiria traheret, et deintus fortiter de illusione que facta fuerat
fremebat, facta est non minima dissensio inter germanos pro
principale ambicione. Indulfus iniquissimo suo patri promebat:
» Numquid non mihi iam nuper cum tuis natis iurasti, quatenus
me principem sublimaret? » At eius pater in extasi denique erat,
et quid ageret penitus ignorabat. Ipse vero Indulfus quicquid habere
poterat, clam illud dabat, et sacramenta recipiebat; idipsum
Landolfum omni nisu exinde satagebat, et predictum Marinum
arcius exflagitabat, ut cum omnimodis adiuvaret ad optinendum
principalem honorem.
Dum vero utrique omni nisu decertarent, consilium inierunt,
quatenus Indolfum comprehenderent et clam illum Amelfim
dirigerent; quod sine mora talia fecerunt. Sed dum ipse Indolfum
Amelfim fuisset missus, statim omnis Salernitanus populus illi
crudelissimo iuniori Landolfo iurarunt. Sed dum aliquot dies

p.183
ipse Indulfus Amelfim degeret, iterum Salernum [venit] per
iussionem amborum nequissimorum rediit. Cum vero Salernum
reversus fuisset, cepit iterum plurimorum dona largire, (cum) eis
consilium iniret, quatenus per castella se communirent, et Pandulfi
iuris se nimirum traderent... » Quia meus
genitor una cum crudelissimo meo germano lumine vos privare! »
Illi vero erant ex genere iam fati benignissimi principis. Statim
per castella se communerunt; nam Domini super illos dicta
veniebant, qui dixit: » Omnis plantacio que non plantavit pater
meus celestis eradicabitur. » Et alibi: » Omne regnum in se ipsum
divisum desolabitur. » Illi nefandissimi plantati erant a Deo, plantati
fuerant ad bonum, non ad malum. Illi vero contra suum
dominum surrexerunt iusto Dei iudicio, ut filius adversus patrem
et frater adversus frater consurgerent atque simul omnes
deperirent.
181*. Riso iam dictus et Romoalt penitudine moti, et licet
non in patulo, et tamen clam suspiria trahebant, et quibus se
credere poterat, huiusmodi verba eorum promebant: » Melius
nobis fuerat, si nati non fuissemus, quando piissimum dominum
nostrum tradidimus una cum sua coniuge! » Et inter dicta verba
eiulabant et doliter flebant; pro qua re nescimus, utrum ipse iam
dictus Landulfus una cum suis filiis promissiones quas illis
promiserant non adimplerunt, aut de thesauro exiguo dederunt
illis. Quapropter per iussionem illorum nequissimorum Amalfim
perrexerunt, et ante optutum mitissimi principis venerunt eiusque
coniugi, et multum illic pariter fleverunt et illi principi
eiusque coniugi arte qua poterant promissiones fecerunt, quatenus,
102

