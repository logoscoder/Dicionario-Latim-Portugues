hominis qui in ipso est? » Ad hec notarius: » A Deo eiusque
genitrici optines. » Idem vir Dei Ildericus statim Dei genitricis
ecclesiam est ingressus, et indesinenter sanctam Dei genitricem
eiusque natum exflagitavit, ut secreta re suo servo intimaret.
Ilico domum suum habiit, sed predictum virum flentem repperit,
eumque consolari cepit et adiecit: » Sede cito, scribe. » Sed dum ille
cum stupore resideret, ei precepit, quomodo scribere, et qualiter
verba distinguere, in illo ordine quemadmodum augustus ei
depromserat. Cumque iuxta morem augusti epistolam ille notarius
cum magno gaudio detulisset eamque legisset, in hunc
modum verba depromsit: » Veritatem mihi dicito; qualis fuit vir
ille qui hanc epistolam indicavit? » Cui notarius: » Confiteor
domine, quia dictis tuis oblitus fui, et quid agere nesciebam;
quapropter perrexi ad virum Dei Ildericum, eique omnia intimavi.
At ille ilico ecclesiam est ingressus; sed dum paulisper
ibidem moraret, ad me est reversus, et omnia que cernis mihi
studenter indicavit. » Statim augustus mirari cepit, et principem
Adelchisum acclamavit, et in verbis talia promit: » Volueram
veraciter agnoscere, quis in hac urbe liberalibus disciplinis super
omnes est detitus. » At princeps cepit nominare ceteri sapientes;
virum Dei Ildericum omisit. Rex ait: » Numquid non scis Ildericum? »
Cui princeps: » Veraciter scio », sed eum exosum habebat,
eo quod non ei adolatoria verba sicuti ceteri exibebat. Quapropter
rex omnia suis optimatibus enodavit; ab illo die magnam
reverenciam ei videlicet optulerunt. Sed virum Dei nec adversa
nec prospera eum urgebant, sed plus plane in ieiuniis et in

p.136
vigiliis sese cohartabat, in tantum ut in terra positus celestia
obsequia auribus auriret atque fidelibus intimaret. Agmina
angelorum ante optutum Redemptoris sistebant et in hunc modum
laudes in versibus referebant: » O Redemptor mundi et
plasmator omnium Christe, penitentes et dolentes suscipe, et
qui sunt septi peccatorum pondere. » Cumque vir Dei aures in
angelorum dicta innecteret, statim distincius propria manu
scripsit, et ex suo ingenio similia accomodavit, quod nos huic
ystorie nexi iussimus.
Angelicam Dominus naturam condidit olim,
Humanamque simul laudis honore sue.
Cumque Ildericus angelorum dicta aurisset, ilico et ipso huiusmodi
verba depromsit:
Hic opifex mundi, verbo qui cuncta creavit,
Ex nichilo finxit omnia nempe simul.
Absque labore labor, cui posse ac scire quod esse,
Cuius opus velle est, ac labor alta quies.
Item angeli:
Laudet eum hinc celum, cuncta et celestia semper,
Luminis angelici castra beata nimis;
Laudet eum tellus omnisque creacio mundi,
Omne genus hominum, reptile, nansque, volans.
Dicant, dicamus: Tibi sit Rex gloria perpes,
Omnia qui retines, iure regisque tuo!
Item Ildericus:
Te decet omnis honor, tibi virtus, gratia, laus sit,
Quem digne metuunt inferus, arva, polus!
Item angeli:
Une ac trine Deus, lux et sapiencia vera,
Regnum immortale tu sine fine tenes!
71

