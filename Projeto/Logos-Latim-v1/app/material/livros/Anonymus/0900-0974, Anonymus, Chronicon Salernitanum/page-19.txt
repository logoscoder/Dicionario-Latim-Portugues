eiusque prolem veniam poposcebat. Super sepulchum veniens
patris fratrisque, multum illic flevit. Cum veniret vero palacium
cum suis proceribus, illic cum magno gaudio simul sunt epulati.
Dum vero talia patrata fuissent, ipse de quo iam diximus princeps
cunctos suos optimates accersiri iuxit, quatenus prorsus
quod dudum regi spoponderat panderent. Sed dum optimates talia
nimirum cognovissent, conturbati sunt valde, adiciens: » Quomodo
tam preclarissima (civitas) ad solum usque, sicut tu domine
asseris, ducimus, que, ut melius scis, tuus nuper piissimus genitor
mirabiliter ampliavit? » His auditis, princeps ad instar sui genitori
blanditer alloquens eos: » Aliud facere nequeo, quia iusiurandum
regi asserui omnimodis talia adimplere. » Dum optimates
illius voluntati obtemperare mallent, taliter proruperunt in
verbis: » Dominus noster est; quod bonum quippe et utile tuis
comparet occulis facito. » At ille: » Eamus, inquid, in locum qui
Veteri nunccupatur, et plus tutissima civitas quam ista est, inibi
construamus. »
27. Cumque cum suis proceris illuc, (ut) diximus, carperet iter,
locumque ipsum undique circumspiceret, famulis suis precipiens
hinc inde muros edificare; et statim revertens Salernum, et electa
manus cum valido exercitu (Cumsam) pergit, et locum, qui erat
tutissimus sine muro, muris illic inventis disrupit, ut civitas
omnimodis diruta esse videretur. Deinde Aggerenciam venit
eamque funditus diruit et ad solum usque prostravit; sed ea plus
melius quam ipsa vetustissima fuit, in locum alium edificavit.
Nam non procul ab ipsa civitas mons ingens erat, in quo
ascendens eumque vehementer illustravit; cumque oculis ipsius

p.30
placuisset, ibidem construere civitas dixit; quod mox talia
inchoarunt, atque ipse princeps ibidem et per Apulie finibus est
demoratus, donec ipsa civitas ad culmen usque perduxit. Deinde
Kalabrie finibus perambulavi; dona simulque et magna exenia
sunt ablata.
28. His ita gestis, callem nimirum que reliquerat iterum
repedavit; cumque venisset Salernum, dum portam ipsius civitati
cum suis egrederentur, ipse princeps alta trahens suspiria,
tandem in voce prorupit: » Civitatem hanc preclaram quomodo
linquimus? quia, quantum conicere valeo, illa que cepta est,
callem ipsius scopolis plena est, et nec honeratum veiculum nec
plaustrum illuc ducere valemus; et quid exinde peragam nescio,
utrum illam perficiam, et ista in qua nunc degimus. diruam? »
Quibus unus e Longobardis ad hec ita respondit: » Quid donum
mihi dat dominus meus, sic faciam, ut ista civitas (inlesa) semper
maneat, et quod regi spondisti adimpleas. » Ad hec princeps:
» Pete quod vis. » At ille: » Nichil aliud peto, nisi ut protinus det
mihi varium indumentum, quod olim tuus genitor in pascali
festivitas utebatur. » Idem princeps: » Difficile postulasti res,
attamen si perficis quod prompsisti, ego te induam ipsum. »
Tunc ipse nimirum ut erat consilio sagax, taliter prorsum dedit
responsum, ait: « Ipsum murum ab oriente, qui est situs iusta
Faustini rivum, protinus diruamus, quia nempe machina quod
nos petraria nunccupamus, ibidem valde videtur esse contraria,
eo quod ipsa terra ultra Faustini rivum eminet muro; et hac
parte paululum murum ipsum construamus, et omnimodis iam
19

