reddirent, veraces eos filios appellare valeret; sin autem, ex alio
patre geniti eos omnimodis asserebant. Ipse Sicardus una cum
suo germano Sikelolfus ceterisque Aggerentinis expeditis iuvenibus
hostium castru irrumpentes, magnu eisdem inferebant undique clades,
et non longius ab ipsa civitate eos persequi non sinebant. Ipse
autem Radechis cum ceteris suis coetaneis vix evasit.
46. Set dum principi delatum fuisset, aforis minas et indignaciones
prefato Siconi et cuntis Aggerentinis inferebat;
deintus magnum gaudium exinde nimirum habebat, atque suis
optimatibus talia verba clam referebat: » Unum exterum hominem
habere propter vos non valeo. » Cumque a quibusdam talia
nunciata fuissent, ilico ad eum venit, et in verbis talia
promit: » Auditus sum, piissime mi princeps, ut dignitas tua
murmuracione erga fidelem suum habeat, et exinde non
mesticia mihi nempe evenit. » Cui princeps: » Vere valde
videtur persequere exulem, quem in fides mea olim suscepi. »
Ad hec Radechis: » Crastina die, mi princes, ante vestrum obtutum,
si vestre dignitati comparet, eum sistere facio. » Et statim

p.48.
cum duos viros Aggerenciam adii, atque ipsius fores pulsare
precepit. Cumque viri ipsi qui observabant fores, quidnam esset,
inquireret, responsum est, quod Radechis comes hic esset. Mox
nimirum notum fecit Siconi. Sico nempe ut talia audiens, miratus
est valde, atque portularium percontavit, cum paucis an cum
multitudine esset. Ille nimirum non essent nisi cum duos viros
respondit. Cui Sico: » Protinus eis plane aperi. » Et statim ingressus
est Aggerenciam. Sed dum pervenerunt in unum, invicem
se adoraverunt atque ad ecclesiam pariter pervenerunt. Cumque
accinti ecclesiam introysent, statim ipse Radechis omnes de ipsa
ecclesia eiecit; tantum ipse cum iam dicto Sicone ibidem sunt
demorati. Cui Radechis: » Inter nos iniamus fedus, et sponde mihi,
ut nullum consilium me abscente peragas, et de meo nimirum
honore si non augeas, nec minuas; et ego cum omni nisu omnimodo
decertabo, si prosperum Christum fore, ut obtineatis
principalem honorem. » Sed dum in illius verbis Sico aures
innecteret, metuens, ne de eo quippe illusio faceret, in excessu
mentis opprimit eum videlicet, et nequibat ei responsum redderet.
Cui Radechis: » Nil metuas, inquid, quia iusiurandum statim
tibi promicto talia omnimodis adimplerem. » Sed dum in se est
ipse Sico reversus, taliter ei allocutus est verbis: » Vereor in tali
re me quippe obicere, quia sum prorsus exulem, et ex meis
stegmatibus erga me nullus habeo; valde metuo, ne domus mee
exinde consumpeionem nempe eveniat. » Ad hec Radechis: » Ne
timeas, inquid, tantum ut diximus iusiurandum sponde. » At ille
respondit omnia adimplere se.
47. Cum fuissent nempe talia patrata, ex urbe statim utrique
egressi sunt, atque ubi ipse princeps cum suo exercitu degebant,
pariter pervenerunt. Statim ipse Sico pedibus eius provoluto,
veniam poposcebat. Ipse princeps per semet ipsum eum de terra
elevat eumque obsculavit, noxam ei condonavit, atque ut comes
eius itineri esset, ei protinus intimavit; et cum magno gaudio
catervatim Beneventum pervenerunt. Cum aliquot dies abscentibus
filiis et uxore Sico nimirum apud Beneventum maneret, uxor
30

