62. Factum est autem eo tempore, ipse princeps in langorem
decidens mortem approximavit, quem Langobardi vitam excedere extimantes,
eius filium Sicardum ante eius obtutum perduxerunt, atque ut
eum salutifera monita illustraret, eum vehementer exflagitabant.
At ille conversus ad filium, promsit tunc talia dicta: » Est mihi
libertas tecum secretu loquendi; consilium ne sperne meum, tibi prospera
monstro: nec Rofrit Alfano subdere, nec Alfanum abbate Rofrit
dicioni obtrivere. » Erat siquidem ipse Alfanus dyaconus, et, ut
iam diximus, abbasque, necnon et larga manu nimirum plurimis
hominibus erat; victum opesque tegumentasque eorum silicet
condonabit. Hec dicta sufficiant; nunc ad ammonicionem iam
dicti principis redeamus. Inquiens ad filium: » Habeant inter
se rixa, et tu eorum dicioni calcare colla; te abscente facite
minime committere pugnam; tuum germanum alienum a latere
tuo minime sinite. Semper salvus eris, si mea monita optinebis. »
Et hec dicens, spiritus exalavit, tenuitque ipse principatum annos
12 et menses 3. Fuit autem corpore validus, audacia primus, statura
procerus, non minus consilio quam viribus decoratus.
63. Sicardus princeps, dum pater suus obit, monita genitoris
funditus ex animo repulit, nichilque ex eis in mente retinuit.
Ipso denique tempore ille Neapolitanus dux quod iureiurando

p.61
promsit tributum distulit dare. Post aliquantum temporis spacium furore
vehementer repletus ille princeps Langobardorum Sicardus, cum
universo principatu suo Langobardorum populo Neapolitanam
advenit urbem, quam et trium mensium spacium obsedens utque ex omni
circumdans parte, cotidie fortiter eam expugnabat, omnia extra urbem ferro
et igni devastans utque funditus demoliens consumpsit, ut Neapolitanam
capere potuisset urbem; nam et corpora sanctorum effodiens, eorum sacra
misteria abstulit.
64. Hec dum gesta fuissent, Neapolitanis deintus veniam
poposcebant; sed ipse princeps ironiam eis nimirum faciens,
iuxta ipsius civitatem meniam telam ordire denique fecit. At
illi tanto metu perculsi, ut sermones nec lapis eorum inicerent,
sed consilium inierunt, quatenus iram eius sevissimam mollirentur.
Tunc bona fama habentes monachis nimirum miserunt, ut
ab eodem principe veniam optinerent. Dum monachus ante tentorium
principis devenisset, mox tellure prostratus, pro suis
civibus veniam poposcebat, atque, eius dicioni demum [civibus]
deservirent, vehementer silicet asserebat. Ipse princeps misericordia
motus, in eadem civitate iam dictus Rofrit legatum
denique misit. Dum Rofrit Neapolim introysset, civitatem ipsam
undique expiavit, atque in eius platee montuosa terra cernere
cepit. Sed dum sciscitaret ac diceret: » Quid velid hoc esse? », illi
Neapolitani nimirum taliter verba promserunt: » Nostre edes
tritico nempe sunt plene, sed tritici remanente proinde ipsum
in platea eiecimus, sed iam denique periit. » Sed aliud non erat
nisi nimirum arena, et pauca tritici grana super arenam sparsa
habebant, et iam ipsa denique renascebant. In hunc modum
virum strenuissimum illuserunt, quia iam valide fame oppressi
erant, et mensis Iulii ipso tempore percurrebat, et inchoante
mensis Madii ipse iam dictus princeps ipsa civitas circumdedit.
Atque ut ferunt plurimi, quod vulgus vas flascones vocant, solidi
plenum dederunt Rofrit in tali videlicet ordine, ut cicius regredi
38

