Item Ildericus:
Tempora tu condens, solus sine tempore regnas;
Vere ut principium, sic tibi finis abest.

p.137
Principium et finis, primus, novissimus es tu,
Quem currunt infra tempora, secla, dies.
Cuncta arcens mutas, [et] tu non mutaveris unquam,
Semper eras qui nunc, semper erisque manens;
Quem cherubin seraphin cunctis cum cetibus ethris
Proclamant sanctum concelebrantque, tremunt.
Tu pietas, bonitas, requies, paciencia paxque,
Vita salusque, decus, castus amorque, timor;
Simplicitas prudens es tu, prudencia simplex;
Te recte metuit mundus, adorat, amat.
Item angeli:
Quesumus, ut celis cito des terrestria Christe,
Una ut laudemus te tua membra capud.
Item Ildericus:
Longanimis, verax, fortis, mirabilis, alme,
Terribilis, mitis, suscipe vota precum;
Cunctorum factor tu censor tutor et altor,
Rex regum populo parce tremende tuo!
Confer opem famulis, veniam da, destrue culpas,
Demonas expelle, noxia cuncta fuga!
Angeli:
Duc celis plebem, tuus emit quam cruor, agne,
Denuo quam peperit spiritus atque latex;
Respice propicius gemitum, suspiria, voces
Ad te clamantum, ac miserere pie!
Sancte tua Iesu sic morte tuere redemptos,
Pestifer hos [premat] perimat ne leo sive draco!
Sit tibi cunctipotens benedictio sitque potestas
Secla per inmensa, sit vigor omnis. Amen!
123. Adelchis vero dum castrum Treventensem obsidem caperet, et
dum maluisset propriam urbem adirei, a longe conspexit suos
contra se properarent. Statim Aionem episcopum vocavit eique
dixit: » Sic evenit aliqua inepta re absque iussione omnipotentis
Dei? » Sciebat illorum consilio et volebat retribuere malum. Cui

p.138
episcopus: » Non, set dicit apostolus: "Date locum ire." » Ille princips
nequaquam ab eorum aspectibus declinavit, sed ut eorum
approximavit, dulcia verba depromsit. At illi salutaverunt eum;
set dum paulisper simul ambularent, a generibus nimirum et
nepotibus extinctus est. Fuit autem audax et sagacisimus necnon
mitissimusque; prefuit Beneventanorum ann. 24 et medium.
Et statim in loco eius Gaideris filius Radelgari, nepos extinti, ordinatus
est; et statim eiectus est Cailo et Dauferius, gener illius. Hic eciam principare
voluit, cuius cupiditate socerum suum peremit. Hic quoque susceptus
est ab Athanasio, episcopo et magistro militum ubi corpus illius volutatus
est et cruor tabefactus est, ab illo ergo tempore nequaquam
ibidem erba orta est, donec usque nunc nostris quoque temporibus
centum anni expleti sunt, et sic erba gignere cepit. Quapropter
quantum conicere valemus, omnipotens et misericors
72

