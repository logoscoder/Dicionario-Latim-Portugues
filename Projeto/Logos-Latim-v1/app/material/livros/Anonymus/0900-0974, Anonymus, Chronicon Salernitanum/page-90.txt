princes prelia gessisset, ex quibus alia dixisse iam memini, nunc
vero unum quod mirabiliter gessit omnimodis non pretermictam.
158. Cum pene omnes civitates Apulie simulque et Calabrie
suis iuris actrivisset una cum Landolfo, Beneventanus princeps,

p.164
factum est, ut inmensa multitudine Grecorum super eum ubi
residebat locum qui Vasintellus dicitur, cum grandi strepitu venerunt,
et (aut) procul ab eo castra posuerunt. Set dum iam dictus
Guaimarius talia comperisset, minime est exinde exterritus, licet
paucis sed validissimis secum degeret Langobardis; sed dum bis
terque ipse stratigo legati Guaimario micteret, quatenus exinde
cum suis se moveret suaque inlesi arva repeteret, ipse vero
Guaimarius taliter legati fertur dississet responsum: » Domino
vestro dicite, quia nos minime locum istum deserimus, donec
pugnam vobiscum commictimus; quia patres nostri, ut nobis
relatum est, magis voluerunt mori in bello, quam infelicius
vivere; et non in multitudine fleti fuerunt, nec in paucis se
desperarunt. Nos namque vestigia illorum sequentes, omnimodis
sine prelio arva nostra minime repedamus. » Dum in hunc modum
Grecis relatum fuisset, nimis irati sunt, atque idipsum legacionem
principi Guaimario mictunt, adnectentes: » Dicite, inquid,
si principi, quia si ille et qui cum (eo) sunt, eorum artora ferrea
fuissent, cuntosque ex ere induti fuissent, multitudine hac eos
lambentes, sine dilacione ad nichilum deduceremus. » Sed cum
Guaimarius eorum responsum fuisset ut: » Minime dictis illorum
obtemperemus! » Sed pocius minas indignacionesque eos silicet
obiurgaret, illi vero iam dicti Greci cum magna superbia ad
bellum sunt preparati. Erat denique locus ille, in quo princeps
Guaimarius manebat, tutissimus, et nequibant Greci ad eum
accedere nisi per unum artissimum aditum. Et non erant pugnatores
cum eo nisi pene trecentos viros suumque germano, vir
elegans audaxque, nomine Guido. Dum comperisset Guido iam
dictus, quia sine ulla ambiguitate bellum cum Grecis inirent,
valde gavissus est, atque hac illac per castra inter suos gradiebat,
et in hunc modum verba promebat, asserens: » Cras quippe Deo
tuente cum nefandis Grecis pugnam commictimus! » Et inter dicta
verba eosque obsculabat. In ea nocte precellentissimus princeps

p.165
Guaimarius visionem videt. Apparuit et Dei genitris virgo Maria,
eique dixit: » Costans esto Guaimari, nichil metuere; cras namque
pugnam commissurus es, victoriam tibi [commissura sum] collatura
sum, quia iam exinde natumque deumque meum exflagitavi,
et ab ipso clementissima et exaudita sum; et nullus in eodem
prelio decidet ex tuis, nisi unus qui a regno Dei privatus est. »
Cumque evigilasset, et letus de iam dicta visione persisteret,
minimeque suis subditis que viderat intimaret, repente Grecorum
exercitu, iam illucescente sole, cum grandi strepitu eorum
approsimavit; at Langobardi econtra ad bellum forti animo sunt
nimirum parati. Sed dum cuneum validum Grecorum aditum
illum artissimum, ut eum comprehenderet, omni nisu satageret,
iam eum a Salernitanis comprehensum reppererunt. Sed dum
diu cum eis pugnassent, atque ex Salernitanis aliquantis vulnerati
fuissent, et omnimodis illorum iaculis sustinere nequirent,
90

