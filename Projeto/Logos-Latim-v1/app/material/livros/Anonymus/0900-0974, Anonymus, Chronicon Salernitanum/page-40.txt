et dum redisset domum, repperit eam mestam atque incomposito
capite, vestibus vilis necnon et lutulenti indutam,
scissitavitque eam et dixit: » Pro qua re inspido. capite illotaque
facie manes? » At illa: » Protinus gladium, ait, evagina et meum
mox collum abscinde, quia fedata sum ab alieno viro. » Cum
cognovisset omnia Nanningo que fuissent facta, valde ingemuit
atque sue coniugi effavit: » Illuc valneum perge, atque iocunditatis
vestibus te nimirum induere, et de tali re minime te
coangustare. » Ab illa denique die, ut ferunt plurimi, minime
risit.
66. Ipse princeps adhuc sine uxore erat, et dicta illicita
sepissime commictebat. Factum est autem, ut exinde cum suis
optimatibus una die sermocinaret, quatenus sibi copularet
uxorem, aut ex rege filia aut ex stegmatibus. Unde eius optimates
eum exinde fortiter adortabant, forsitan a perpetrato scelere eum
deviaret. Sed callidus ille Rofrit clam est ei locutus: » Nec filia

p.64
regis nec de illius stegmatibus pulcram invenire valebis, qualem
unam que in nostro territorio deget. » His auditis, princeps
amplexatus est eum, affatim eum exflagitabat, quatenus
proprium eius diceret nomen. At ille protinus sua cognata
pulcritudinem laudavit. Item princeps: » Vellem videre eam. »
Ipse vero obanter dixit: » Ego tibi eam demostro, » adiciens:
Inlotaque facie eam tibi ostendo; si vestris oculis comparet,
lateri vestro eam sociate, sin autem, omnimodis sciat ocultum.
Ad tuum cernendo pratum te simula ire, et ego denique cras ad
lassandum poccionem potabo. Dum exinde remeas, ad domum
meam quasi visitaturus veni, et inlota facie ante me sistere
illam facio. Tu nempe eam aspice atque formam eius perlustra:
Ego te interrogabo: » Optimumne est platum illum? » Tu domine
mihi responde, utrum optimum an non. »
67. Dum alia die princeps non cum plurimis ad pratum cernendo
properaret, statim regressus est urbem. Dum portam
ipsius civitatis introisset, conversus ad suos huiusmodi verba
depromsit: » Ad visitandum Rofrit pergamus, quia, ut mihi relatum
est, ad lassandum poccionem potavit. » At illi: » Domine
eamus. » Dum pervenissent ad eius domum et Rofrit intimatus
fuisset, ipsa vero, ut mos est innupte puelle, fugere temptavit;
sed Rofrit nequaquam penitus eam siniit ire. Dum introgressus
fuisset princeps ubi Rofrit manebat, contemplatus est eam valde;
atque nimis eius oculis placuit. Dum eum scissitaret Rofrit ac
diceret: » Optimumne est platum illum quod expiasti hodie, mi
princeps? », at princeps protinus ait: » Optimum. » Et hec dicens,
ad palacium rediit, moxque res que iam gesserat, suis optimatibus
propalavit, protinusque ipsam videlicet disponsavit. Sed non
(ut) sapiens, sed ut fatuus talia gessit; non illius mores sed
pulcritudinem expiavit. Proinde nempe ad exitum durum pervenit.
Libet nos pro qua re vir ducit uxorem, huic intessere
ystorie, ut non pulcritudo sed mores querantur. Tribus de causis
autem ducitur uxor: primu est causa prolis, de qua legitur in Genesis: »Et
benedixit eos, dicens: Crescite et multiplicamini; » secunda causa adiutorii,

p.65
40

