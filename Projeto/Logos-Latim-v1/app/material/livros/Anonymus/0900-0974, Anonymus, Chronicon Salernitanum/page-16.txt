20. Hec de plurimis pauca dixisse sufficiat; nunc que a
diacono Paulo, eleganti viro, prolata sunt, minime omittamus,
sed huic ystorie enucleatim inserere faciam.
Lugentum lacrimis populorum roscida tellus
Principis hec magni nobile corpus habet.
Hic namque in cunctis recubans celeberrimus heros,
Prepollens Arichis, ho decus atque dolor!
Tullius ore potens cuius vix pangere laudes
Ut dignum est posset, vel tua lingua Maro.
Stirpe ducum regumque satus, asenderat ipse
Nobilior generis culmina celsa sui,
Formosus, validus, suabis, moderatus et acer,
Facundus, sapiens, luxque decorque fuit.
Quod logos et phisis moderansque quod ethica pangit,
Omnia condiderat mentis in arce sue,
Strenuus eloquii divini cultor et index,
Pervigil in lacrimis tempora noctis agens,
Anteibat iuvenes venatu, viribus, armis;
Flaminibusque ipsis famina sancta dabat.
Ter binis luxtris p√°trie sic rexit abenas,
Fluctibus ut lintrem navita doctus agit.
Solliciteque +gre+ pacis servavit amator,
Consilio cautus, providus atque sagax;
Cum natis proprium nil ducens tradere censum,
Insuper et patrie promtus amore mori.
Mestorum solamen erat, solamen egentum,
Hos satagens verbis, hos relevare manu.

p.25
Ornasti patriam doctrinis, moenibus, aulis;
Hinc in perpetuum laus tua semper erit.
Tu requiesque tuis portusque salusque fuisti,
Gloria, delicie, tu generalis amor!
Heu mihi! quam subito perierunt omnia tecum
Gaudia, prosperitas, paxque quiesque simul!
Planctus ubique sonat; te luget sexus et etas
Omnis, et anie omnes tu Benevente doles.
Nec minus excelsis nuper que condita muris,
Structorem orba tuum, clara Salerne, gemis.
Apulus et Calaber, Vulgar, Campanus et Umber,
Quosque Siler potat Romuleusque Tibris,
Quique bibunt Arariin te flent Histrumque Padumque,
Extimus adfinis, seu peregrina falans.
Tam felix olim, nunc namque miserrima, coniux,
Regali in thalamo quam tibi iunxit amor,
Eheu perpetuo pectus transfixa mucrone,
Languida membra trahens, te moribunda dolet.
Viderat unius hec nuper funera nati,
Ast alium extorrem, Gallia dura, tenes!
Huic gemine nate vernanti flore supersunt,
Solamenque mali, sollicitusque timor;
Has cernens reddi vultus sibi credit amatos;
He ne preda fiant, fluctuabunda pavet.
Solatur tantos spes hec uteumque dolores,
Quod te pre meritis nunc paradysus habet.
O regina potens, Virgo genitrixque Creantis,
Prosit ei huc sacro membra dedisse lari.
Vixit autem quinquaginta tres annos; obiit septimo Kal. Septembris,
16

