Grave namque vicium est singularis dignitatis fastigium;
quid quis in principio ambierit, vel quid ei ambiendo talia
contingerit, commemorare nolumus, ne fraternitas commemoratum
ad iniuriam suam existimet.
Dicis autem, quod quatuor patriarchales sedes unum imperium
inter sacra misteria memorari a deiferis apostolis usque nunc

p.110
traditum habeant; mosque hortaris, ut persuadeamus eis, qui
nos imperatores appellent. Quod tamen nec racio dictat nec opus
est; primo quidem, quia nobis non congruit, alios qualiter nos
vocent instruere, deinde vero quia, nobis eciam minime suadentibus,
tam patriarchas singulos quam ceteros homines qui sub
celo sunt, excepta fraternitate tua, tam honoratos quamque
privatos, tali nos novimus appellare cognomine, quociens eorum
accipimus epistolas et licteras. Invenimus presertim, cum et ipsi
patrui nostri, gloriosi reges, absque invidia imperatorem nos
vocitent et imperatorem esse procul dubio fatentur, non profecto
ad etatem, qua nobis maiores sunt, actendentes, set ad unccionem
et sacracionem, qua per summi pontificis manus imposicione et
oracione divinitus ad hoc sumus culmen provecti, et ad Romani
principatus imperium, quod superno nutu potimur, aspicientes.
Porro si unum imperium patriarche inter sancta [sacramenta]
sacrificia memorant, laudandi sunt non utique inconvenienter
agentes; unum est enim imperium Patris et Filii et Spiritus
sancti, cuius pars est ecclesia constituta in terris, (quam) tamen
Deus nec per te solum nec per me tantum gubernari disposuit,
nisi quia tanta sumus ad invicem caritate connexi, ut non iam
diversi, sed unum existere videamur. Non autem credimus sanctissimos
patriarchas sic tui memoriam facere, ut aliorum quoque
principum, ut omittamus nostram, mencionem pretereant, cum
pro huiusmodi eciam apostolus orare iusserit, cum persequerentur
ecclesiam, ut securam et tranquillam vitam agerent cum
omni pietate, presertim cum eos eciam pro impiis orare non
diffidamus, sub quorum diccione consistunt, sicut ille quoque
populus, in Babiloniam ductus, pro rege Babilonie per Iheremiam
iubetur orare; nam in illorum pace fidelis eciam populus
constituit pacem.
Illud autem mirari merito possumus, quod sublimitas tua ad
novam vel recenciorem appellacionem aspirare nos autumat,
cum quantum ad lineam generis pertinet, non sit novum vel recens,

p.111
quod iam (ab) abavo nostro non usurpatum est, ut perhibes,
sed Dei nutu et ecclesie iudicio summi per presulis imposicionem
et uncionem manus optinuit, sicut in codicibus tuis invenire
facile poteris. Verum quid mirum, si novum sit, cum omne vetus
a novo principium habeat, non novum a veteri? Et certe cum
primi Romani principes [habeat] imperare ceperunt, novum fuit,
sed de die in diem devenit in vetustatem; non ergo quecumque
novitas in culpa est, sed reprehensibilis novitas; unde et apostolus,
cum dilecto discipulo scriberet, non ait: » Vocum novitates
devita » , sed: » Prophanas vocum novitates devita. » Sane antiquam
esse imperii nostri dignitatem, nullus [de hac vita] ambigit,
qui vel (nos) Successores antiquorum imperatorum esse non
nescit, vel divine pietatis divicias non ignorat. Nam quid mirum,
55

