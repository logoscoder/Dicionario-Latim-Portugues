ad tempus quasi subesse se videbantur, fremebant. Unde Guaimario
principi epistolam in hunc modum miserunt: » Cum omni
conamine omnique nisu satagite, ut nos ab oppressione Argiborum
eripiatis, quia dum nos sub illorum diccione degimus, vos qui
sanguine nostro probaris, minime gloriosi persistitis. Tantum
vos artius exoramus, ut Guidoni, cognato vostro, legationem
dirigatis, ut cicius cum magno exercitu quasi sororem suam
vestramque coniugem visitaturus veniat; et quomodo vos scire
facimus, sic in antea peragite. » Statim ille princeps strenuissimos
aliquantos viros suos misit, ut quo supra retulimus marchioni
Guidoni seriatim enodaret, et adiecit quia: » (Si) Divinitas abesset,
ego meamque coniugem vestramque sororem meumque subiectum
populum a Grecis captum fuisset. »
Dum huiusscemodi verba captasset, deposita omni segnicia,
ilico cum valido exercitu Salernum venit, gaudium patrie sueque
sorori, Idte nomine, nimirum dedit. Cum vero aforis moenia
Guido iam dictus una cum principe devenirent, atque altrinsecus
inter se luxuriarent, Guido ille marchio incredibilem causam
peregit; nam (inter) sellam super quam equitabat, staffamque
solitum ponebat, pedemque super solitum firmabat, et huc atque
illuc discurrebat, equumque valide cruentabat, et minime solitum
de pede suo nimirum dissidebat. Dictis finem demus, et que
mirabiliter gesserunt, omnimodis indagemus.
147. Dictus Guido una cum suis cuneatim Beneventum gradierunt;
at Greci et Beneventani, licet fincte, omnimodis resistebant.
Menia civitatis minime Beneventani ascendere audebant, quia
Greci turres meniaque possidebant. Georgius ille undique se
artatum cernens, eminenciores prefate urbis ad se fecit ascire,
et tunc promsit talia dicta: » Viriliter agite atque hostes omnimodis
expugnate, quia dum in gestis vestris agnovimus, patres
vestri undique imperatoris Constantinopolitani inferebant denique
clades. » Ad hec Beneventani responsum dederunt: » Urbem
hanc illo in tempore [pades] patres nostri possidebant, et turres
et menia aditumque civitatis ipsi observabant; dum foras contra

p.154
suos emulos audaciter animo properabant, adversos prosternebant,
et obanter propria revertebantur. » Idem Georgius:
» Turrem unam aditumque civitatis qualem vobis comparet
eligite, vestrumque populum munite, et seras et fores vos nimirum
tenete, et emulorum caterva, Deo previo, vehementer
acterite. » At illi una omnes dixerunt: » Collatam nobis potestatem,
tunc videtis, quomodo ab hostibus potenter denique auctore
Deo liberamur. » Hiis dictis, loricas unusquisque se induerunt,
galeaque armisque se munierunt, et contra emulos qui videbantur
alacri mente exierunt. At Guidoni exercitus omnimodis
ad bellum sunt preparati; set dum utreque acic approssimassent,
Beneventani clam verba dixerunt, ut dum illi civitatem abierunt,
cum immane stridore et ipsi civitatem introirent; quod et factum
est. Nefandissimus ille patricius cernens se delusus, veniam
poposcebat, quem adeptus est; nam quinque milia aureos dedit,
confusus et illesus abscessit. Prefuit et ille Beneventanorum anno
uno et menses novem et dies 30.
147*. Guido vero (principatum) Samnitum optinuit et undique
ab hostibus liberavit; sed dum et ille feliciter Beneventanorum
prefuisset anno uno et menses 9, nuncius venit, qui ei intimavit,
83

