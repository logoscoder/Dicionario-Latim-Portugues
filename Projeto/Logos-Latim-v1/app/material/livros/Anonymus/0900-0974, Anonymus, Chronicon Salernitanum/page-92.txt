p.167
atque venusta forma et micantibus oculis, nares equales
et directe, decoraque facie, et ut melius dicam, sapienciam ipsum
Deus illustrasset, suus benignissimus genitor de hac luce abstractus
est. Tenuit principatum Salernitanum annos... et menses...
fuit autem corpora prevalidus, statura equalis, que nec longa nec
brevis possit adverti, pulcherrimaque facie, et nec minus consilio
quam viribus decoratus. Mirandus specie, set plus mirabilis actis, a puero
micuit, promtus ad omne bonum. - Sepultus namque est iuxta
ecclesiam Dei genitricis et virginis Marie sancte Salernitane sedis.
Fecit autem in eadem ecclesiam crucifixus ex argento purissimo,
necnon et eius altare sacratissimum argento purissimo circumdedit,
candelabraque argentea tria, idipsum altare in honorem
Domini et salvatoris construere fecit, ipsum argentoque circumdedit,
et eum ante conspectum vocari iussit. Ante conspectum
subaudis cuius? Dei. Quia ymago Dei filii est nimirum ibidem
depicta. Palacium illud quod penitus destructum erat, ipse vero
rehedificavit eum, licet non totum, et in angulo ipsius ecclesie
sancti Petri campanile mire pulcritudinis quamvis exiguum mirabiliter
construere fecit; et multa alia gessit, que omictimus plane
retexere cuncta. Huius temporibus Atenolfus Beneventanus princeps
propter suas nequicias suaque crudelitate, de quo iam
superius diximus, ex sua urbe fuit expulsus, atque cum paucis suis
fidelibus Salernum venit; sed eum Guaimarius cum sublimitate
recepit, quia socerus illius erat, et sua filia Rothilda iam nuper;
et in matrimonium tradiderat. Set non reddiderat suo filio sicuti
debuerat; sed pro bona reddedit eciam mala.
160. Dum vero princeps Guaimarius de hac luce extinctus
fuisset, sicuti mos est variis civitatibus, sic inter se Salernitani
sepissime consurgebant. Sed ipse iam dictus Atenolfus una cum
sua coniuge omnimodis satagebat, quatenus Salernitanum principatum
invaderet; sed iustus iudex Dominus iniquitas eius in capud,
illius convertit, atque de hac urbe cum verecundia fuit proiectus,
et in exilium est nimirum extinctus, et omnis Salernitanus
populus gloriosi principi Gisulphi est plane subiectus.

p.168
161. Sed [dum] cum talia patrata fuissent, Landolfus germanus
iam dicti Atenolfi, qui et ipso illo in tempore Beneventanis
preerat, iniit fedus cum Iohanne, qui et ipso illo in tempore
preerat Neapolitanis, atque pari consensu cum omnibus suis
subditis in unum sunt congregati, quatenus venirent et principatum
Salernitanum totis viribus expugnarent, atque, si valerent,
usque meniam civitatis properarent, putantes, ut minime
princeps Gisulphus, qui erat adolescens, illis obviam irent. Set
dum princeps Gisulphus talia comperisset, statim cum valido
exercitu exiit obviam ei; et aut procul a Salernitana urbe locum
ubi Cabeis dicitur, tentoria fingere iussit; abuitque in suffragium
Mastalus, qui et ipse illo in tempore Amelfitanis preerat, cum
suis hominibus. Set dum predicti Landolfus et Iohannes cum
suis hominibus inivi properare maluissent, statim Salernitanis
una cum Amelfitanis ab bellum sunt preparati. Cum namque cernerent
Beneventanis Capuanisque necnon et Neapolitanis, Salernitanis
Amelfitanisque totis viribus ad pugnam essent parati,
terga dederunt, atque super eos in loco, in quo Gisulfus cum suis
92

