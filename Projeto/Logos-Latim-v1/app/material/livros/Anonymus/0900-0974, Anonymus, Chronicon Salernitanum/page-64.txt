pedestrium. Continuo equo ascendit et Guaiferio principi verba
depromsit: »Urbem propriam ingrediamur, et inter nos consilium
iniamus, quia, quantum estimare valeo, minime cum illis
certamen inire valemus.» Quapropter urbem iam dictam sunt
nimirum regressi, et consilio inito, ab invicem sunt sequestrati.
Beneventani sua propria adierunt, et Salernitani meniam civitati
ascenderunt, et omnimodis se munierunt. Agareni aforis undique
tentoria fixerunt, et hic inde cuncta forinsecus stirpatus deleverunt,
occisi innumerabilis colonis; et ex parte depopulati sunt Neapolim, Beneventum
et Capuam. Quid multa dicam? Crebrissime universa oppida
atterebant.
112. Circumdata namque urbe terribiliter atque inaudite, capiendi
eam nobis certaminibus per plurimum temporis pugnaverunt. At contra
Guaiferium, ut erat magnanimis, imperterritus eis fortiter resistens, nunc
ex muris nunc per improvisam interrupcionem plurima suorum hostium
partem actribuit. Licet pro paucitate suis exercitum acies contra Agarenos
in patulis pavebat dirigere, tamen expeditis suis iuvenibus incensabiliter
hinc atque inde subito inimicorum prostrabant catervas. Sed predictus rex

p.125
quanto plus sibi actencius cemebat obsistere, tanto eis ferventissime nova
certamina obiciebat. Set Agareni cotidie vires augebant, et Salernitani
nimirum devilitabant.
Factum est autem una die, cum ingenti audacia Agareni iuxta
mare deambulassent, et usque portam iam factam armati venissent.
Sed predictus princeps non sinuit, ex suis quis saltim
calculum illis iactaret; interim Agareni ad castra reversi sunt.
Sed dum crebrissime talia iterarent, et nec lapis aliquis illorum
iniceret, inter se decreverunt, ut frequenter (sine) armis inde
perambulassent, putantes, ut metuerent Salernitani aliquam rem
improbam illis obicere. Cum huiusscemodi sepissime iteraret
satagerent et christiani iniuriis lacescerent, Salernitani freti de
Dei potencia, ilico audaci animo super Agarenos irruunt eosque
undique comminuunt, septuaginta ex eis interemunt, ut ita cruore
illorum litora maris replerent. Comperta Agarenorum suorum interitu,
fistule, sambuce et musicorum universa genera cecinerunt,
tubisque clangentes ac perstrepentes undique mari terramque
prefatam urbem pugnare ceperunt, in tantum ut si divina pietas
abesset, capi potuisset. Nam plurimi ex Salernitanis vulnerati,
pauci vero extincti. Sed valde erant denique [valde] perculsi; nam
mane a solis ortu certamen iniebant, quatenus Salernitani iuvas
soli substinere nequirent et illi valerent denique laniarent versa
vice; sic serotina a solis occasu peragebant. Tirannus ille Agarenorum
rex sanctissima hede beatorum Fortunati videlicet, Gagi
et Anthes cum suis satellitibus degebat, atque in luxuriis et variis
inquinamentis fervebant, in tantum ut ille Abdila thorum sibi
parari iusserat super sacratissimum altare, ibique puellas quas
nequiter depredaverat deludebat. Sed non diu perstitit tam
immane contagium immo et presumpcio, annuente Divinitas.
Nam cum ei fuisset ablata quedam christiana necnon speciosissimaque
puella, continuo ad thorum suum illam deportari iussit.
Sed dum eam strupare satageret, et illa omni nisu ei resisteret,
immo et ei propria lingua diceret: » Antea morti incumbo quam,
sacratissimum altare nimirum polluam, quia multa sacrificia

p.126
64

