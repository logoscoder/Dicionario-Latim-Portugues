talia, set et qui consenciunt talia facientibus, dignos morte
iudicat [ut] memoratus insignis apostolus; presertim cum unanimiter
arma contra christianos ferant et dimicent, et si quos
fidelium capere possunt, Saracenorum manibus tradant, cum
ipsis ad bella uno impetu procedentes.
De cetero, frater karissime, noveris cum virtute summi
Opificis [nostri] exercitum nostrum, ordine prenotato Bari
triumphis nostris summissa, Saracenos Tarenti pariter et Calabrie
mox mirabiliter humiliasse simul et comminuisse, hos
celerius duce Deo penitus contriturum, a mari prohibiti
fuerint escarum ammictere copias vel eciam classium a Panormo
vel Africa suscipere multitudines. Quapropter specialis fraternitas

p.120
tua, quia per siccam nostrorum cunei populorum in utrisque
locis vix aut numquam deerunt, studeat necesse est sufficientem
stolum destinare, qui et illos a recipiendis alimentis a
mare coerceat, et si plurimas contingerit, sicuti sepe nunciatur,
pessime gentis advenire catervas, facilius illis resistere, divino
munitus brachio, valeat. Nam iste stratigus Georgius, licet sollerter
invigilet et strenue pro suo posse decertare, non tamen suificiet
obviare, si plures inimicorum naves ex parte qualibet
apparuerint, non videlicet nisi pauca prorsus chelandia possidens.
Et quia nonnulli Sarracenorum Panormi latrunculi cum sagenis
solacio et refugio iam memoratorum Neapolitanorum freti, per
Tirrenum mare debachantur, oportet ut et hos capiendos tue
fraternitatis stolus sine dilaccione mictatur. Isti sunt qui et
Calabritanis Sarracenis indefesse stipendia prebent, et hiis qui
Panormi sunt, auxilia cotidiana ministrant; unde si capiantur,
sagene maxima ex parte Sarracenorum tam Panormi quam
Calabrie constringuntur. Nos enim Calabria Deo auctore purgata,
Siciliam pristine disponimus secundum comune placitum restituere
libertati; quod tanto erit utrumque facilius, quanto illi,
divina dextera captis navibus et latrunculis, fuerint amplius et
celerius infirmati. Nulla ergo tarditas, frater karissime, nulla
mora in mictendo stolo proveniat, ne vel per escarum a mari
receptarum habundanciam vel per adventancium Agarenorum
classium numerositatem horum vires non infirmentur, sed roborentur,
et sic roborentur, ut postea dificilius infirmentur. Sed
et frustra nostri per siccam indefesse certamen arripiunt, etsi
(sic) ipsi per equora fuerint aliqua stipendia vel copiosam fortitudinem
consecuti. Postremo misimus desiderabilissime fraternitati
tue Auprandum, fidelem ac familiarem hominem nostrum,
qui quedam que huic desunt epistole viva voce tuo Deo tuendo
reserabit imperio, qui a diligenda nobis in Christo fraternitate
tua susceptus benigne, non exceptis octo diebus quesumus ullo

p.121
modo retardetur, sed celerius ad nos, quia ita convenit, null
impediente mora Christo propicio remictatur. Â»
108. Interim tramitem que reliquimus districcius gradiamur.
Memoratus imperator Lodoguicus, antequam Baris cape rentur, tres
ammiradas, qui totam Calabriam depopulabantur, cum numerosa multitudine
Sarracenorum, missis suis fidelibus, prostraverunt, et non solum
Calabritanorum Hismaelitum ingens extunc facta est diminucio, sed et
61

