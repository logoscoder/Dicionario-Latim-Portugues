ominique conamine expugnare ceperunt, atque murus illius
castelli fortiter confringebant. Dum talia Adenolfus et qui cum
eo erant conspicerent, atque aliquantos ex eis mortui essent,
ilico veniam ab ipso piissimo principe [veniam] poposcebant.
Ipse preclarissimus princeps annuit eorum preces, atque princeps
Landulfus exinde arcius exoravit, quatenus veniam illorum
tribueret. Ille vero voluntati eius assensum dedit noxamque illo
condonabat; quapropter Adenolfus cum suaque uxore suosque
liberos et cum suis famulis Gaietam inlesum permittit ire. Et
sic cum magno tripudio Capuam catervatim venerunt, donaque
plurima magni principi Gisulfi Landolfus princeps dedit, suaque
arva cum suis obanter rediit.
165. In ipsius temporibus inventum est sacratissimum corpus
beati Mathei apostoli in Lucanie finibus, atque cum debito
honore per iussionem iam fati Gisulfi principi Salernum deducitur.
Sed quod miracula et signa et quomodo fuit repertus,
omnimodis nunc omictimus pandere; postmodum Deo tuente
fidelibus innotescimus atque huic ystorie annexere facimus.
166. Dum ipso Landulfus prefuisset Samnitis annos..., ab
hac luce subtractus est; Beneventanorum principatum eius filii
Pandolfum et Landulfum bifarie regebant. Eo tempore sancte
Romane sedis preerat papa Iohannes, filius cuidam Alberici
patricii. Dum esset adolescens atque huiusmodi viciis detitus,
undique hostium congregare iussit in unum, et non tantum
Romanum exercitum, sed eciam Tusci Spolitinique in suum suffragiium
conduxit, populusque multum nimis, et cum magna
virtute Capuam properabat. Ilico princeps Pandulfus consanguineos
suos Salernum misit, quatenus eminentissimum principem
Gisulfum enixius obsecrarent, ut in eius adiutorium sine dilacione
veniret. Ille vero ut talia audiens, protinus cum magna
audacia magnoque apparatu cum omnibus suis illuc properavit.
Sed dum Romani Spolitinique necnon et Tusci adventum Gisulfi
principis comperissent, magno metu perculsi, repente suas
repedant fines.

p.171
167. Dum autem famam eiusdemque principis Gisulfi undique
pervolaret, atque per diversas civitates eius gloriam nimirum
fragaret, legacionem illi pape Iohanni misit quatenus in unum
se nimirum coniungerent. Quapropter ipse princeps minime est
moratus, atque cum grandi apparatu per marinum iter Terracinam
est profectus; moxque iam dictus papa cum non paucis
Romanis ad eum venerunt. Sed cum facies principis eiusque
apparatu nobiliumque multorum gloriamque illius cernerent,
mirati sunt valde, adicientes: » Plus nunc plane vidimus que
nuper audivimus. » Et inter se alternatim fedus inierunt, atque ab
invicem sunt segregati. Quid multa referam? Regnum Grecorum,
Agarenorum, Francorum Saxonumque et nimirum obediebant,
atque suoque principatu inlesum videlicet obtinebat, et omnis
populus sub sua dicione positus gaudebant nimirum et exultabant,
et non erant plane qui exterrerent eos.
168. Per idem tempus pestis valida fuit infra principatum
Salernitanum, et multos ex eis interempti sunt, domuique plurime
vacue remanserunt, donec civibus magna instancia precum Domino
94

