fortiter premit, quam his qui maturius quidem accessit, sed forte
aut nichil aut certe modicum gessit.
Secundum quam regulam divinitus sublimatum imperium
nostrum ex die, qua cepit erga fraternitatem tuam dileccionis
radice in corde suo plantare, multiplices fructus exibere non
destitit, non minus que vestra (ac) que nostra sunt procurans et
vindicans. Quamvis que circa missos nostros in causa familiaritatis
et benignitatis te gloriaris egisse, nos prius erga Iohannem
famosissimum patricium gessisse patescat, quem revera non sicut
amicum vel quemadmodum fratris, id est imperii tui, hominem,
sed quasi consanguineum nostrum et tamquam excellencie tue
sobolem tractavimus et dileximus; nec hunc penes nos positum
aut tarditas umquam temporis aut intima locorum a penetralibus
nostris fecere extorrem. Ceterum spiritualem fraternitatem tuam
miramur tot sermonum ambages contentiosius adversus apostolum
pretendentem, qui dicit » Si quis vult contenciosus esse, nos
talem consuetudinem non habemus, neque ecclesia Dei,» cum
imperii dignitas apud Deum non in vocabuli nomine, sed in
culmine pietatis gloriosa consistat; nec nobis quod appellantur
curandum, sed quod sumus magnopere providendum. Verum
quia de imperatorio nomine multa nobis scripsisti, cognitur et
nos quoque ad scripta tua quedam rescribere, ne si usquequaque
super hoc siluerimus, non ut contencionem vitantes, sed quasi
racione convincti, siluisse ab insipientibus videamur.
Indicat itaque dileccio tua se maledictum legis pavescere, et
idcirco terminos eternos transferre et veterum imperatorum
formas commutare ac preter canonica et paterna precepta conversari
rennuat et recuset. Et tamen qui sunt illi vel ubi aut
unde fuerint prolati termini eterni vel veteres forme aut illa
canonica et paterna precepta, minus aperte declarat, nisi forte

p.109
super imperatorium nomen velit hec cuncta sentiri. Verum apud
nos multa lecta sunt, multa quidem indefesse leguntur; numquam
tamen invenimus terminos positos vel formas aut precepta
prolata, neminem appellandum basilea nisi eum, quem in urbe
Constantinopolitana imperii tenere gubernacula contigisset, cum
gencium singularum monimentis interim postpositis sacre nobis
affluenter ystorie mostrant, plurimos fuisse basilis nuncupatos,
non solum [electoresque] electos quosque, quales videlicet fuere
Melchisedech et David, verum eciam reprobos, quales primores
Assiriorum Egypciorum Moabitarum et ceterarum nacionum,
quas dinumerare longum est, extitisse probantur. Ergo cum ita
sit, frustra causandum ducit prudencia tua, alios preter se
basilis appellandos, nisi forte radendum ducat tocius codices
mundi, in quibus pene cunctarum gencium primi a temporibus
priscis et deinceps basilei inveniuntur ascripti.
Et certe, ut de Latinis codicibus interim taceamus, si Grecos
etiam noviter editos revolvas codices, invenies procul dubio
plurimos tali nomine vocitatos et non solum Grecorum, sed et
Persarum Hepierotarum Indorum Bithiniensium Parthorum
Armeniorum Sarracenorum Ethiopum Guandalorum et Gothorum
atque aliarum gencium prelatos /gr basileon /gr appellacione
veneratos. Intuere igitur frater, et considera, quod multi fuerint,
qui basilei diversis temporibus et in diversis locis et nacionibus
nuncupati sunt vel hactenus nuncupentur; et noli vel nobis quod
dicimur invidere, vel tibi singulariter usurpare, quod non solum
nobiscum, sed et cum pluribus prepositis aliarum gencium possides.
54

