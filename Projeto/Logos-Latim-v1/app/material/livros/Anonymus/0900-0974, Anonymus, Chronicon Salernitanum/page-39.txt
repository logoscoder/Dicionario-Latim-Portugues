faceret. Dum Rofrit ad dominum suum venisset, taliter ei allocutus
est verba: » Mi domne princeps, hinc minime maneamus et

p.62
ad propriam nimirum regrediamur, atque illorum dimicte denique
noxam, et omni anno vestre eminencie exolvant tributum,
quia modiorum multorum triticum ego ibidem vidi; proinde,
si placet, per paginam scriptam vestre dicioni tributa persolvant. »
Hiis auditis, princeps acquiescit denique sermonibus suis, atque
ut talia fieri iussit; sic namque per paginam scriptam talia firimaverunt,
atque ipsum federis scriptum in sacro Salernitano
palacio adhuc hactenus manet, et in sua inchoacione huiusmodi
testum invenimus: » En ego Sicardus Domini gratia princeps
concedo vobis Neapolitanis pacem et firmissimam libertatem. »
Et ibidem continet numerum solidorum et federe pactionum,
quem ommisimus plane singillatim retexere cuncta. His ita gestis,
callem quam reliquerat iterum repedavit, atque cum magno
tripudio Beneventum remeavit.
65. Cum vero Beneventum regressus fuisset, cepit huius mundi
vanitati deservire atque aliorum uxores struparet, necnon insaciabile
(pectore) exinde nimirum gestabat. Una denique die
dum per plateam perambularet, ut moris est feminarum, ad
videndum eum nimirum cucurrerunt. Ille vero retro capud revolvens,
speciosissimam mulierem, cuiusdam viri Nannigoni uxorem,
ibidem conspexit. Dum eam vidisset, statim eam denique concupivit
atque in eius amore vim caloris sui ignis accendit. Clam
dicendo continuo misit ad illam, ut opes a parte principis optineret
multas, tantum eius animo consentiret. Illa vero ut talia
audiens, sese valde perturbavit, ac in hunc modum promsit tum
talia dicta: » Opes et gloria sibi habeat multas; mihi nichil est
necesse habere nisi iure viri mei timere et illi pudiciciam reservare.
Si demumque talia nuntiandum reiteraverat, sciat ille viri
mei prodendum. » Dum in hunc modum principi delatum fuisset,
magis magisque urebat et crevissime exinde excitabat, quatenus
ipsum facinum adipiscere valeret. Tunc Nannigonem ad se fecit
ascire; sed (dum) vocato venisset (et) ante suum aspectum astaret,

p.63
princeps taliter est ei allocutus: » Volueram te legatum Africam
mictere, quatenus ad nos, Deo volente, cum honore a parte
regis terre illius reverteris. » Audito hoc, Nanningo nimis quippe
exinde se turbavit adiciens: » Quomodo illuc pergo, qui sum valde
infirmus? Et mi domine, metuo, ne illuc mihi morte eveniat. » At
princeps: » Excusacionem mihi exinde minime adnectere; tantum
ut diximus celerius perfice. » Ille denique dixit: » Fidelis tuus sum;
fiat ut comparet voluntati tue. » Cumque ille nescius perrexisset,
ipse princeps ad uxorem suam continuo famulos suos misit,
quatenus per vim ad se adduceret. Quo facto, vi obprimens eam.
Illa vero dum strupata domum redisset, neque valneis neque
unguentis minime iam usa est, inlotaque facie manebat, necnon
sordidisque indumentis utebat, nec in stratu dormiebat, sed in
terra nimirum prosternebat se; et si quislibet de tali re eam
coercebatur, ut non esset bona immoderata mesticia, illa aiebat:
» Non pro alia re talia denique nimirum facio, nisi propter (viri)
mei abscenciam. » Factum est autem, dum virum suum regrederetur
39

