quapropter a principe iam dicto Radelchiso Avellinum
optinendum suscepit; unde indesinenter nocte dieque [indesinenter]
exinde satagebat, forsitan arriperet valeret principalem
honorem. Unde legacionem misit fato Athanasio, ut eum omnimodis
adiuvaret ad optinendum principalem honorem. Ille
procas immo Deique odibilis, qui fuerat bis terque cum
Guaimario fidem accommodatus, oblitus est; abiecto pudore,
Sikenolfum intimandum misit, ut exinde indesinenter decertaret,
et adiecit: » Ego nunc micto Salernum, et huc accersiam Guaimarium
iuniorem principem; dum venit, ex improviso eum
comprehendo, ociusque vobis nunciamus; vos namque sine aliqua
excitacione aripitis principalem honorem. »

p.158
150. Set dum Sikenolfo huiusscemodi verba delata fuissent,
valde gavisus est, clam omnia Salernitanis qui in illo consilio
erant studenter intimavit. Statim, ut diximus, ille nefandissimus
presul Athanasius nunciandum Salernum misit, ut cicius
Guaimarius incunctanter Neapolim pergeret, essetque cum eo
consiliaturus. Ilico Guaimarius iunior veloci cursu aliquantos
secum ex Salernitanis tolles, ad Athanasium, cum quo dudum
fedum gesserat, porgere cepit. At Salernitani agmen uno coacti,
armis cum ingenti audacia sumunt, meniamque ascenderunt,
tubisque cecinerunt; et ilico Avellinum miserunt, ut sine mora
Sikenolfum predictum veniret et principatum Salernitanum
optineret: » Quia nos turres et menia et portam que dicitur
Rotenses possidemus. » At ille expectans responsum ab Athanasio,
minime est profectus. Unus ex Salernitanis, Ursus nomine,
Iohannis filius, cognomento Mancus, agiliter princeps Guaimarius
est subsecutus, atque in extremum Nucerie finibus eum
videlicet repperit, et que acciderant studenter indicavit. Ille princeps,
quamvis territus, civitatem rediit; erat adhuc adolescens;
sed dum portam predictam veniret una cum suis satageret,
minime potuerunt, quia Salernitanis cum grandi strepitu super
illos irruerunt. Quapropter idem princeps portam que (est) iuxta
mare venerunt, ut una cum patre properarent in exilio. Sed
Iohannem, quem supra memoravimus, asta que manu gerebat,
equi capud super quo equitabat dicius princeps, percuciens, et
in verbis talia promit: » Revertere, revertere adolescens, atque
pariter contra emulos pergamus eosque fortiter debellemus; sin
autem, illuc nimirum pariter moriamur. » Statim cum ingenti
audacia per plateas alias inibi abierunt bellumque inchoaverunt;
sed pars principis terga dederunt. Cumque iterum utreque acies
in unum adissent, idipsum pars principis fugere temptarunt; sed
ipse princeps cepit plurima dona promictere onmesque ad se
vacare; sed multi ceperunt sodales suos linquere proprioque
domino adherere. Idipsum princeps magna voce emictebat, et

p.159
adversarios nomine proprio adclamabat, asserens: » Inepta re
linquite et ad me properate, quia teste Deo omnia que adversus
nos gessistis dimicto. » At plurimi principi sociabant suosque
relinquebant. Sed dum quidam Rodolgrimum proprios deserere
principique satageret sociare, eius filius Grimoalt nomine post
eum cum magna virtute lancea misit, ut patrem extingueret, sed
non quibit. Quapropter quantum valuerunt, diu cum eis pugnarunt.
86

