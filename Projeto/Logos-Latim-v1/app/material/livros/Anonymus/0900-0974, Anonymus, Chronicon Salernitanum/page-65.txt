super eum oblata sunt,» tirannus rex verba illius deludens, vi
opprimens eam; (sed) repente per angelorum manus trabs de
alto disruptus est et super Abdilam regem decidit et sine mora
extinxit; et mira Dei potencia puella illa minime est ab ipso
trabe contacta et illesa permansit. Et ne forte Agareni fingere,
quod noli fuisset gestum per Dei clemenciam, sed casu accidit,
quomodo crebrissime conspicimus per vetustatem plurime
ecclesie dirructe, et non solum trabes, sed eciam parietes usque
ad solum prostrati, aut procul ab ipso altario quasi gubita tria
lectum nimirum fuit, et ubi contumax ille Deique odibilis super
sacratissimum altare predictum ludebat, trabem proiecit eumque
mortuum stravit. Et hactenus a parte australi in testimonium
reliquid Redemptor suis fidelibus capud de ipso silicet trabe;
et non solum tirannus ille sed eciam plures illorum subitaneo
contagio perdidit, et extimplo de hac luce abstraxit. Ab illo
namque die quamvis gentiles minime iam dictam ecclesiam in
illo ordine intraverunt, christiani indesinenter Redemptorem
omnium collaudabant, Agareni e contra nimirum obstupescebant.
Extinto, quemamodum diximus, rege illo tiranno, Agareni ilico
regem procreaverunt nomine Abemelec: licet fuisset enuchus,
erga res humanas audas fuit et sagax.
113. Per idem tempus comites duo, amboque nomea unius
Lamberti voci tabantur, augusti furorem metuentes, Beneventum recesserunt,
ab Adelchiso honorifice suscepti sunt. Cumque in hac obsidione
prope terminarentur annus, et nullumque suffragium Salernitani
optinerent, et sepissime cum Agarenis certamen iniret, factum
est, ut unum eminentissimum Agarenum testiculis tres gerens,
voce ingenti clamaret ac promeret: » O +ercescende+ filius Petre,
veni et iniamus singularem certamen, et tunc conicere poteris
Agarenorum virtutes ! » Sed dum diu exultaret eademque verba
repeteret, Petrus ille fisus in Redemptoris clemenciam, audaci
animo Agareno exiit obviam, suosque interminans, hiis ut nullum

p.127
auxilium illis cederent. Agarenus ille pene civitatis cum ingenti
audacia meniam venit, loricaque indutus et capite calea septus
et sex lanceis propria manu gestans, super eum irruit. Petrus
ille iam dictus impetum illius omnimodis caruit; sed dum iterum
Agarenus cum expedito equo super illum veniret et lancea cum
omni nisu, ut eum protinus in terram straret, iniceret, christianus
quamvis cum metu agiliter feritam illius evasit, et continuo
Deum invocavit et suos martires, ante quorum ecclesiam certamen
iniebat, silicet Cosmam et Damianum, asta que manu
gestabat illius protinus misit, eumque inter duas percussit
scapulas, et statim vitalis calor aufugit, amplexoque equi collum,
ad suos refugit, et sine mora extinxit. Christiani una omnes Deum
videlicet collaudabant, necnon et vires recipiebant; Agarem plus
plane erga christianos fremebant, in tantum ut machinam quam
a nos petraria nuncupamus, construerent mire magnitudinis, et
valde turrem unam, que nunc dicitur Solarata, attererent. Salernitani
nullo modo ibidem valentes resistere, et nesciebant quid
agerent; statimque Landemari, filius Ademari, talia verba
depromsit: » Securam mihi acutam deferite, et adiuvante Deo,
ego illuc pergo, et quantum valeo machinam illam confringo. »
Statim acuatam securam ei optulerunt, ilico per murum eum
deposuerunt, et cum ingenti audacia illic properavit, et dextra
levaque prophanos prostravit, et machinam vehementer quantum
65

