peremit. Cognoscens autem Guido Karlum augustum seminecem iacere, cupiditate
regnandi devictus deceptusque a contribulibus suis, relinquens Beneventanam
provinciam sibi subactam et Spolitensium ducatum, abiit Galliam
regnaturus.
143. Aio predictus princeps dum tenuisset principatum
Beneventanum ann. 6, et Urso filio eius una cum ipso anno uno,
Sabbaticius stratigo per idem tempus cum valida manu Beneventum
venit, et undique tentoria non procul ab urbe figere iussit, quia
minime Guidoni adventum nimirum metuebant.
Cumque prefatam urbem undique coartarent, et diversis
machinis omni conamine expugnarent, Beneventani deintus
omnimodis resistebant; et licet non in patulo, tamen furtim
menia urbis exiebant, undique Argiborum prostrabant catervas.
Sed dum a tercio Idus Iulii predictam urbem diversis telis
expugnassent et Beneventani fortiter resistissent, presertim cum
iam multis Grecis laniassent, callidus ille stratigo cernens
Langobardorum dura cervice, mollia verba promere est exorsus,
quatenus per pacem urbem ingredi mereretur. Beneventani
namque, qui semper nimirum fuerunt sagacissimi immo et
robustissimi, dum viderent tempus non esse, quatenus Grecis
resisterent, et copias non haberent, unde exercitus coadunarent,
ut palam cum Grecis certamen inirent, (inito) inter se consilio,
Grecorum falans pacifice urbem introduxerunt, quia iam undique
eam obsederent, ut diximus, a tercio Ydus Iuni usque ad
quintum decimum kalendarum Novembrarum. Sed dum predictam
urbem Greci dominarent, et licet dona plurima Langobardi ditarent,
illi tamen valde etenim durum gerebant de moris Grecorum.
144. Factum est autem, ut princeps Salerni Guaimarius duos
suos subditos propter scelus quem commiserant, acriter cedere
iusserant; at illi confusionem ferre non valentes, propriam liquerunt
urbem, Beneventumque properarunt, atque diu ibidem
morarunt. Cumque duobus annis Sabbaticius degeret Beneventum,
per suggestionem augustorum Beneventum deseruit, regiam

p.151
adeptus est urbem; et quidam Georgius Beneventum directus est.
Sed dum et ille Langobardi donis augeret, atque nimirum omnimodis
altrinsecus honorarent, illi vero omnia pro nichilo
ducebant.
145. Iam fati Salernitani, qui Benevento exiliati degebant, ad
Georgium patricium clanculo perrexerunt, et in hunc modum
verba promserunt: » Quid dabitis nobis, si nos munitam Salernitanam
urbem sub vostra diccione commictimus? » Ad hec
patricius cum magno gaudio plurima et precipua dona promittebat.
Illi vero subiunserunt: » Statue die quam illuc clam magno
exercitu pergamus, quia nos incunctanter promictimus illius
civitatis fores pate esse facturos. » Ille patricius ut talia auribus
aurisset, valde gavisus est, atque ut id fieret, omnimodis gratulabatur,
et sine mora per Calabrie Apulieque fines misit, et
exercitus coadunavit, faciens famam, ut super Agarenos, qui
illo in tempore in Gariliano degebant, ex improviso irrueret.
In tempesta noctis, quando fexi gravi sopore opprimuntur, dictus ille
patricius cum magno apparatu Salernum venit, licet Beneventani
cum eo mixti venerunt. Sed dum non procul menia properarunt,
81

