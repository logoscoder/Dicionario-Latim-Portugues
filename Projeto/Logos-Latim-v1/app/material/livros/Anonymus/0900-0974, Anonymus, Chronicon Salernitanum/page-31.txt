p.49
ipsius prolexque valde nemppe erant exinde mesti. Sed ipse Sico,
comeato accepto, honorifice eos Beneventum (ascire) fecit, atque
Siconi idem princeps precipiens, ut minime Aggerenciam ipse
silicet pergeret, sed quicquid fiscalia ibidem fuissent reperta,
proles illius ipse inde acciperet, ac populus terre illius suaviter
iudicaretur. Cui Sico: » Quicquid dominus meus servo suo dixerit,
sciat omnimodis eum ei esset obediturus. » Ipse de quo diximus
Radechis quicquid exosos ipse princeps habebat, ipsos suo lateri
adherebat; quotquot ipse respuebat, ipse recipiebat; cui ille
minas, dulcia verba ipse referebat. Cum talia ipse princes cognovisset,
ascito eum clam nimirum, eique dixit: » Ut video, erga
me controversia nempe peragis; quod ego sperno, tu recipis. »
Cui ille: » Vere talia perago domine, non propter me, sed propter
vestram dignitatem, ut omnes in vestra fides permaneant. » Que
cum audisset talia princeps, exinde recepit satisfaccionem; ipse
vero hac illac talia nimirum non desinebat.
48. Per idem tempus apud Beneventum erat illustris vir
nomine Rofrit cum germano suo nomine Potelfrit, filius cuiusdam
nobilissimi viri Dauferii. Sed ipse Rofrit erat nimirum callidus
et omni versucia plenus, Potelfrit denique licet fuisset magnus,
tamen erat erga Dei cultores venivolus ac benignus. Rofrit vero
quanto magnus erat, tanto nimirum humiles obprimebat; et cum
cognovisset, quod Radechis de tali re decertaret, et putaret, ut
ipse principatum honorem optinere valeret, propter invidiam
alta trahens suspiria, tandem intra se cogitans, qualiter ei omnimodo
valeret esse contrarius. Una denique die dum sepedictus
Sico pergeret balneum, ipse Rofrit nempe ut talia cernens,
famulis suis prorsus precipiens, ut cicius cum eo valneum properarent,
et quoniam nequibat in patulo cum ipso sermocinaret,
saltim nempe loqui in valneum cum ipso valeret. Sed dum ut
diximus valneum introyssent, Siconem profecto ibidem invenit,
atque erga eum nimirum resedit. Dum denique Sico capud

p.50
saponem inungeret, statim clam Rofrit dorsum eius cepit abluere.
Dum Sico scissitaret ac diceret: » Quis ille est qui meum dorsum
aqua perfundit? », ipse statim dorsum linquens, aqua capiti eius
silicet fundere cepit, adnectens: » Sile Sico, nunc sile, quia Rofrit
ego sum. » Cum vero Sico vox eius nimirum cognovisset, ilico
exiliens, cum magno pavore dixit: » Quid est quod de me illusio
simulque et yronia facis? Quis talia cognoscet, et non irridebit
mihi? » Cui Rofrit: » In proximo, si prosperuin Christui » fore
tuo capiti septatam habebit coronam. » Ad hec Sico: » Exulem
sum ego, mihi autem talia dicite minime.» Idem ipse Rofrit:
»Tantum mihi iusiurandum sponde, ut de meo honore si non
augeas, nec minuas; quia Deo previo studenter omnimodis talia
adimplemus. » Ad hec Sico: » Terra vestra est, in vestra denique
potestate sum; quod bonum quippe et utile vestris comparet
oculis, facito; ego nempe de tuo honore si non augmentabo,
is nec minuabo ». Ab illo denique die studenter quippe ipse Rofrit
exinde omnimodis decertabat.
49. Ipse de quo sepe diximus princeps avaricie simulque et
discordie gerulus erat, et iniusta consilia suis cognatis ei seperrime
31

