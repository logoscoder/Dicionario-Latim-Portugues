adulterantur, et qui hoc facit » impostor » vocatur. Unde eciam vulgo qui
aliquid fraudis facit aut simulacionis, impostor solet appellari; unde beatus
Gregorius inter cetera sic ait: » Cepit illum simulatorem et verbo
rustico impostorem clamare; » item in Genesi: » Quare imposuisti mihi?
Nonne pro Rachel servibi tibi? » Et in Regum: » Quare imposuisti michi? Tu
es enim Saul. » Hoc est: Quare me simulatione decipere et fraudem facere
voluisti? Et sanctus Augustinus: » Ideo miser sibi imponit, sibi enim
fraudem facit, qui perdit meliora amando peiora. » Credo enim, quia
sufficit testimonia prolata.
101. At Salernitani uno agmine incedentes, suum principem
Ademarium comprehenderunt, et in ardua custodia eum videlicet
inclauserunt; omnes enim eum exosum habebant, et minime
unusquisque exinde se perturbat, et ut diximus, pro exigua re
perdiderunt eciam ampla; postremum lumen oculorum ammisit.
Cum vero talia patrata fuissent, Daferius quidam, Maioni filius,
qui fuerat Guaiferius germanus, omnimodis satagebat una cum
collactaneis suis, quatenus principatum Salernitanum arriperet.
Sed (dum) diu exinde cum suis sodalibus decertaret quamvis sine
effectu, principatum gestire maluerunt, ipsumque Dauferium
principem sublimarunt, et quasi si fuisset firmatum ab omnibus,
palacium manebit. Hoc autem factum est sine Salernitanis nutu,
quia iuvenes illi Beneventani fuerunt, et partim a Salernitanis
suffragium habuerunt. Sed cum talia Salernitani cognovissent,
ut sine eorum suffragio princeps sublimatus fuisset, exinde in
unum coniunti sunt, et dum simul inter se de predicta re sermocinarentur,
et Guaiferius, patruus iam dicti Dauferii, inter eos
essent, ipse Guaiferius tale fertur dississe responsum: » Usque
nunc partem cum tiranno habuimus; et tirannum elegerunt;
valde etenim nobis stultum esse videtur, et nobis nostrisque filiis
oppressionem fore, si eum ilico non eicimus foras. » Sed dum
huiusmodi Salernitani verba captassent, valde exinde se perturbaverunt,

p.103
atque in hunc modum verba promserunt: » Nos pariter
super eum irruamus, eumque cicius per vim foras nimirum
proiciamus, et qualem competenter postmodum nobis est, principem
sublevemus. » Quid multa dicam? Cum magna virtute
palacium ascenderunt, atque Dauferium cum suis, ut diximus,
hic inde stipatim in throno residere reppererunt. Cui pro cunctis
Guaiferius sic pectore fatur: » Dic mihi, inquid, Dauferi, quis
temerarius tibi ausus est promere, ut in tantam vexaniam curreres? »
Et statim cum furore eis precepit, quatenus sine mora
exinde exiliret. Ille vero quamvis cum timore ei respondit: » Isti
comes fratres mei quamvis indignum elegerunt me sibi in principem. »
At illi cum grandi strepitu omnes super eum inruerunt,
eumque protinus comprehenderunt, et eos qui eum adiuvare
conabantur, fustibus attriverunt, et sic Dauferium cum suis germanis
in obscura carcere reclauserunt. Cum namque peracta
talia fuissent, omnis populus necnon et sublimes una omnes
Guaiferium principem sublimarunt. Ademari filius, qui fuerat
ordinatum electum, Petrus nomine, cum accidisset patri que
supra iam diximus, ille vero metu perculsum Sanctum Angelum,
qui scitum est in monte qui Aureus dicitur, cum exiguis cleris
venit. Set dum Guaiferium principem sublimatum fuisset, statim
illuc misit, illum quatenus apprehenderet. Sed dum illuc bis
terque misisset, et propter loci municione eum comprehendere
minime valuisset, tandem spontanea voluntate ipse Petrus
50

