non infimis, et ille precelsus atque carus ab ipso rege et ab
omnibus erat, in tantum ut ipse rex in omnia archana verba
consiliarium eum haberet. Per idem tempus Pipini filius Karolus
sua filia sibi in matrimonium sociavit; et aliam prefatum regem;
habuit filiam, cui nomen Adelperga fuit, que nuptui tradidit
Arichis Beneventanus dux. Sed de predicto Paulo, unde fecimus
mencionem, licet inculto sermone aliquid de gestis eius huic
historie intexere cupio; et ut predictum est, ab omnibus erat
dilectus, et merito proinde ei concessit gratiam Christus, ut ab
omnibus amaretur. Et quomodo homo cum exosum habere
poterat, qui erat a Christo dilectus? Sed dum iniqua cupiditate
Longobardi inter se consurgerent, quidam enim e proceribus
Longobardis clam legacionem mittunt Karoli, Francorum regi,
quatenus veniret cum valido exercitu et regnum Italie sub sua
dittione optinere, asserentes, quia istum Desiderium tyrannum
sub potestate eius traderet vinctum, et opes multas cum variis
indumentis auro argentoque intestis in suum committeret dominium.
Quod ille predictus rex Karolus talia cognoscens, cum
Francis et Alemannis, Burgundionis necnon et Saxonis, cum
ingenti multitudine Italiam properavit. Postquam Italiam rex
Karolus venit, rex Italie Desiderius a suis quippe, ut dudum
diximus, fidelis callide ei traditus fuit, quod ille vinctum suis
militibus tradidit, et ferunt alii, ut lumine eum privasset. Atque
ipse Karolus rex tocius Italie rex est firmatus; solus dux Arichis
Beneventi iussa eius contempnens, pro eo quod capiti suo
preciosam deportaret coronam. Ut comperit talia rex Karolus,
valde est iratus, atque nimirum iusiurandum asseruit dicens:
» Nisi septrum quod manu gesto Arichis percucio pectu, vivere
nolo. » Ipse de quo prediximus Paulus bis denique regi Karoli
mortem molitus est pro sui regi Desiderii fide; cumque talia
regi Karoli delata a suis fidelis fuissent, diutius toleravit propter
minium amorem quo eum diligebat. Sed dum tercio talia perpetrasset,
eum coinprehendi iussit atque in medium introduci.
Cumque perductus fuisset, taliter rex eum allocutus est verbis:

p.12
» Dic mihi, inquiens, diacone Paule, pro qua re bis terque inferre
nostre eminencie morte molitus es? » Ille ut erat magnanimis,
audacter ei responsum reddidit: » Fac quod facturus es, quia
veritatem dico et falsum ex ore meo de hac re nil profero! Fui
quippe fidelis quondam Desiderii regis, et ipsa fides apud nos
actenus manet. » Cumque in patulo omnibus assistentibus proceris
talia protulisset verba, cum iurgio suis militibus precipiens,
qualiter eum sine mora privarent manibus. Sed dum ministri
dicta impleret vellent, ipse piissimus rex pro nimium amorem
quo diligebat eum et propter sagacitatem eius alta trahens
suspiria, et in voce erupit: » Eu pro dolor, inquid, quo modo
ianus eius abscidimus, ubi tam elegantem scriptorem reperire
valemus? » Assistentes denique ut prediximus proceres necnon
et optimates qui eum exosum abebant propter quondam ut
diximus regi Desiderii fidem, in hunc modum responsum dederunt
quia: » Si hunc diaconum, o rex, illesum sinis abire,
regnum tuum stabilitum minime habebis. » At rex talia depromit
verba: »Mihi, inquid, dicite quid exinde vobis comparet. » At illi
dolosa voce dixerunt: » Ilico evellantur eius oculi, ut nec sedulas
nec litteras contra vestra dignitati nec contra vestrum imperium
actenus peragat manibus. » Cumque severitatem simulque et
duriciam suis militibus cerneret, sese valde perturbavit, cogitans,
8

