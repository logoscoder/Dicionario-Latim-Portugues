me dico, in sedem ipsius ecclesie minime ascensurus sum. Â»
Sed dum aliquo tempore ipsam iam dictam ecclesiam moderantissime
gubernaret, de suo sumptu ecclesiam iuxta predictam
sanctam sedem in honorem beati Iohannis Baptiste mire magnitudinis
construcxit, licet minime eam ad culmen usque perduxit,
quia, divina vocante potencia, de hac luce extractus est. Quo
defuncto, Ractulus quidam episcopus ordinarunt; cumque hic
obisset, Magnaldus episcopus ordinarunt; set dum ipse de hac
luce migrasset, idipsum tempus episcopus elegerunt. Quo
mortuo, preclarissimum quidam Alonem episcopum ordinarunt.
Fuit autem vir bonus ecclesieque reparator; fecit autem mire
pulchritudinis lectorium ex ipso. Set dum et ipse in Domino
obdormisset, Landemarius, qui ex Nucerie finibus fuerat ortus,
episcopum sublimarunt; cumque et hic obisset, temporibus iam
dicti principi Sikenolfi quidam Bernaldus episcopum ordinarunt.
Fuit autem ex civitate Latiniana ortus, parentibus quidem non
infimis. Fecit autem in eadem ecclesia campanile mire pulcritudinis,

p.98
et ecclesiam sancti Iohannis Baptiste, quam Petrus
episcopus, Grimoaldi principi cognatus, a novo fundamine construcxit,
iste eam videlicet consumavit, atque ciburia pulcrisque
figuris eam silicet illustravit, et multa corpora sanctorum
undique adunavit. Nam cum imminente Agarenorum populum
metueret, ne a propriis frustrarentur patronos, silicet sanctorum
martirum Fortunatus, Gaius et Anthes, eorum sacras reliquias
a propria aula, ubi per longa temporis spacia requieverunt iuxta
fluvius qui Lirinus dicitur, idem egregius presul abstulit, easque
cum debito honore intra civitatem menia in ecclesia iam dicta
sancti Iohanis honorifice collocavit; ipsumque altare in honore
sanctorum martirum Fortunati, Gaii et Anthes beatorumque
omnium apostolorum silicet dedicavit. Idipsum cum multitudine
clericorum necnon et laycorum chaut procul a civitate iam dicta
locum pervenit qui dicitur Faianum finibus Salernitane, et cum
magna reverencia oracionesque assiduas beatorum confessorum
pariterque pontificum corpora ubi per longa tempora requieverunt,
Cirini et Quingesi abstulit, atque in sindone munda involutis
(eorum) sacra misteria ab ipso iam dicto episcopo deferebantur.
Sed dum paulisper (per) equum, in quo ipse episcopus residebat,
deportata fuissent, statim calcaribus qui in pedibus episcopi
erant innexi, protinus in terra proiecti sunt, sic tamen ut fibulis
aptate essent, tanquam si in pedibus episcopi fuissent. Quo
comperto omnes tale miraculum, una omnipotentis Deo gratias
reddiderunt, atque omnis populus qui inibi erat necnon et clericos
cum cereis et lampadibus discalciatis pedibus cum magno
tripudio Salernnum venerunt, et corum sacra misteria honorifice
collocaverunt in honore eorum dedicaverunt,
ubi seperrime signa et miracula Iesus Christus dominus
noster ad laudem nominis sui facit usque in hodiernum diem.
98. Dum talia peracta fuissent, res mira illo in tempore in
hac sanctam sedem accidit, quod minime oniicto retexere. Nam

p.99
cum sepissime nocte dieque idem presul Bernardus in sacra
oracione diu persisteret, et cotidie sacrificium Deo offerret, et
47

