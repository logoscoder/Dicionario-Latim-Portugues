At illi preces Domino optulerunt, et a quo mirabiliter liberati
sunt. Nam ilico columba mire pulchritudinis ex adverso veniens,
undique castellum illum nimirum circumvolabit, deinde intro
ingressa est, ecclesiamque resedit. Sed cum diu resedisset, ilico
omnipotens Deus tenuam nubem super castellum obduxit, et
abundancia aque christianis pluit tanta denique, ut omnes altrinsecus
se saciarent et vascula alternatim replerent. Et ut certo
cercius Agareni cognoscerent, quod per deificam virtutem fuisset
gestum, nam aforis castellum illum ne unam quidem stillam
cecidit. Set illi dum talia manifestius cognovissent, exinde sunt
moti, adicientes: » Deus magnus illos (defenit) defendit ». Propter
qua pacem illis cesserunt. In solempnitatem Viti martiris fuit hoc
miraculum factum.
140. Hiis ita decursis, suasus predictus Lando a Capuanis, quandam
tractoriam plausto superposita intromissus, Capuanam urbem ingressus
est, atque ad episcopalem abiit aulam, ubi paucis ex suis congregati sunt;
Atenolfo accelerante, tunc commissum est prelium, mortuoque Gualane
illustri viro, dissolutum est cor eorum qui in parte Landonis erant, et
ceperunt illum relinquere et Atenolfo sociari. Tunc, licet fincte, pacis
obsculum sibi mutuo fratres dederunt, quod in arca cordis minime retinebant...
capti sunt et vinculi inexi; intre quos et Landolfus presul
captus est et custodie trusus. Post non multum tempus per singulos dies
omnes absoluti sunt. Athanasius iam dictus in dolo Atenolfus
comprehendere conabatur, sed dum talia perficere mallet,
minime potuit; totam Capuam depredavit. Presiens autem Deus dicti
viri maliciam, permisit eundem Athanasium elationem in tanta prorumpere,
ut eciam Beneventi fines bis terque predari faceret. Aio autem princeps
tunc Bari degens, valide impugnabat Grecos; ... cum Neapolitanis
residebat super Capuam radicitusque eadem vastare, statim recto itinere

p.148
super eos audacter adventare studuit. Sed quidam naturaliter zizaniorum
sator Dauferius, urbe Beneventi subdole egressus acsi secuturus principem
predictum Aionem, ex diverso Capuani cursim properavit, et dictum
exercitui Aionis adventum indicavit. At Neapolites Grecosque relicta
Capuam, confusi Neapolim sunt reversi; Aio autem iter quod ceperat
peregit, illisque minime repertis, Liguriam cum magna audacia est
ingressus, cum quo et Atenolfus abiit; et exusta (omni) pene Liguria ac
depredata, populisque et animaliis ablatis, puteisque lapidibus
repletis, anphitheatrum profectus est. Quo residens per aliquos dies,
machinis et diversis telis fortiter expugnavit. Indeque habiens, super castrum
Sancte Agathe insedit, atque Marinus castaldeum sibi revellem in fide ad
se remeantem suscipiens, abscessit; aliquandiu Benevento commorans, per
Sepontum Varim reversus est; quia, ut erat audax, minime propria
residebat, sed certaminis campum querebat. Atenolfus autem a
Guaimario dissidens, eoquod Landenolfum Pandoque ceterisque
aliis germanis, qui erant per ipsum Atenolfum a Capuana urbe
expulsi, in urbe Salernitana recepissent, atque crebrisime terra
illius depredarent. Quapropter Aioni principi se subdens per sacramentum,
ab eodem principi in adiutorium sui centum viginti ferme
bellatores suscepit, cum quibus graviter totam Liguriam depredavit.
141. Guaiferius enim, qui iam prolixa tempora anphitheatrum
degebat, per quem omnia mala in Capuana Beneventanaque
pervenerunt, a suis comprehensus est, vinctusque Atenolfus
adduxerunt, opesque eius inter se altrinsecus dispercierunt,
atque se omnes Atenolfo subdiderunt; factumque est gaudium
79

