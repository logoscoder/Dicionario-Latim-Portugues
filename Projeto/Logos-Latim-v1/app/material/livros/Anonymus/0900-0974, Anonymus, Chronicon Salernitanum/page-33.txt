nomine. Sic denique et per iam dicti Radechis suffragium super
principem irruerunt, atque vir ut prediximus Agelmundus,
abstracto gladio, non paucis plagis eum penitus vita privavit.
Regnavit quippe anni videlicet 11 et menses 7; ad Longobardos
fuit austerus, sed tamen audax et velox fuit, et pro sua denique
sagacitate adeptus est principalem honorem, quod nos licet in
is finem nimirum annectere cupimus huic nempe ystorie.
51. Tempore quo Grimoalt, antecessor istius Grimoalt, quando
Longobardorum regni moderabutur avenas, iste Grimoalt storesais illius
videlicet fuit, per idem tempus Caroli filius Pipinus cum valido
exercitu Beneventanis finibus adiit, atque in locum qui Trinius
dicitur tentoria figere iussit, quatenus inde se cum valido
exercitu moveret, ut Beneventum undique obsideret. Cumque
aliquot dies ibidem nempe degeret, quidam inops inibi erat et
cotidie virentes (herbas) Pipini equi in humero deferebat; et
seperrime ipse rex Pipinus eum videlicet cernebat atque alimoniam
ipsius defferri iubebat. Erat, ut diximus, inops ille per
omnia similis Grimoalt. Congregavit denique iuvenes floridam
etatem gerentes Grimoalt ut diximus storesais, quod noverat
validos suosque sodales et suos consanguineos, non plures viros,
et ivit nempe contra hostes Francorum. Quod cum cuneatis
gradientes, pervenerunt in quodam firmissimum locum non
procul ab eorum castra, atque inibi reppererunt inops ille, ut

p.53
diximus, similis Grimoalt, quem complehenderunt atque ante
aspectibus Grimoalt eum perduxerunt, adnectentes: » Ecce homo
per omnia similis tui! » Ille ut erat sagacissimus, taliter prorupit
in voce: » Eia mei nimirum coetanei [mei], pariter iniamus consilium,
quatenus superba gens saltim pars eius exercitu conterramus.
In proverbiis nempe olim a maioris nostris dicebatur,
ut plus esset melius consilium quam valitudinem. Inopem hunc
protinus exuamus, atque suis tegumentis me nimirum induite,
et ipsum inopem districtius apud vos detinete; et ego illuc pergo
virentesque erbas ibidem fero, sicuti iste solitus erat. » Sic namque
eum per omnia percontavit, quomodo iret, et in quo loco herbas
deferreret, et quomodo dispensator vocitaret. Cumque ab eo
omnia cognovisset, profectus ilico atque proprio humero virentes
herbas sarcinam baiulavit. Quem cum eum vidisset Pipinus rex,
putavit, ut ipsum esset qui solitus erat, tribuit ei annonam. Ipse
enim Grimoalt omnia eorum castra illustrat, atque enumerans
est reversus ad suos, eosque ammonuit, ut metueret minime. Et
noctis tempore irruit super eos, et actrivit maximam partem
Gallorum, in tantum ut eciam properarent regis tentorium,
undique inferente clade. Et sic nimirum callem quam remiserat
iterum repedavit, et cum magno tripudio cum suis reversus
est Beneventum, suo principi gaudio nunciante. Ipse denique
Grimoalt princeps singuli dona largitus est, sed plus omnibus
Grimoalt dedit.
52. Cum hec rex Pipinus audisset, nimis exterruit asserens:
» Rem hanc quis fecit? » Ille homo, qui similis erat Grimoalt per
omnia, ei protinus intimavit. Ipse rex dixit: » Cognomen quomodo
habuit? » Inops ille dixit: » Grimoalt storesais vocitatur. »
Rex inquid: » Si storesais talia gessit, princeps ergo terre illius
maiora faciet horum. » Quamobrem est exinde motus, atque sua
repedavit denique arva. De qua nempe re ipse Grimoalt pervenit
33

