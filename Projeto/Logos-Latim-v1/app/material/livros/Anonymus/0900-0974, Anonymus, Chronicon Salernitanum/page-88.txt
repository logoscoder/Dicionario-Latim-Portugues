» Ego sum ex regali stegmate orta, et cum subdito meo consanguinitatem
annecto? » Atenolfus cernens se delusum, doluit,
presertim cum et crebrissime a Salernitanis tellus illius depredaretur;
necessitate Coactus, prefati Athanasii filiam suo filio in
matrimonium tradidit. Magistri militum filiam Gemma nuncupabatur

p.161
Atenolfi filius dicebatur Landolfus; et omnimodis pacem
inter se inierunt sub iureiurando.
154. Beneventani namque intestinum gladium inter se illo in
tempore habebant; quia, ut diximus, Radelchis princeps simplicitate
devictus erat. Quapropter non pauci propriam linquebant
urbem, et exiliati qui Capuam degebant, se sociabant; unde in
unum sunt congregati, atque inter se consilium inierunt, quatenus
Beneventum invaderent, Atenolfumque principem sublimarunt.
Et inter dicta verba sepissime monendum suos adfines
mictebant donaque plurima promictebant, tantum illorum animo
consentirent. Quid multa dicam? Non pauci exinde consenserunt,
atque dictis illorum iusiurandum adheserunt; unde omnia
seriatim Atenolfo studenter nunciaverunt. Ille vero gavisus est
exinde valde, sed agebat: » Vereor ne predictum opus minime
perveniat usque ad finem. » Hiis ita gestis, dicti exiliati undique
se armis muniunt, audaci animo clam Beneventum adiunt, et
Atenolfus cum exiguis Capuanis pariter secum ferunt. In tempesta
noctis vini portarum seris confringunt, urbemque Beneventani
cum magna virtute ingressi sunt, ceterique alii sui consanguinei
sibi sociant. Palatium ascenderunt et Radelchisum
principem comprehenderunt, ecclesiamque, que precellentissimus
princeps Arichis in honore Dei filii construxit, eamque Agian
Sophian vocavit, hoc est sancta sapiencia, quia Dei filius est
sapiencia patris, deducunt, quia podagrico dolore vehementer erat
constrictus. Et undique qui exiliati erant urbem adiunt, omnesque
in unum conveniunt, et omnis populus necnon et proceres
una omnes Atenolfum principem sublimarunt. - Proceres, id
est principes vel maiores; semper nimirum plurale est, ante
peneultima producta, generis communis; dicti a capitibus trabium
qui extra hedificium procedunt, quia et principes excedunt dignitatem
plurimorum. - Radelchis sepedictus princeps post recuperacionem,
ut dudum diximus, prefuit Beneventanis ann. Duos
et menses 2. Atenolfus, ut diximus, principatum Beneventanum
suscipiens, dona plurima condonabat, omnibusque hominibus se
humilis ostendebat. Factum est autem, ut quidam vir sue genitrici,

p.162
Potelfrit filia, nomine ..., intimaret ac promeret: »Tuus
natus Atenolfus principatum Beneventanum arripuit, ibique
illum Beneventani sublimarunt principem. » Audito verbo hoc,
valde sese exterruit, atque sine sermone morula stetit, et quasi
in extasi verba effudit: » Ubi sunt illi sullimissimi Beneventani? »
Cepitque nominare Beneventanorum genealogia. Illa vero, que
debuerat de filio obanter permanere, mesta est et de suo stegmate
condolebat, quia ad hoc venerant, ut ab extero dominarentur.
155. Guaimarius namque princeps Salerni valde erga suos
fremebat, quamvis lumen celi minime cernebat, licet suo filio
88

