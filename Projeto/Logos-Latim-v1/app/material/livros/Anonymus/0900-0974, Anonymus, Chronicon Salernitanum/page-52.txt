mea arba minime nimirum morate. » At illi licet cum merore
Neapolim adierunt.
105. Dum principi Guaiferii adventum imperatoris Lodoguici
fuisset cognitum, protinus per diversis suis finibus misit, quatenus
omnes in civitate, ubi ipse degebant, sine dilacione properarent.
Dum omnes in unum simul adissent, ipse princeps in hunc
modum promsit tunc talia dicta: » Dicite, inquid, mei fideles
meosque consanguineos, qualiter vel quomodo imperatorem
Lodoguicum recipiamus, et ut mihi relatum est, Ademarium
nobis illesum poposcere cupit. » At illi in hunc modum principi
verba promserunt: » Nos domine antea rem talia operemur, ut
inlesum ipso imperator Ademarium minime repperiat! » Et statim
rem ipsam Rachenaldo episcopo indicare studuerunt. Erat siquidem
ipse Rachenaldus in hac sedem Salernitana episcopus ab ipso
Guaiferio preordinatus. Fuerat denique inclausus non pro alia
re, sed pro perpetua vita. At ubi ei intimatum fuisset, ut presulatum
honorem ipse gereret, ex improviso exinde exiit, et ad tante
sublimitatis fastigium pervenit. Sed ut eum interrogaverunt,
utrum Ademari, qui in carcere nexus erat, eruerentur oculos an
non, ipse prediceret, ipse in hunc modum verba depromsit: » Non
dico, ut illius oculos eruatis, set tamen fuerat bonum, si minime
celi lumen aspexisset! ».
Igitur princeps Guaiferius, collecta multitudine, imperatori
Lodoguici obviam exiit; aut procul a Salernitana urbe locum cui
Sarnum nomen est, utrique inibi in unum venerunt. Predictus
autem imperator Lodoguicus Ademarium ab ipso principe expetiit,
quatenus inlesum illum suis traderet iuris. Cui princeps: » Quid
est quod domino meo ipsum nimirum ansie querit? Est namque
luce privatus, et vestre sublimitatis iam quid est opus? » E
vestigio nimirum clam ipse Guaiferius famulos suos Salernum
misit, et in ardua carcere Ademarium luce privarunt, iusto Dei
iudicio. Nam Redemptor noster Petro sic ait: » Omnis enim qui
acceperit gladium, gladio peribit. » Ademarium iam fatum una

p.106
cum suo genitore Siconem, liberum Sikenolfi, Galliam extorrem
fecerunt, postremum per austum letale eum fecerunt spiritu
exalaret, ... bis terque iusiurandum suo genitori. Unde
ortamur atque omnimodis fideles omnes non modice obsecramus,
ut prelatis omnimodis moderamine subiciatis atque fidem servetis,
dicente apostolo: » Subditi estote omni creature propter
Deum. » Si omni creature - subaudis omni homini – quanto
magis illi cui fidem accomodatus es? Interim que omisimus
arcius indagemus.
106. Ut certo cercius imperator Lodoguicus Ademarium effosis
agnovisset occulis, cum omni suo exercitu Beneventum adiit,
digneque eum Beneventi princeps Adelchis suscepit; atque cum
ipso imperatore ipsi principes Apuliam properarunt, et civitatem
Barim, ubi ipse Sagdan Agarenus cum non paucis degebat,
cum omni conamine eam undique constrinxerunt, et variis
machinis expugnare ceperunt. His ita gestis, predictus ille
Rachenaldus episcopus sepissime ecclesiam Dei genitricis nocte
dieque pergebat, et pro suis delictis Deum indisinenter exflagitabat.
Factum est autem, ex more in tempestate noctis ecclesiam
iam dictam introysset atque vestibulum iam fexus resideret;
illico apparuit ei mediator Dei et hominum, homo Christus Iesus,
52

