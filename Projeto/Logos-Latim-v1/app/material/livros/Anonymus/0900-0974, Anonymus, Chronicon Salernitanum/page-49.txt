noster et orator patrie nostre! » Dum in pristinum honorem iam
dictus coangelicus presul redisset, iterum ecclesiam inibi mire
pulcritudinis construere fecit, et pavimentum parvulis crustis ac
tessellis tinctis in vario colore componere iussit. Libet me eius
ethimologiam fidelibus panderet. Vocata autem pavimenta, eo quod
paveantur, id est cedantur; unde et pavor dicunt, quid cedit cor. Distat
autem pavimenta ab ostraca; nam ostracus est pavimentum testacium
eo quod fractis testis calce admixto feriatur; testa enim Grece ostraca dicunt.
Hec exigua verba me de pavimento dixisse sufficiant. Nunc ad
obitum iam dicti episcopi stilo proprio revertamur. Dum ipsam
ecclesiam consumasset, variis pulcrisque figuris eam silicet decoravit,
atque in honorem Domini et salvatoris ipsam videlicet
dedicavit, eiusque confessoris Felicis et multa corpora sanctorum

p.101
ipsum sacratissimum nimirum altare replevit. Set dum feliciter
ipsam iam dictam sedem decem annos et menses sex gubernasset,
eum divina pietas vocavit, atque tenebras reliquit mundi, et
perpetuam lucem adeptus est. Interim quod omisimus, subtilius
nunc perquiramus.
100. Ademarius iam dictus una cum sua coniuge, Gumeltruda
nomine, avaricie simulque et discordie fedati erant, atque suos
subditos variis casibus cruciabant. In tantum enim Gumeltruda,
ut diximus, exarserat in avariciam, ut si quilibet homo sine
herede illom tempore nimirum (extinctus) fuisset, et illi intimatum
esset, suo viro protinus nunciabat, et sive predium sive
suppellectilem defuncti, sicuti mos est, per preceptum statim ab
ipso silicet ipsam videlicet optinebat; et si eam, ut diximus,
aliquis exflagitaret, ut virum suum rogaret pro ipso, eique
responsum reddeat, asserens: » Minime pro vestris partibus res
ipsa accipere volui, sed magna postulatione res ipsa nos denique
a parte [denique] mei viri optinemus. » Dum talia Salernitani
manifestius cognovissent, multi ex eis exinde in unum sunt
congregati, atque inter se exinde colloquebantur de tanta cupiditate;
sed minime valebant mox in eum consurgere, licet ante
illius optutum mesti sistebant. Ipse vero Ademarius sepe dictus
una cum sua ut diximus coniuge dum plurima opes congregassent,
plus magis ad ipsam congregandam animos accendebant,
et pro denique parva ammiserunt eciam magna. Quid multa
referam? Mortuo, ut prediximus, bone memorie presul Bernardus,
statim suum filium Petrum electum sublimarunt, ut quemammodum
preerant laycis, idipsum et clericis nimirum cupiebant
preessent. Sed non in longum permansit eorum facinus.
Nam denuo Salernitani omnes in unum congregati, et invicem
inter se colloquebantur, quatenus in dolo suum principem
apprehenderent, adnectentes: » Nituntur inponere iugum in cervicibus
nostris; omnia quippe funditus suis diccionibus congregant
et nostros sermones deridunt. » Vereor, ne forte a quodam
sagacissimo viro, qui de liberalibus disciplinis apprime est

p.102
inbutus, de » inponere » reprehensionem habeam. » Inponere » est
(rem) aliquam sive corporalem sive incorporalem alteri rei superinponere.
Sed propter et » imponere » per fraudem facere aliquando dicitur, unde
et » importuna » vocantur, cum argentum aurumque violari metallo
49

