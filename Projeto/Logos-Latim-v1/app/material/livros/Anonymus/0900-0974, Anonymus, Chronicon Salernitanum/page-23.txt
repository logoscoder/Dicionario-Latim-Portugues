p.36
qui cum fuisset precelsus rex, oves ei commisse pascebat! Et quid
multa dicam? Uni homunculi se ad spoliandum tradidit. Quod
nos non pro alia re huic historie inseruimus, nisi ut nunc monachi
radix omnium bonorum humilitatem habeat, atque cum omni
nisu et alacritate unusquisque obediencia inter se plane peragant,
et iussa abbati quasi Dei metuant, et crebrissime sane Karoli
obedienciam ante oculos ducant. Nam sicut radix omnium malorum
superbia est, sic nimirum omnium bonorum radix comprobatur
esse humilitas.
34. Denuo de eiusdem Karoli humilitate dicere cupio. Ipse
iam dictus, ut nuper diximus, dum ab eo eiusque exercitus mensis
unius die Martis capta esset Papiam, Romam venit, ibidem
introybit, et ab Adriano papa in capite eius, ut retro redeam,
preciosam imposita est coronam. Ipso denique tempore imperator
qui preerat, eidem Karoli huiusmodi epistola misit:
» Imperator augustus patricio Karolo salutes. Scias quia dirigo
tibi aureos centum milia; rursum si ad me veneris, do tibi mille
milia et totam ex topacion coronam, insuper et sex milia miliaria
de terra Asie, quin eciam et super omnes patricios meos te
collocabo; legionem Vulgarorum unam, et Persarum alteram,
Armeniarumque terciam; qui eiciant Normannos de Europa
subiciantque tibi Asie regna omnia. Vale mi prime consul »
Item epistola qui est transmissa ad imperatorem:
» Augusto imperatori Karolus. Grates referimus multas vobis
de tot muneribus, quod mihi promisisti, sed honorem nullum
mihi fecisti, quando consulem me scripsisti; quoniam licet honorem
et terram habeas maiorem centupliciter, quia tantum est
Asya quantum Europa et Africa, tamen capud mundi Roma est,
quam teneo. De meo autem adventu sciatis, quoniam ad vos non
veniam, nisi quando resurgant mortui; quia scio Romanorum

p.37
regnum esse sicuti fuit, meis vero temporibus volo, si placet
Deo, ut existat. Valete; et scias, quoniam dirigo tibi centum
canes. »
Quod nos huic historie proinde inseruimus, ut per omnia eius
humilitaie nimirum hostenderemus. Numquid non poterat illum
vocitare, sicuti ipse imperator proposuit ipsum? Sed humilitas
ut diximus, qui est omnium bonorum radix, est secutus; ad
optimum namque fructum pervenit ad finem.
35. Igitur cum in predicto monasterio aliquod tempore perdurasset,
iam longeva etate, divina vocante potencia, placita
morte quievit, atque ibidem digno tumulo est humatus. Iterum
ad ystorie retexendum ordinem redeamus.
36. Igitur Paulus, de quo superius mencionem fecimus, cum
funus vidisset principis Arichis eiusque prolis, presenti vite
relinquens glorium, ad beati Benedicti pergens nimirum cenobium
ibidem sancte religionis indutus est habitu, atque spopondit
usque ad sue vite exitum omnimodis ibidem esse mansurus.
Dum vero aliquod dies percurrentibus illuc moraret tante (in)
innocencie tanteque humilitati, simulque silencium deferebat
ultra humanum usus. Sed dum ab abate simulque et a fratribus
23

