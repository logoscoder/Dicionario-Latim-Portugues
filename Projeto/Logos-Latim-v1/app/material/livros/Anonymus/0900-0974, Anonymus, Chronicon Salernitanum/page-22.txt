32. Libet sane me (de) eiusdem Karoli humilitate pauca huic
istorie inserere, ut poscit liquidius agnosci, quam humilis iste vir fuerit
quanteque innocencie (et) sanctitatis. Dum denique abbas, qui tempore
ipsum monasterium ut diximus preerat, cuius nomen memorie
non retinemus, eumque exprobans, sicuti mox est abbatibus, ut
per exprobacione, que monachis aforis inferunt, deintus quid
animo gerat cognoscere valeat, sic idem abbas in multis argumentis
dura ei loquendo, irascendo, minando pertemptabat. Sed
ille nimirum omnia tolerabat. Quid multa referam? Paucas
oviculas ei ad pascendum cure commisit. Ad ille cum omni ut
diximus humilitate sui abbati voluptati optemperans, omnimodis
sese respondit esse facturus. Cumque ad pastum per multos dies
portaret ac reduceret, una denique die in latronem incidit. Sed
cum super eum iruissed, ille nequaquam est ei superbe locutus,
adiciens: » Fac quippe quod vis; tantum ne oviculas tollas; de
meis plane indumentis quid velis accipe. » At ille nimirum funditus
eum expoliavit. Cumque sese nudatum cerneret, parvipendens
quod tegumentum femoris perdidisset, et non valens ferre
verecundia, celeriter super eum irruit, eumque in terram protinus
prostravit, tantum quippe tegumentum femoralium vim ab
eodem abstulit, reliqua illi reliquid, addens hoc: » Non propter
virestuas sed propter Dei omnipotentis eiusque confessori
Benedicti talia tibi committo. » Dum vero nudus veniret monasterium,
fratres ocius ad eum cucurrerunt atque percontari
eum vehementer ceperunt de re que acciderat. Ipse quippe que

p.35
acciderat pandens ordinem rei, ipsi nempe ilico curaverunt
nunciare abbati. Ipse abbas cum res inusitata audisset, statim
ad eum venit, eumque vehementer increpavit, qualiter, ut iam
diximus, deintus mores eius cognoscere valeret. Sed ille nil aliud
nisi se peccasse respondebat. Quod dum abbas talia cerneret,
eumque precipua vestimenta nimirum induere fecit.
33. Et alia nempe die rursum precipiens, ut solita obediencia
ilico perageret, sed ille statim claustra relinquens, oviculas ad
pastum deduxit. Dum vero ad oram qua solitus erat nitebatur
quippe revertere, unam ex ovibus valide claudicabat pede; quod
ille dum cognoscens talia, ut ad monasterii claustra solita ora
veniret nequiret, eam super umero proprio longius deportavit;
cumque longo itinere eam deferisset, coinquinatus nempe est
luccio eius. Ad hec ipse taliter fertur dedisse responsum: » Non
propter te hec quippe pacior, sed propter Dei iussaque mei abbati
meique peccatis merentibus talia perago; nam propter te non
dico proprio humero portare, sed eciam despectui aberet vellere
tuo contingere. » Quid multa dicam? Usque cenobii claustra eam
plane perduxit. Sed dum fratres monasterii talia cerneret, cum
ingenti cursus idipsum nunciare studuerunt abbati; quod ille
nimirum celeri cursu ad eum venit et in verbis talia promit;
» Dic mihi, inquid, Karole frater, pro qua re solita hora huc
nequisti venire? » At ille: » Unam ex oviculis minime valebat
gradere; proinde, mi pater, solita hora huc properare nequivit. »
Cumque abbas crebrissime eum temptaret et ex omni parte se
superatum cerneret, aliquantis e suis monachis fratribus sociavit,
atque simul cum eis sermocinabat de tante humilitatis tanteque
temptacionis, quod ille, qui dudum fuerat rex, tolerabat. Nam
decreverunt, ut omnimodo in iam dicta obediencia minime iret,
tantum ibidem excolere ortus. Ecce quante humilitatis vir iste fuit,
22

