manebat, minime adierunt. Igitur cum ipse Landulfus et Iohannes
conspicerent, quia sine effectu morarent, statim aliquantula
predia incendere iusserunt, et callem quam reliquerant iterum
repedarunt. Cumque in suis urbibus remeassent, ipso princeps
Landulfus statim fedus firmissimum cum Gisulfo principe iniit,
atque in unum sunt congregati, necnon parique consensu cum
multitudo hostium Nolam venerunt, et ibidem tentoria figere
iussit, et pene omnes predia Neapolitanorum depredare iusserunt;
[et pene omnes] et diversis machinis Nolam silicet expugnarunt,
eamque ceperunt et ad solum usque prostraverunt. Et
ab invicem pacifico sunt sequestrati, suasque repedaverunt
dinique fines.
162. Illo namque tempore Aquinensis castrum suo principi
Landolfi se revellavit, et nequibat suis iuris per vim illud nimirum

p.169
subdere. Quidam Capuanus, Adenolfus nomine, illis preerat,
atque cum ipsis suo principi se revellaverat. Sed dum certo
cercius Landulfus princeps talia comperisset, statim Salernum
misit, quatenus Gisulfus princeps cum suo exercitu validissimo
veniret atque eum omnimodis adiuvaret, ut predictum castrum
suis iuris attriberet. Dum autem clementissimi principi Gisulfi
[intantum] intimatum fuisset, ille ut erat audax, ilico suum
exercitum congregari iussit, et protinus cum suis iter arripiunt,
Capuamque properavit, deinde Aquinensium finibus venit, ipsumque
castrum ilico expugnare cepit.
163. Landulfus de quo supra diximus princeps una cum suis
omnimodis satagebat, quatenus ipsum castrum per vim iuris
suis subdere; sed non a Deo ei fuerat nimirum concessum, quia
diversis machinis eum iam expugnaverat, sed sine effectu permanserat.
Sed dum utrumque populus omni nisu exinde decertaret,
et illum castrum illesum perduraret, unus ex Salernitanis,
Sikelmannus nomine, qui erat ex Acernio oppido ortus, strenuusque
vir ad limpidandas ligna, dam ad unum ex circumstantibus
est locutus: » Volueram veraciter agnoscere voluntatem domini
mei principis, utrumne placet ei, ut istum castrum comprehendamus,
an non? » At ille protinus ei respondit: » Veraciter scito,
quia si illud capere potuissemus, magnum gaudium ipse dominus
noster habuerat exinde. » Ille inquid: » Volueram, si dignus sum, ex
ore eius talia auribus auriret. » At ille dixit: » Ego te illius diccioni
presentabo. » Vocabatur autem ille, cum quo ipse Sikelmannus
loquebatur, nomine Petrus, eratque clericus precipuusque medicus
et ab ipso principe valde dilectus, quin eciam postmodum
eum in hac sede Salernitana presul constituit; de quo, si vita
comes fuerit, postmodum plenius disputavimus.
164. Cum vero principi Gisulfi ipse Sikelmannus presentatus
fuisset, in hunc modum promsit talia dicta: » Mi princeps, velis,
ut capiamus hunc castellum? » At princeps: » Proinde huc veni,
quatenus eum videlicet capiamus. » Et statim exinde exiit, et
machina quam nos petraria nuncupamus, mire magnitudinis
construcxit, moxque ipsum castellum Salernitani totis viribus

p.170
93

