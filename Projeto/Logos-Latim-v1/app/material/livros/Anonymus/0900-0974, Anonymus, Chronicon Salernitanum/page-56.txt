si in fine temporis palam exibuit, quod ante tempora in abdito
consilio suo predestinavit?
Sed nec hoc ammiracione caret, quod asseris, principem
Arabum Protosimbolum dici, cum in voluminibus nostris nichil
tale repperiatur, et vestri codices modo Architon modo Regem
vel alio quolibet vocabulo nuncupent. Verum nos omnibus licteris
scripturas sacras preferimus, que per David non protosimbulos,
set reges Arabum et Saba proficere confitentur. Chaganum
vero nos prelatum Avarum, non Gazanorum aut Nortmannorum
nuncupari repperimus, neque principem Vulgarum, sed regem,
vel dominum Vulgarum. Que omnia idcirco dicimus, ut quam
aliter se habeant que scripsisti, legens in Grecis voluminibus
ipse cognoscas; quos nimirum suis cognominibus acquiescere
perhibes, nec tamen propria ipsorum cognomina recolis. Verum
idcirco ab his [ab] omnibus astute ÃŸas??e?? vocabulum adimis,
ut hoc soli tibi non tam proprie quam violenter inflectas. Illud
autem ridere libuit, quod de imperatorio nomine dixisti neque

p.112
paternum esse neque genti convenire. (Quomodo) enim paternum
non est, quod iam in avo nostro paternum fuit? Quomodo autem
genti non convenit, cum sciamus, ut de ceteris brevitatis causa
taceamus, ex Hispanorum Hisaurorum et Chazarorum gente
imperatores Romanos effectos? Neque enim veraciter asseverabis
naciones has gente Francorum aut religione aut virtutibus
clariores, et tamen eas ammictere non renuis, imperatores ex
his predicare non despicis. Porro de eo quod dicis, non in tota
nos Francia imperare, accipe frater breve responsum. In tota
nempe imperamus Francia, quia nos procul dubio retinemus,
quod illi retinent, cum quibus una caro et sanguis sumus hac
unus per Dominum spiritus. Preteream mirari se dilecta fraternitas
tua significat, quod non Francorum sed Romanorum
imperatores appellemur, sed scire te convenit, quia nisi Romanorum
imperatores essemus, utique nec Francorum. A Romanis
enim hoc nomen et dignitatem assumpsimus, apud quos profecto;
primum tante culmen sublimitatis et appellacionis effulsit,
quorumque gentem et urbem divinitus gubernandam et matrem
omnium ecclesiarum Dei defendendam atque sublimandam
supscepimus, a qua et regnandi prius et postmodum imperandi
autoritatem prosapie nostre seminarium sumpsit. Nam Francorum
principes primo reges, deinde vero imperatores dicti sunt,
hii dumtaxat qui a Romano pontifice ad hoc oleo sancto perfusi
sunt. In qua eciam Karolus Magnus, abavus noster, uncione
huiusmodi per summum pontificem delibutus Primus ex gente
ac genealogia nostra, pietate in eo habundante, et imperator
dictus et christus Domini factus est, presertim cum sepe tales
ad imperium sint asciti, qui nulla divina operacione per pontificum
ministerium proposita solum a senatu et populo, nichil
horum curantibus, imperatoria dignitate potiti sunt; nonnulli
vero nec sic, set tantum a militibus sunt clamati et in imperio
stabiliti sunt, ita ut eciam horum quidam a feminis, quidam

p.113
autem hoc atque alio modo ad imperii Romani septra promoti
sunt.
Porro si calumpniaris Romanum pontificem, quod gesserit,
56

