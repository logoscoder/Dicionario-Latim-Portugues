et undique ut diximus prefatam urbem affligebant, in tantum
ut altrinsecus inter se fedus inirent, Agareni silicet et Salernitani.
Sed Salernitani non probum consilium inierunt; clam

p.140
armis tulerunt, et ubi Agareni sine excitacione degebant, audaciter
animo properarunt, quatenus prophanos potenter acterrerent.
Sed iustus iudex Dominus minime christiani victoriam
tribuit, eo quod obliviscerent iusiurandum quod Agareni iuraverant.
Nam Agareni protinus sedulam ubi indita erat: » Sanctissimam
et inseparabilem Trinitatem » , lancea nexerunt, et in hunc
modum promserunt: » O Iesu Marie filius, in hoc cognoscimus
veraciter, si celum terramque regis et dominus tocius creature,
si isti periuri potenter prosternis. » Et continuo quamvis exigui
illis obviam exierunt bellumque inchoaverunt. Sed ilico Salernitani
terga dederunt, et partim percussi in mare se necaverunt,
partimque gladio ceciderunt; reliqui, quamvis confusi, per devia
silvasque propria adierunt. Ibi magna pars Salernitanorum
interiit; putantes reccius facere, corruerunt in pessimum.
Qua occassione, ut diximus, Agareni agmen uno coacti, stirpitus
aforis cuncta demolierunt, in tantum ut Salernitani pocius
mortem quam vitam sumerunt. Nam aforis civitatis menia quis
egredi valebat? Et si quis temerarius propter necessitatem aforis
menie properabat, statim Agareni eum videlicet devilitabant.
Factum est quadam die, ut Salernitani non pauci adolescentuli
in unum se congregarent, atque ex sua urbe exilirent, forsitan,
fruges aliqua repperirent sibimet refocilarent. Sed dum non
procul ab urbe properarent, et mala ceteraque alia poma gustarent,
et altrinsecus onustarent, tandem adierunt locum, ubi Agareni
degebant; ex improvisu Salernitani cum magno strepitu
Deum in suffragium invocarent, et super Agarenos irruerunt,
eosque fortiter debellarunt, adeo ut ne unus evaderet; et sic cum
magno tripudio Salernum remearunt, suppellectilem multaque
spolia secum gestantes. Ab illo ergo die vires christiani sumunt
et multos ex eis peremerunt.
127. Ut retro reddeam, quod ipse sepedictus princeps Guaiferius
gessit mirabiliter, loco proprio inseram. Dum idem princeps
Salernum Capuamque, simulque eciam diversis castellis, civitatibus

p.141
preesset, et presidium undique illi adiret, factum est, una die
non exiguo tritico a Capuana urbe Salernum suis famulis cum
plausta transvectarent. Sed ut cognitum Neapolitanis fuisset,
repente ex sua urbe prosiliunt, quatenus triticum Neapolim nimirum
veerent. Sed ut comperit audax ille Longobardorum princeps
Guaiferius, ilico ex sua urbe cum paucis, silicet 18 egressus
est, agiliter illuc est profectus. Sed dum a longe cernerent Neapolitani
Salernitanos, ceperunt inter se promerent: » Legati sunt isti. »
Sed dum eis approximassent, continuo ille princeps Guaiferius
suo filio Guaimario talia verba depromsit: » Vide fili; ubi ego
super Neapolitanos irruo, statim ex adverso forti yctu percutite. »
Et protinus galea ex suo capite exuivit, et magna vox emisit:
» Ego sum, inquid, Guaiferius! » Et continuo super eos irruit
ultimaque cede eos vastabit, adeo ut exigui ex eis evaderent, qui
fuerunt firmiter ducentos, aliquanti comprehensi. Sed dum unum
74

