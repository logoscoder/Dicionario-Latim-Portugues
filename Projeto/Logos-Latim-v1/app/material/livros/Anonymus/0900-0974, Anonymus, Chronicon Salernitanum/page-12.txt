vobisti adimple; nam propriam eius effigiem omnimodo non
videbis nisi in examinis diem. » Cumque ex omni parte se superatum
cerneret, cum ingenti ira super illam imaginem venit, et
septrum quod manu gerebat illius imaginis percuciens pectum,
et coronam quam depictam in capite gerebat disrumpere fecit,
addens hoc: » Sic evenit omni qui super se ponit quod ei licitum
non est. » Tunc prostrati episcopi in faciem super terram, eumque
adoraverunt, adicientes, ut pacem inibi pariter firmarentur.
Ipse benignissimus rex audiens ammoniccionem tantorum patrum,

p.18
firmam pacem iniens atque in scripto federe pactum affirmans inter
Beneventanos et Francos, et obsides Beneventanorum simulque
et Grimoalt, Arichis filius, isdem Francorum rex fecit abstollere.
Cumque talia patrassent, ad invicem sunt sequestrati; episcopi
arva repedaverunt sua, et ipse rex cum suo exercitu reversum
est itinere quo venerat. Tantum unum eminentissimus (vir) e
suis proceribus Salernum (misit), quatenus federa pacis firmarent,
et obsides, ut iam diximus, ab ipso Arichis princeps
acciperent.
12. Qui dum properasset Salernum cum suis non paucis fidelibus,
ipse de quo iam diximus Arichis cum magno apparatu
eum suscipiens, sicuti nunc subsequens sermo declarat. Tunc
Arichis exercitus copiam adunare fecit, quatenus ipsum missum
honorifice et cum magna sublimitate reciperet, et diverso abitu
variisque instructos armis ante occulos legatorum apparerent. Nam in
scale ipsius palacii adolescentes hinc inde astare fecit, qui
gerebant in manibus sparvarios cum ceteri huiusmodi avibus;
deinde iuvenes astare fecit floridam etatem habens, et ipsi alii
accipites et huiusmodi manibus [a///p/s] gerebant; quidam enim
ex his ad tabulam ludebant. Idipsum hinc inde, ut diximus,
canos spargens astare fecit, deinde senex undique circumstans
cum baculis in manibus, inter quos ipse princeps in trono aureo
in eorum residens medium. Cumque urbem ipsum legatum cum
suis appropinquassent, non paucis e suis proceribus in eorum
misit occursum. Sed dum eorum approximassent, putaverunt,
ut ipsum principem inter eos essent, et inter sese sciscitabant,
qualis esset forma ipsius, ut eum penitus adoraret. Sed dum
eorum responsum est, quod illic minime esset, gradierunt simul,
et dum sunt urbem ingressi, statim palaccio adierunt; cumque
ad scalas iam dicti palaccii pervenissent, reppererunt adolescens,
quod dudum diximus, hic inde accincti astaret. Quod dum talia

p.19
legati cernerent, putaverunt, ut illic ipsum principem convenirent.
Sed responsum est: » In antea perambulate! ». Dum paulisper
alium in locum devenirent, cum aliis indumentis iuvenes floridas
etates habens reppererunt hic inde astaret, iam omnimodo
putans, ut inibi esset. Responsum est: » In antea pergite! »
Cumque admirati in antea paululum properarent, invenerunt
iam canos spargens cum variis indumentis. Iam pro certo
estimantes intentosque oculos imagine illius videre cupiens. Sed
responsum est: » Ite in antea! » Dum properassent in aulam in
qua ipse princeps erat, cernerunt ibidem astaret senex venusta
forma habens, et ipsum Arichis in throno aureo in medium
12

