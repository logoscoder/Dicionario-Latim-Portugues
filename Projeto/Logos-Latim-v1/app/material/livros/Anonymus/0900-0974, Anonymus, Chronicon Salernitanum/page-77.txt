134. Per idem tempus valde inter se Capuani et Neapolitani
certamen iniebant. Nam Athanasius episcopus et magister militum
omnimodis satagebat, quatenus Capuanos sub sua diccione
attribere, et inter fratres discordie rixe crevissime seminabat.
Cum se a fratribus delusum cerneret, succesit Decivilis Gaietanus,
ut clam Sarracenos ad depredandum Capuam micteret. Qui
statim centum viginti Agareni missi, Teanum abierunt, super
quos Lando ceu leo audacter cum suis irruens, usque ad ultimam internicionem
protrivit eos, ita ut de tanto numero non amplius quam quinque
evaderent, ceteris interfectis, ni fallor, centum quindecim. Tunc Athanasius
cernens se superatum, callide pacem cum Capuanis fecit, et tempore
vindemie una cum Grecis clam super Capuanos irruit,
apprehensis multis et prestantissimis viris peculiisque non modicis. Ab illo
igitur tempore omnia circumquaque devastans, Liguriam vindicabat sibi.
Nam et Sarracenos Agropolitanos clam evocavit et Capuam misit; ubi tunc
egredientes Capuani, valde resisterunt eis; ob hoc et absque preda ad castra
repedarunt. Dictus itaque vir, prout mente conceperat, novis et inauditis
machinis insurgebat adversus Capuanos, adeo ut tempore quadragesimali,
cum omnis plebs christicola et preferita defleret mala et poscit a Deo
ut flenda minime commictat ipso mediante, festo dominico subsequente
crepusculo collectis Grecis Materensibus, Agarenis et Neapolitibus, consio
Guaiferio, urbem Capuanam temptavit invadere. Atque ascensis muro acsi
trecentis viris armatis diversorum generibus telorum, omnes in Domino
adiuvante, alii sponte ex eo dissilierunt, quidam cervice tenus imis iacti sunt,
nonnulli vero gladio occubuerunt. Ex Capuanis unum solummodo, Onericus
nomine, et ut fertur a suis extinctus est. Bellum quippe hoc narratum
in muro arbiter Iudex non per belligerantes et armipotentes egit viros, set
per quatuor impuves mirifice cessit ad laudem nominis sui. Confractis itaque

p.145
viribus, quod conceperat minime cessavit; nam et Salernum per Agarenos
prius, et postea per Grecos, multociens capere molitus est; sed minime
talia facere potuit, viriliter ei resistente Guaimarius
princeps.
135. Eodem quoque tempore Guido, filius Guidonis senioris, super
Agarenos in Gariliano castrametatos, ut retro reddeam, hostiliter inruens,
castra eorum dirructa depredavit, et aliquantos eorum gladiis interfecit;
reliqui montis per opaca ut aqua diffusi sunt. Hic autem Capuam aproprians,
ultra transvadavit, et ad pontem qui Teudemundi vocatur castrametatus,
resedit aliquandiu, et ablato ex Liguria frumento aliisque victualis, Capuani
refocillati sunt. Cum eodem duce non sunt federati; sed cum retro verteretur
urbemque predictam transiret, metu coacti subdiderunt se illi. Illo
abeunte, Athanasius predictus, suffragante Grecorum auxilia,
stripitus aforis omnia denudabat. Post hec suggestum est eidem duci,
ut veniret quantocius et libraret confidentes. Qui mox veniens Capuam,
Aionem principem a Benevento ad se venientem consilium Capuanorum cepit,
et sub custodia Beneventum duci fecit; in qua introyens, ordinavit eam. Inde
proficiscens, Sepontum est ingressus, Aionem predictum principem
foris reliquia in castris. Cum autem cognovissent Sepontini Aionem seniorem
suum captum, supradictum ducem unanimiter irruentes, clauserunt eum
quoddam in templo, captis eius optimatibus. Hac illacque tunc missus est,
ac aductus est Aio redditusque est suis; alia vero die sacramento dato, vix
cum dedecore elapsus est.
136. Per idem tempus monasterium beati Benedicti a Saracenis prius
dirructum anno Domini 884, ab Angelario venerabilis abbate ceptum est
rehedificari deiusso anni 886 mense Aug. Hiis ita gestis, Atenolfus
77

