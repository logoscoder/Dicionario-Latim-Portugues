hec Grimoalt: » caro nostra es; mane apud nos; quia de quibus
dixistis rebus, satis a parte nostra poteris ipse habere. » Quapropter
domos prediasque eius diccionem tradidit, atque post hoc
non paucis percurrentibus dies, Aggerenciam et ad optinendum
tribuit, que est nimirum spaciosa terra et ad venatum omnimodis
apta, pro eo quod ipse Sico suosque proles talia diligere cognovit.
Hiis ita gestis, non parvam mesticiam Beneventanis simulque et
seviciam exinde invexit; et inter se plane musitantes: » Non ipsa
civitas proseliti, sed Beneventi geniti optinere quippe debuerant! »
Et murmur magnum exinde inter eos erat. Sed Grimoalt nimirum
omnia tolerabat, et proinde talia quippe operabatur propter
illorum discordiam. Cum venisset ipse Sico cum suis Aggerenciam,
a cunctis terre illius hominibus dilectus est valde, pro eo
quia quicquid habere poterat eorum diccioni tradebat; at illi
nempe omnia inter se disperciebant. Habebat ipse ut prediximus
Sico filios duos floridam etatem gestantes; maior denique
Sicardus vocabatur, iunior vero Sikelolfus appellabatur. Sicardus
quippe erat statura pusillus, Sikelolfus plane erat statura procerus,
amboque validissimus in omnibus prorsus rebus se ostendebant
et crebissime venatum pergebant, sicuti ipsorum mos erant. Dum
ex more una denique die perressissent venatum, ingentem
reppererunt cervum, quem cum omni nisu sequere illum non
desinebant; sed dum longius ipse cervus petere videretur,
Sicardus suo germano est allocutus: » Mi frater, cervum illum
sequere nempe sinamus, sed ubicumque fuerit, famulis nostris
illum sequantur. » Ipse Sikelolfus dum sui germani voluptati
optemperare mallent, suis famulis cervum sequendum dimisit,
et cum Sicardo Aggerenciam est regressus. Dum percontarentur
a genitore, utrum repperissent aliquod venatio an non, illis

p.45
quicquid gesserant per ordinem ei omnia intimaverunt. Sed dum
illorum famulis cervum sequere non desissent, in silva quippe
condensa non procul a Cumsana civitate cum ipso pervenerunt.
Cum vero Cumsinis fuissent cognitum, cum ingenti cursu illuc
pervenerunt, famulis (aliquantis) terga vertentibus, alii, qui
adventum Compsinorum prestularunt, vim ab eis cervum tulerunt
et illorum nimirum canes, et quibusdam ex hiis vehementer
dorsum cederunt adnectentes: » Non sufficit vobis Aggerenciam?
Cumpsam vobis iungere temptatis? » deferentes cervum cum
canibus eorum comiti Radechisii. Dum vero Radechisii per
ordinem omnia gesta eius (delata) fuissent, magno gaudio est
repletus, pro eo quod ipsum Siconem, ut supra diximus, exosum
habere. Denique dum confusi atque cum magna verecundia
Siconi famuli redissent, ipse Sico ut erat sapiens, minime exinde
se perturbavit. Filii denique eius cum magna sevicia permanentes,
sed ipse Sico illorum duricia molliebat, et pacifice ydoneos
suos missos Radechisi comiti mittens, adiciens: » Dicite, inquid,
comiti Radechis, cervum ei fuit transmissum a Domino, canes
meos dirige mihi. Sed non recte homines illius gesserunt, qui
famulos meos durissime nimirum dorsum cederunt. » Cum
denique Radechis talia perlata fuissent, taliter verba depromit:
» Siconi, inquid, dicite, advena in nostram ingressus est patriam;
numquid ut iudicet? plus nimirum magis eum afflico, insuper et
canes minime reddere facio. »
44. Hiis uuditis, sico eiusque proies confusionem ferre non valentes,
vehementer ira commoti sunt, manifestasque iniurias vindicare nituntur;
28

