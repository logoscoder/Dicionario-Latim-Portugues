nomine Doctigrangus abbas, per quem misit in responsis, omnem
voluntatem ac peticionem predicti pape adimplere; et postmodum alios missos
familiares eius coniunxit. Cumque a Longobardis, ut prelatum est, antiqua
Romana urbs et castra universa distringuerentur, ita eciam ut et Cicanensem
castellum, quod colonorum sancte Dei ecclesie existebat, usurparet; quo

p.5
peracto, ipse papa Stephanus propter nimium amorem Urbem
deserit, ut ad Aystulfum regem properaret, secutique sunt plures
Romanorum vel ceterarum civitatum populi flentes ululantesque; nequaquam
eum penitus ambulare sinebant. Qui videlicet sanctissimus vir sese in Dei
virtute et protectione beatorum principum apostolorum (conferens), laboriosum
arreptus est iter, assumens secum sacerdotes, proceres eciam et
ceteros clericorum ordines, necnon et ex milicia optimatibus. Igitur
coniungente eo fere quadragesimum miliarium Longobardorum finium, in una
nocte signum in celo magnum apparuit, quasi globus igneus, a parte
australi declinans a Gallie finibus in Longobardorum partes. Itaque unus
ex isdem Francorum missis, scilicet Aucharius dux, quantocius procedens,
Ticino eum prestolatus est. Cum vero appropinquasset iam factus papa
civitatem Papiam, direxit ad eum sepe factus rex Aystulfus missos suos,
obtestans eum nulla penitus raccione auderet verbum illi diceret petendi
Ravennancium civitatem, exarchatum ei pertinens, vel de reliquis rei
puplice locis que ipse vel eius predecessores Longobardorum regis invaserant.
Ille vero ita ei misit in responsis, asserens, quod per nullius trepidacionis
terrorem sileret. Coniungente vero eo Papiam in civitatem, et predicto regi
presentato, plura illi tribuit munera, et nimis eum obsecratus est atque
lacrimis profusus eum petiit, ut dominicas quas abstulerat redderet oves et
propria propriis restitueret, sed nullo modo apud eum impetrare valuit.
Predicti vero Francorum missi imminebant fortiter apud eundem rex
Aystulfum, ut prefatum papam pergere Franciam relaxaret. Ad hec convocans
iam dictum papam interrogavit, si eius Francie properandi esse
voluntas. Quod videlicet ille nequaquam siluit, sed suam illi propalavit
voluntatem. Unde ipse rex (ut) leo dentibus fremebat; pro quo et diversis
vicibus suos satellites ad eum clam misit, ut illuc minime pergeret.
Quod dum ille fortiter restitisset, absolutus est ab eo; Papia movens,
suum Franciam profectus est iter.
Et post eius absoluccionem adhuc nitebat Longobardorum rex, a predicto
itinere eum deviare, quod minime ipsum papam latuit.
4. Unde et cum nimia celeritate, Deo previo, ad Francorum coniunxit
clusas; quas ingressus cum his qui cum eo erant, confestim laudes omnipotenti

p.6
Deo reddit, et ceptum gradiens iter, ad venerabilem monasterium
sancti Christi martyris Mauricii, in quo et constitutus erat pariter se cum
Francorum rege conveniri, in quo et aliquantis demorantes diebus; ubi
Ambrosius primicerius febre correptus defunctus est. Audiens vero isdem
Pipino rex eiusdem pontificis adventum, nimis festinanter in eius advenit
occursum una cum coniuge, filiis eciam et primatibus. Pro quo et non pauca
milia filium suum Karolum in occursum ipsius pape direxit cum aliquibus
ex suis optimatibus, ipseque in palacio suo in loco qui vocatur Ponciana,
ad fere trium milium spacium, descendens de equo, cum magna humilitate
terre prostratus, una cum sua coniuge, filiis et optimatibus eundem iam
fatum papam suscepit, cui et vice stratoris usque in aliquantum locum
iusta eius sellarem properavit. Tunc predictus pontifex cum omnibus
suis extensa voce gloriam (et incessabiles) laudes omnipotenti Deo ferens,
4

