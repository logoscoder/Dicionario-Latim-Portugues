sunt superpositi, profecti sunt obvia ei; cumque simul carperet
iter, nichil aliud nisi oracioni vacabant. Dum Capuam properarent
ipsi iam fati antistites, statim Vulturnum fluvium celeriter
transmearunt. Quidam homo eorum dixit: » Bene veniant domini
mei; ubi pergitis? » At illi responsum reddiderunt dicens: »Ad
magnum regem Karolum cupimus properare. » Ipse homo eorum
dixit: » Videte, quia ipse cum suo exercitus in locum qui Garilianus
nuncupatur applicuerunt. » Illis quippe cum ingenti cursu
(ibidem) pervenire maluerunt. Sed iam eum in hac parte fere
duodecim miliaria cum suo exercitu applicantes repererunt, et
non procul ab eius castra de asinis se eiecerunt, et singulis
clerici ante se unusquisque cum ferulis incedere iusserunt. Quod
dum a longe ipse rex talia cerneret, admiratus est valde, cumque
a suis relatum fuisset, quod Beneventani episcopi essent, ipse
rex dixit: »Pro quam rem adveniunt Beneventani antistites, cum
ipsi suo principi coronam in capiti iam detulerunt? » Inter dicta
verba presules eius approximaverunt atque in faciem super
terram se prostraverunt. Rex itaque ut erat pius, bis terque ut
surgerent dixit; cumque cum pavore surrexissent, rex taliter eos
est allocutus: » Video pastores sine oves. » At illi, accepta fiducia,
talia verba predixerunt: » Lupus venit et dispersit oves. » Ipse

p.15
rex cum iurgio ait: » Quis est lupus? » Illi nichil metuentes,
responderunt dicentes: » Tu es ipse. » Ipse piissimus rex ut eorum
vidit audaciam, dulcia verba eis depromit: » Licet infelix, (ex)
sacra unda renatus sum, et a Christi nomine christianus vocor, et
signum crucis sepissime meum munio corpus, et vos pro qua
(re) me appellatis lupus? » Unum ei e dictis episcopis, David
nomine, qui erat ex Beneventana urbe, sagaci relacione in hunc
modum respondit: » Ne indigneris, domne imperator, si loquor. Non
inferimus vestre dignitati iniuriam, si bestie vos comparemus,
(quia) sicut lupus discerpens predam quam accipit, sic nimirum
si fores venturus dominus noster Samnium, similiter ad instar
lupi discerpes christianorum corpora. » In quo tractatum introduxit
plane personam Domini loquentis imperatori: » Ego te ex
ultimum imperator feci, ego tibi exercitum inimici tui tradidi,
is ego tibi copias quas ille adversum te exercitus sui preparaverat
dedi; ego inimicum tuum in potestatem tuam redegi, ego de
semine tuo super solium regni tui constitui, ego te triumphator
sine labore feci, et tu de meis fidelibus, quem olim meo
sanguinem acquisivi, triumphare cupis? »
11. Imperator interea cum se sagaci racione superatum cerneret,
et aditum evadendi minime inveniret, excusacionem ei
inferre molitus est adnectens: » Ceptum iter linquere quomodo
valeo, qui iusiurandum nuper asserui, nisi sceptrum quod manum
gesto Arichis percucio pectus, vivere nolo? » Cui episcopus
Salernitanus, cui nomen Rodepertus fuit: » Audi me, benignissime
imperator. Ipse tetrarcha Herodes, qui tunc Iudaico populo
preerat, quando ad mensam ebriosus cum suis satellitibus
recumbebat, et introducta sua privigna saltando ei complacuit,
die itaque illa iusiurandum pollicitus fuerat Herodes dare idem
puelle quicquid postulasset; numquid non fuerat melius iuramentum
spernere quam capud sancti Iohannis ascidere? » Ad
hec imperator: » Nempe melius. » Idem episcopus: » Et si melius,

10

