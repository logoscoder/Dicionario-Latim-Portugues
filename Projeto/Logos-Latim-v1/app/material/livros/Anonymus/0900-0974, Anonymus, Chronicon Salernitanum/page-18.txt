venissent ante suis aspectibusque astaret, ipse rex ut erat benivolus,
cum magna mesticia ei dixit humili voce: » Ut mihi relatum
est, tuus pater mortuus est. » Ille ut erat sacax nempe strenuusque,
in hunc modum regi responsum dedit: » Domne piissimeque
imperator, quantum prorsus conicere valeo, sospes est pater
meus, et gloria eius viget, et opto, ut vigeat per secula cuncta.»
24. His auditis, rex taliter quippe eum est allocutus: »Vere
tuus genitor ex hac iam luce subtractum est. » Idem Grimoald:
» A die, domne imperator, qua huc sub vestri dicioni allatus sum,
nec genitor, nec genitris, nec ullus quippe ex meis stegmatibus
abui, nisi te rex. » Proceres quippe qui ante eius sistebant optutibus,
nimium collaudabat strenuitatem eius,'asserentes: » Dignum
est, ut Samnitum ducatum istius Grimoald dicioni perveniat. »
Cumque rex aures innecteret in sermones quod effaverat suis
fidelibus, conversum ad Grimoald eum taliter est allocutus: » Dic
mihi, inquiens, Grimoald, vis arva tua repedare? » Qui ait:

p.28
» Domine, volo. » Idem rex: » Et si mabis, unum quod a te quero,
nostre eminencie iusiurandum promitie, ut statim dum Salernum
fueris ingressus, muros eius a fundamento diruas et ad solum
usque perducas; sic facies et Cumse simulque et Aggerentie. »
Quod ille nimirum iusiurandum spopondit omnia esse facturum.
25. Ipse sepe dictus rex equos familiasque atque dona plurima
est ei largitus, eumque Beneventum misit, ammonens, ut ei qua
spoponderat fide servaret. At ille vale faciens regi, cum suis fidelibus
iter arripuerunt. Sed ipse rex e suis fidelibus duos preclarissimos
cum ipsum Grimoald viros misit, Autharim (necnon)
et Paulipert, ut quemadmodum sue dignitati, sic per omnia illius
fidem servaret, et idem Grimoald ut eminenciores atque cum
honore eos in sua patria optinere, et domos prediaque plurima
eorum dicioni tradere, et ex nobili genere eorum puelle
copularent.
26. Dum simul, ut diximus, carperet iter, pervenerunt in
Beneventanorum finibus non procul a Capuana urbe. Sed antequam
Vulturnum fluvium transmearent, inmensam Longobardorum
plebs in occursum eius venerunt, atque cum gaudio est
ab eis exceptus. Qui dum catervatim Beneventum properassent,
promiscui sexus fere miliarium unum ab urbe exierunt, cum ymnis
et canticis Deo gratias referentes, idipsum adnectentes: » Veni pastor
noster et post Deo salus nostra. » Dum urbem fuisset ingressus, statim
Dei genitricis ecclesiam adiit, atque in faciem in pavimento se
extensum prostravit, et veniam ab ipsa Dei genitrice exflagitabat.
Cum paucos a Beneventanis illuc detinerentur dies, Salernum
venit. Sed dum Salernitanis fuissent cognitum, repente ex urbe
egressi sunt; tam virorum quamque et feminarum omnis sexus
omnisque etas ei obvia exierunt fere miliarium unum cum ymnis
et canticis, dicens: » Veni domine veni, qui proprium tuum corpus

p.29
non est veritus pro tuis ovibus tradere. » Atque in hunc modum
simul reiterabant voces. Cumque urbem Salernitanam fuisset
ingressus, ilico Dei genitricis adiit ecclesiam, atque ab ipsa
18

