55. Ipse sepedictus Sico princeps omnibus hominibus benignus
ac mansuetus nimirum se ostendebat, atque plurima dona eorum
silicet condonabat, et nullum consilium abscente Radechis peragebat.
Factum est namque, ut Radechis degeret Cumpsiam, et
princeps Sico eo absente iniret consilium. Ut talia audiens
Radechis, nimis quippe exterruit, atque cum ira taliter prorupit
in voce: » Ego iam nuper superavi falconem, astat mihi adhuc
vulponem. » Cumque a quibusdam principis clam delatum fuisset,
niniis iratus est, atque sine mora suas filias Beneventanis viros
copulat; unam ex eis cuidam nobilissimi viri Azoni filio tradidit,
cuius nomen Sikelenda fuit, alia namque cuiusdam viri sociat
Ursi, terciam idipsum cuidam iuveni Radelmundus copulat;

p.56
aliarum memoriam non retinemus. Ut talia comperit Radechis,
nimis exterruit, atque consilium quod uxor sua dederat studenter
omnimodis adimplevit, scapponem nempe argenteum cum
duocentum solidos tulit atque ipsius principi detulit. Cum talia
ipse princeps cerneret, huiusmodi verba deproinsit: » Ego denique
copiosa opes largire vobis cupio, et vos deferetis mihi vestra
propria? » Ad hec Radechis: » Imploro vestra arcius gloria, quatenus
munus nostro exiguo faciatis recipere. » At ipse ipsum ab
illo per semet recepit. Idipsum Radechis nimis eum exflagitabat,
ut monasterium pergeret ipsum principem relaxaret. Ut talia ipse
princeps comperit, huiusmodi tunc promsit talia dicta: » Nequaquam
tuis acquiesco preceptis, nec a latere meo te nimirum
faciam alienum. » Hoc namque non deintus sed aforis promebat;
ut talia ipse perficere gratulabat. Cumque anic eum staret et
obsecraret, voluntati eius licentiam dedit; comeatum accepto,
suum nempe illi commendavit filium; atque ut fertur sibi in
collo funem ligavit, et suis servis precepit, quatenus eum per
longa terrarum spacia traheret usque Benedicti sancti cenobium.
Dum devenisset cum plurima opes monasterium predictum, quod
est in castrum scitum Casinum, valde ibi se nimirum affligebat.
Uxor denique eius habitum sancte religionis induta in ecclesia
sancti Laurencii, que scita est in territorio Cumpsino, orationibus,
ieiuniis, vigiliisque valde se ibidem macerabat. Sic factum est,
ut longo tempore in tali re utrique perdurarent; set iustus iudex
Dominus ut flagiciosos corroboraret, talia demostravit denique
signa. Dum Radechis ilxor defuncta fuisset, Radechis in Casinum
degente, cognovit per spiritum sue coniugi exitum, atque abbati
fratribusque talia nunciavit; qui mox notaverunt horam, expeditumque
virum Cumpsam miserunt; qui dum venisset, curiosius
perquirente, eadem hora cognoverunt eius exitum, que vir eius
fratribus nunciavit.

p.57
56. Agelmundus denique, unde superius fecimus mencionem,
dum deambulavit iuxta Siler clam fluvius, accipite in manu
gerente, cum paucis suis sodalibus, cum se unusquisque, ut mos
est, procul sequestrarentur ad capiendas aves, subito ipse Agelmundus
conspexit Grimoalt princeps, quem ille dudum extinxerat,
furentem cum albo equo, sicuti sessurus solitus erat, evaginatoque
gladio contra seveniret. Quem, ut assolet humana fragilitas,
in fugam conversus est; qui vir ille qui ei apparuerat, veloci
cursu eum secutus est, atque inter ambas scapulas forti yctu eum
35

