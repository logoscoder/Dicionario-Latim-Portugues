120. Receptis etenim viribus, Agareni Tarentum ceperunt, eo quod
minime iam metuebant adventum Lodoguici; audierant enim
qualiter confusus absescerat. Ceperunt pedetentim Varim et canensem
valide depredarent; quibus ter occurrit Adelchis Beneventanorum
princeps in finibus Apulie. Quibus nil prevalens, invictus et intriumphator
abscessit. Quo tempore Atmanus, qui a Saugdane exul fuerat, ab Africa cum
Annoso veniens, Tarentum intravit, rex effectus est, egressusque, Beneventum

p.134
graviter depredavit et Talessam et Alipham; tantamque victoriam adeptus est,
ut Saugdanem iam sepedictum potestatem ab Adelgiso recolligeret; nam
Annosum et Abdellac ante apocrisarios miserat. Hoc audientes qui Barim
residebant, Gregorium baiolum imperialem Grecorum, qui tunc in Idronto
degebat, cum multis exercitibus asciverunt et Varim introduxerunt ob
Saracenorum metu; qui statim apprehensum gastaldeum illiusque primores
Constantinopolim misit, ut quibus [iurando] iureiurando dederat fidem.
Interea Greci sepius legatos Beneventani et Salernitani dirigebant, ut
ab hiis auxiliarentur contra Agarenos; sed hii uno animo eorum spernebant
flagitaciones.
121. Tunc Salernum, Neapolim, Gagetam et Amalfim pacem habentes
cum Agarenis navalibus, Romam gravi angustiabant depopulacio. Sed
cum Carlus, Iudicte filius, septrum insigne Romam suscepisset, Lambertum
ducem et Guidonem, germanum illius, Iohannis pape, qui tunc in tempore
aderat, in adiutorium dedit, cum quibus capuam et Neapolim
profectus est. Sed Salernitanorum princeps Guaiferius in cunctis
obtemperans, et fedus rupit et multos ex eis peremit. Sergius vero magister
militum consilio Adelchisi principis et predicti Lamberti deceptus,
noluit se ab illis alienare, qui statim anathematizatus est, et cum Guaiferio
belligerare cepit. Unde contigit, ut ipso octavo die anathematis viginti
quinque Neapolites milites apprehensos decollari fecit; sic enim monuerat
papa. Quo eciam anathemate multatus idem Sergius, non multo post a
proprio germano captus est, Romamque mittitur suffosis oculis, ibique
miserabiliter finivit vitam; ipse autem frater eius in loco illius se ipsum
instituit.
122. Ut retro traham stilum, tempore quo Samnitibus Lodoguicus
sepedictus preerat, triginta duobus philosofis illo in
tempore Beneventum habuisse perhibetur; ex quibus illorum
unus insigne, cui nomen fuit Ildericus, inter illos degebat, et
non solum liberalibus disciplinis aprime imbutus, sed eciam
proba virtute detitus; cuius facto minutatim omictimus pandere,
sed quamvis exigua omnimodis non pretermictam. Dum idem
Lodoguicus quadam die notarium suum vocasset et ei precepisset,
quatenus epistolam comeret, eamque quodam loco dirigeret, ille

p.135
notarius verba augusti oblitus est. Die vero altera recordatus re
que ei preceperat, set nequibat mente retinere, qualiter ei intimaverat;
unde non exiguum exinde angustiatus est. Postremum
ad virum Dei Ildericum properavit, adiciens: » Mi pater, precepit
mihi augustus heri, quatenus iuxta morem epistolam comerem,
ego autem oblitus sum dictis illius, et quid faciam nescio; tantum
te enixius exoro, ut mihi auxilium inpendas. » Cui philosofus
Christi: » Et quomodo scire potere quod auribus non ausi, dicente
Domino: Nemo scit hominum que sunt hominis, nisi spiritus
70

