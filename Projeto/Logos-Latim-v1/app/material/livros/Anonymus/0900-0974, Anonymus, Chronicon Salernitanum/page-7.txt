7. Dum vero Francorum rex Papiam obscidens constringeret civitatem,
tunc Aystulfus, rex ferocissimus Longobardorum, ut veniam illi tribueret,
et quo prius contempserat conscriptas in pacti federe redderet civitates,
se modis omnibus profexus est redditurum. Et denuo confirmato anteriore
pacto, qui per elapsam octaba indiccione. inter partes provenerat, restituit
ipsas prefatas civitates, addens et castrum qui connominatur Comiaclum
de quibus omnibus receptis civitatibus donaccionem in scriptis apostolice
sedis commisit possidendas. Aystulfus rex, de quo promisimus,
regnavit annos 7, menses 5; fuit audax et feros, et ablata multa
sanctorum corpora ex Romanis finibus, in Papia construxit
eorum oracula; ubi et monasterium virginum et suas filias
dedicavit. Idemque et fecit monasterium in fines Emilie, qui
dicitur Mutina, loco qui nunccupatur Nonantula; per eius
cognato, abbate Anselmo, virorum cenobium fundatum est;
necnon sibi proiectas provincias, ad sacra monachorum cenobia
multa est dona largitus; sed valde dilexit monachos et in eorum
est mortuus manibus.
8. Tunc Desiderius quidam (dux) Longobardorum, qui ab eodem rex
Aystulfo Tusie in partes erat directus, audiens, prefatum obisse Aystulfum,
ilico agregans ipsius Tuscie universum exercitum multitudinem, regni

p.10
Longobardorum arripere nisus est fastigium. Huius persona dispectui
habens Ratehis, dudum rex et postmodum monachus, germanus prefati
Aystulfi, sed et alii plures Longobardorum optimates cum quo eundem
Desiderium spernentes, plura trasalpium vel cetera Longobardorum exercituum
multitudinem aggregantes, ad dimicandum contra eum profecti sunt.
Ad hec prefatus Desiderius obnixe predictum pontificem Stephanum
deprecatus est sibi auxilium ferre, quatenus ipsam regalem valeret assumeret
dignitatem, spondens iureiurando, omnem predicti pontifici adimplere
voluntatem, insuper et rei puplice se redditurum professus est. Tunc isdem
pontifex, inito cum suis consilio, Paulum suum germanum atque
Christoforum consiliarium in partes Tuscie ad predictum Desiderium misit;
cum quo loquentes, confestim per scriptam paginam hoc quod spoponderat
Desiderius terribili iuramento firmavit. Hoc vero peracto
statim suum missum predictus papa Stephanus misit, exortatoriis
litteris prefato Rachiso vel cunte genti Longobardorum direxit, properans
et Fulradus venerabilis abbas cum aliquantis Francis in auxilio ipsius
Desiderii. Sed et plures exercitus Romanorum, si necessitas exigerit, in
eius disposuit occurri adiutorium; et suffragantibus predicti pontificis Deo
receptis precibus, ita omnipotens Deus disposuit, ut sine ulla animarum
periclitacione antefatus Desiderius per iam dicte coangelice pape cursum
eandem quam ambiebat adsumeret regalem dignitatem. Dum vero hec
agerentur, direxit missum suum prefatus pontifex, et abstulit (de) ipsis
civitatibus, quas se predictus Desiderius rex reddere promiserat.
9. Cumque per viginti et octo annos placite Longobardos
rexisset, omnis tunc Ytalie finibus (quievit populus). Tantum in
inicio sui regni Spolitini et Beneventani revelles fuerunt; qui
hiemis tempore cum suo exercitu pergens, per pugna ad suum
reduxit servicium. In prefati Desiderii regis temporibus
floruit in artis gramatica dyaconus Paulus, qui fuit ortus ex
Foroiulanensis civitas, parentibus secundum seculi dignitatem

p.11
7

