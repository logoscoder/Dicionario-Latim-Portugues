elacione atque avaricie simulque et discordia inter Langobardi
fortiter inferebat, et de mendaciosa eloquia per omnia cunctis
cernentibus se ostendebat; unde seperrime principibus seu regibus
sive prelatis aliis de hac re solet nimirum eveniret exinde
clades. Per idem tempus Francorum exercitu Beneventani finibus
adiit, et quicquid repperiri potuit incendiis rapinisque demoliti
sunt. Ut talia Grimoalt audiens, excitare cepit, quatinus nempe
castra eorum expiare valeret. Unus e Beneventanis in hunc
modum principi est effatus: » Si domini mei prorsus comparet,
ego illuc pergo et omnia castra illorum illustro. » Erat denique
ille audaxque nobilissimo viro, cui princeps ilico: » Stabulum
meum perge, et qualem volueris quippe equum exinde tolle. »
At ille nimirum concite stabulum properavit; set antequam patefieret
fores illius, baculum quem in manu gestabat liminarem
nempe percussit. Equi vero perterriti, set tamen qui prius caput
levavit comprehendi iussit; atque ipse equo ascenso per debia
silvasque tandem Francorum properavit. Qui cum explorasset
omnia castra eorum, sine mora ad dominum suum est reversus.
Cumque in patulo omnibus assistentibus clam principi omnia
que vidisset panderet, ipse princes talia verba depromit: » Validusne
est, super quem equitasti equum? » Ipse nempe ei protinus
manus ostendit; habebat denique eas obduratas propter equi
viriutem. At princeps: » Sit tibi concessum. » At ille protinus eum
pronus adoravit, cumque talia assistentibus cerneret unus ex his,
qui cum ipso qui Francorum falanx exploraverat iam nuper
consiliaverat, quatenus ipsum principem vita privaret, putantes,

p.40
quod ipsum consilium principi panderet, voce emisit magna inquid:
» Melius vestre dignitati illud intimabo quam iste! » Ad hec
princeps: » Dic! » At ille nimirum parvipendens de re que promiserat,
dixit: » Putavi, mi princeps, de alia re cum ipse fuisset
locutus; proinde talia quippe depromi verba. » Cui princeps taliter
cum ira exorsus est verba: » Si ilico coram meis sistentibus que
clam nuper gessisti in patulo non prodideris, sine mora te punire
faciam! » At ille cuncta que clam dudum gesserat, pandens
ordinem rei, quomodo cum illo de (quo) supra diximus consiliaverat,
ut ipsum principem privaret vita. Statim ipse princeps
famulis suis precipiens, quatenus sine mora ipsum qui hec
dixerat, ut fertur, de hac luce extinguerent. Quod mox nimirum
que eorum preceptum est quamvis cum severitate, adimplere
studuerunt. Quo facto, idem princeps ascito virum illum qui
falanx exploraverat Francorum, eique dixit, ut unum ex duobus
eligeret, aut amissione amborum oculis aut esset privatus manibus.
Quod ille ut domum rediit, a tergo manibus districcius se
ligari precipiens; set dum una die simulque unaque nox talia
sustinuisset et nec manus ad os duceret nec suum corpus undique
muniri posse conspiceret, necnon et ad secessum mundiciam
quippe minime exibere valeret, se nimirum iussit absolvi. Deinde
ex omni denique parte sibi oculos tegere dixit. Dum vero oculos
ligatos una die unaque nox haberet, et manis ad os duceret
totumque muniret corpus valeret, ammissio duorum oculorum
elegit. Et inter hec verba que diximus affatim exflagitabat pontifices,
idipsum optimates, forsitan ipsum principem veniam ei
tribueret, et nullo modo veniam impletrare apud eum valeret.
Tercia denique die statim famulos suos princeps idem misit
eumque luce privavit.
25

