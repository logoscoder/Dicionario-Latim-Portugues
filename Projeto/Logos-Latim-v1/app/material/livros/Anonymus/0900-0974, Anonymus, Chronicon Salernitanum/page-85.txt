fertur. Alia die mane facto, Salernitanis per domos ubi soporati
sunt, ibidem sunt detenti, nichilque scientes illud quod domino
suo acciderat. Cumque seriatim intimatum Guidoni fuisset, valde
infremuit, sed non quibat Beneventum degeret, regnandi victum
cupiditatem; unde sine mora cum omnibus suis Avellinum properavit
oppidum, et comminanter ab eis iam dictum principem
expectabatur. At Adelferius quamvis fedatum principem et suam
coniugem cunctumque populum abire permisit. At illi, quamvis
cum dedecore, Salernum reversi sunt.
148. Predictus Guido ocius Papiam perrexit et Karlum defunctum
repperit, ... cursum quam abierat adeptus est regalem
dignitatem. Beneventum namque imperatrix Acheltruda nomine
regendum suscepit, et prefuit Beneventanorum anno uno et
octo menses. In eadem urbem ingressa est pridie Kal. Aprilis, et cum
consensu Beneventanorum Radelchis germanus suus principatui
restituit, qui fere duodecim annis ab eo fuerat expulsus. Fuit nichilominus
simplex, caritate precipuus, in tantum ut diceret suis
optimatis solebat quid: » Si mons cui Virginis nomen est argento
purissimo fuisset, non sufficeret mihi tribus diebus; [quasi] quia
si quis ex vobis exinde mihi poposcisset, statim partem tribuerat.»
Et pro sua ut diximus simplicitate a Beneventanis terque quaterque
a predicta urbe ferme fuerat expulsus. Iterum ad dignitatem
pristinam illum videlicet revocabant.
149. Princeps sepedictus Guaimarius quamvis fedatus una
cum suo filio, et ipse Guaimari nomine, Salernitanum principatum
preerant, atque variis casibus ipse senior Salernitanos
atterebant, licet filio minime complacebat. Salernitani vero valde
nimirum fremebant, unde inter se improba re sepissime consiliabant.
Tandem que clam consiliarunt, in opere prorumperunt;
legacionem magistro milicie nomine Athanasio, qui illo in tempore
Neapolitanis (preherat) miserunt, dicentes: » Nobiscum
[dicentes] inite fedus, quatenus heros noster comprehendamus
aliumque principem sublevemus, quia seviciam illius omnimodis

p.157
sustinere nequimus. » - Heros namque aliquando dominus,
aliquando sacerdos, aliquando vir fortis et potens vel sapiens;
et nam in tres sensus dividitur, ita caracteribus discrepans: cum
aspiracione enim, sicuti nunc super annotavimus, dominum
dicimus, sine aspiracione sacerdotis, cum dictongos autem
virum fortem et sapientem dicimus. - Credo equidem, quia
peritis sufficit testimonia ab imperito prolata. Iterum que
omisimus delicacius perquiramus.
Athanasius predictus ut huiusscemodi verba captasset, valde
gavisus est, atque ut id fieret omnimodis gratulabatur, et Salernitanos
exinde coartandum misit, ut ceptum opus ad finem
usque perducerent. Statimque Salernitani Beneventum miserunt
ad virum quendam, Sikenolfum nomine, ut sollicitus se gereret,
quatenus si dignum fore, accipiat principatum honorem. Fuerat
namque idem Sikenolfum filius cuidam Sicardi. Sicardus dictus
ex Beneventana civitate fuit nimirum ortum, unaque cum suis
germanis exinde expulsus, Salernum venerunt. Aliquandiu ibidem
morarunt; deinde dictus Sicardus una cum prole suo est motus,
Neapolim adiit. Iterum suggestionem principi Radelchisi eiusque
concives Beneventum regressi sunt, nominati alii consanguinei
Salernum remearunt. Ipse Sikenolfus Beneventum minime dereliquid,
85

