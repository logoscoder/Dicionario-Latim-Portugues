ibidem, in aquilonis parte ecclesiam in honorem beatorum Petri
et Pauli instituit, que, ut aiunt, olim asilum Priapris fuisset, et
ipse princeps idolum ingens illic invenisset ex auro fabrefactum,
inde ipsam ecclesiam deaurante. Sufficiant que (de) Arichis
eiusque prolis effavimus; nam sepe dictus Paulus in loco ubi
eorum corpora requieverunt, plenissime eos versibus illustravit,
quod nos huic ystorie inserere fecimus.
18. Ut retro traham stilum, aliquid inter plura, qualiter sepe
a dictus princeps gerebat, fidelibus innuam, ut prelatis sepissime
exemplum teneant et subiectis omnimodis gaudeant. Ipse de quo
premisimus Arichis erga Dei cultura sese crebrissime coartabat,
et undique prospera illi Dominus condonabat. Nam Argibos
potenti dextera superavit et fugam nimirum compulit ire; qua
peracta victoria, non in elaccione est ductus, sicuti tiranni
assolent facere et ad deteriora perveniunt, sed Creatori suo, qui

p.23
conterit bella, inmensa gratia exibebat; idipsum inopes et debiles
diverso habitu induebant, cibariaque habundanter nimirum
tribuebat; et Redemptor mitissimus vires necnon et gloriam
libenter illi largiebat, et sua arva illesa optinebat, et omnes sub
sua diccione letabant et exultabant.
19. Enodare fidelibus volo, qualiter omnipotens Deus, antequam
ad dignitatem perveniret principalem, ei ostendit, qualiter
honorem vigoremque cederet. Nam quadam die dum cum suo
principe in ecclesia beati protomartiris Stephani, que sita est in
veterrima urbe Capua, - ab imperatore, Elene filio, Constantino
eamque in honore omnium apostolorum dedicari decrevit, licet
postea a beatissimo Germano, eidem episcopo urbis, collatas ab
imperatore reliquias beati protomartiris Stephani necnon et beate
Agathe virginis, proinde eam in honorem protomartiris Stephani
vocari iussit; - et ut diximus, dum in eadem ecclesia, Longobardorum
sicuti mox est, cum pugionibus accinti altrinsecus
introyssent, et unusquisque Deum indesinenter oraret, sic ille
adolescens Arichis: » Miserere mei, Deus » labiis impressis canere
cepit. Cum venisset ubi dicitur: » Spiritu principalis confirma me »,
ilico spatham illius contremuit, acsi quislibet illam concuteret.
Ille vero, oratione completa, cum pavore seriatim suis collactaneis
enodavit. Unus ex his qui erat sapiencior ceteris, talem
sermonem erupit: » De hac instabili vita minime es, quantum
mihi videtur, processurus, quam ad dignitatem principalem
Dominus te perducat. » Quod postea annuente Deo a catelam
Longobardorum probavit eventus. Dum dux nomine Liudbrandus
fuisset extinctus, una omnes Arichisum principem acclamabant,
quapropter ad principalem dignitatem honorifice illum
videlicet asciverunt. Nam non ut assolent plurimi per pecuniam
et per pollicitacciones plurimas optinere nimirum honorem, sed

p.24
cunctis uno agmine coacti, licet non a se sed ab illo qui dixit:
» Ubi duo vel tres congregati fuerit, ibi sum in medio illorum »,
illum principem sublimarunt.

15

