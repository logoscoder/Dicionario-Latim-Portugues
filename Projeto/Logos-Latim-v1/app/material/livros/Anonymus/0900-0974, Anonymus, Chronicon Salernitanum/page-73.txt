Deus delicta illorum que in suo domino gesserunt omisit, atque
celestia gaudia participavit.
124. Hiis quoque diebus Landolfus iam fatus presul langore percussus
interiit. Videntes autem nepotes sui deposicionem, in unum collati
diviserunt inter se sub iureiurando Capuam equa distribuccione, sed
sacramentum fraternum non diu extitit inlesum. Cupiditate etenim extorti,
filii Pandonis Landenolfum et Atenolfum fratres suos, filios videlicet Landonolfi,
dolo ceperunt et custodie indiderunt. Sed ut cepta breviter persequar,
Landonolfi filii, iuncti cum filiis Landonis, ad suffragium principis
Guaiferii se contulerunt, a quo aliquandiu (et) tutati sunt. Similiter Pandonolfus
ad eundem Guaiferium legatos cum chirographis variis misit, sed
ab eo minime receptus est, favens supradictis fratribus. Cernens autem
predictus vir omnino se destitutum, Gaiderisum principem et Gregorium
augustorum baiolum, qui tunc (cum) dicto Guaiferio Nolam ad colloquendum
in unum convenerant, ad Beneventum properabant, legatis invitabat,
ut quam primum venirent eum ad aiuvandum, et esset illis subditus. Quibus
ex diversis sine mora per Caiaciam adventantibus, ab occasum iuxta urbem
Capuanam resederunt; princeps Gaiferius e contra ab ortu solis adveniens,
amphiteatrum peramplicuit, et vallata est civitas hostibus.

p.139
Inter hec Pandonolfus renuit subdere Gaiderisi principi Beneventano,
sicut promiserat, renitente maxime Landone filia Landonolfi, cognato
eiusdem Gaiderisi. Qua de re et dictus baiolus (et) idem Gaideris alienati
sunt ab eo. Mox alii per urbem Capuanam, nonnulli lintris fluvium transmearunt
partem ad alteram, Guaiferio principi proprio domino
sociati sunt; et recollectis Landenolfo et Atenolfo fratribus vinctis, volentes
Pandenolfum subdere Guaiferio principi; set non quiverunt, eo quod
nolebat fratueles suos [suos] recipere infra urbem; idcirco a Guaiferio
respuebatur. cognoscentes autem supradicti viri versucias Pandenolfi, reversi
sunt ad propria; Guaiferius tunc remansit Capuam.
125. Hac quippe tempestate pene omnes Capuani illustres et omnis
vulgus cum uxoribus et liberis et omnique suppellectile, urbem egredientes,
alii filii Landonis, nonnulli ex eis filii Landenolfi adheserunt, factaque est
inter eos valida concertacio et pessima desolacio. Nam Guaiferius princeps
hostiliter iuxta murum urbis residens, obsidebat eam; ultra fluvium vero
cum Francis Lamberti comitis Landonem constituit.
Alio quoque anno superveniens iam fatus ille audax Guaiferius princeps
cum Amalfitanis tempore messionis, et obsedit dictam urbem undique, donec
inter se fratres sub sacramento pacem inierunt; et sic Guaiferius
princeps cum Salernitanis et Amelfitanis propriam adiit
urbem.
126. Per idem tempus Athanasius presul Neapolim militum magister
preerat, qui, ut premisimus, exulato fratre proprio cum Agarenis pacem
iniens ac primum infra portum equoreum et urbis murum collocans, omnem
terram Beneventanam necnon Salernitanam et simulque Romanam
simul eciam et partem Spoletii dirruentes, cunctaque monasteria, ecclesias,
omnesque urbes et oppida, vicos montesque collesque insulasque depredarunt.
A quibus eciam sanctissimi Benedicti cenobia decentissima, toto orbe
veneranda, et sancti Vincencii martiris monasterium igne exustum est,
aliaque innumerabilia exusta sunt. Set dum creberrime hac illacque
Agareni pergerent omniaque denudarent, et maxime Salernitanorum
tellus attererent atque demolirent, habitandi locum sibimet
elegerunt, ubi Cetara dicitur, non procul a Salernitana civitate,
73

