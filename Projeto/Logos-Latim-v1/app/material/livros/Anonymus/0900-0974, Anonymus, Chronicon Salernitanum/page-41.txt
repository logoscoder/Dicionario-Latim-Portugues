de qua ibi in Genesi dicitur: » Non est bonum esse hominem solum; faciamus
ei adiutorium », tercia causa incontinencie, unde dicit Paulus apostolus, ut
«Qui se non continet nubat ». In eligendo marito quatuor res expectari
solent: virtus, genus, pulchritudo, sapiencia. Ex (hiis) sapiencia potentior
est ad amoris affectum, sicut et feminis mores. Sed ipse Sicardus
mores minime requisivit. Refert hec que supra diximus quatuor
Virgilius de Enea, quod hiis Dido impulsa est in amore eius: Pulcritudine:
» Quam sese ore ferens! » Virtute: » Quam forti pectore et armis! » Oratione:
» E quibus ille iactatus fatis, que vella exausta canebat! » Genere: » Credo
equidem, nec vana fides, genus esse deorum. » Item in eligenda uxore quatuor
res impellunt hominem ad amorem: pulchritudo, genus, divicie, mores.
Melius tamen si in ea mores quam pulcritudo queratur. Nunc autem ille
queruntur, quas aut divicie aut forma, non quas probitas morum commendat,
sicut ipse iam sepedictus Sicardus gessit. Ideo femine sub viri
potestate consistunt, quia levitate animi plerumque decipiuntur; unde et
equum erat eas viri auctoritate reprimi. Proinde et veteres voluerunt feminas
innuptas, quamvis perfecte essent etatis, propter ipsam animi levitatem in
tutela consistere. Interim ad ystoriam retessendum Ordinem reddeamus.
68. Rofrit vero dum sua principissa facta esset cognata, in
superbia atque in elacione plus magis tumuit, necnon et tirannus
omnibus hominibus se ostendebat, et cum Alfano iam dicto
abbate in patulo seperrime conflictabat. Factum est autem, ut
ipse Rofrit fuisset missus cum pluris viris per Calabrie simulque
per Apulie fines a predicto principe, ut vectigalia exinde exigeret.
Cumque reversus fuisset, cum magno gaudio ab ipso principe
est exceptus; assignavit ei omnem videlicet censum, et ex suo
sumptu, ut nonnulli ferunt, duocentos detulit solidos, quos
illemet (nequaquain) acquiescere ut eos accipere valuit. Ille
verti diu eum obsecrante, eos recipere iussit atque adnectens:
» Postula a me quod vis! » At ille: » Nichil aliud meo domino quero,
nisi ut protinus mihi condonet proteccionem, quatenus inimici
mei nimirum seviciam obtrivere valeam. » At princeps plurima
iussit ei conferre arma, inquiens: » Qualem ex his volueris tolle. »

p.89
Italiamque cum uxores et natis suisque suppelectileque quippe
properarunt. Nam donec Ragusim demorarunt, a iam dictis illius
habitatoribus terre Romani sunt vocitati; at ubi Italiam adierunt
veneruntque in locum qui Melfis dicitur, ibique multo videlicet
tempore sunt demorati, et inde sunt Amalfitani vocati; locum
namque nomen dedit illorum. Ab illodenique tempore, ut diximus,
Amalfitani (fuerunt) vocati, sicuti Suevi a monte Suevo, de
quibus Lucanus:
Fundit ab extremo flavos aquilone Suevos.
Inde Alani dicti feruntur a Lanus fluio ultra Danubium, et populi inhabitantes
iuxta Lemannum fluvium Alemanni vocantur, de quibus idem
Lucanus:
Deseruere cavo tentoria fixa Lemanno.
89. Igitur dum prolixo tempore ibidem Amelfitani morarentur,
Italiamque diversis potestatibus diversarum gencium invasa
(esset), locus ille quo Malfitani degebant, vilior (esset), atque eos
nimirum in servitute attriberent, sustinere eam omnimodis (non
valentes), dam exinde sunt moti, pervenerunt in locum (ubi
Ebulis dicitur), qui est prope a Salernitana urbe fere miliaria
14, et de districtu ac iurisdicione urbis eiusdem. Sed opprimebantur
ab incole loci illius, et illi nimirum metuebant, ne a
41

