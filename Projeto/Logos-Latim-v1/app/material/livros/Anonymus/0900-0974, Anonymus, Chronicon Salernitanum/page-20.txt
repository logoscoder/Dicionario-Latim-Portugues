ab hostibus (ab) hac parte metu nil habemus. Ipsum aliud murum
qui est ad occidua parte, ultra ipso priore statim murum hedificemus,

p.31
et est tutamentum contra marinos hostes. Et tunc
denique quod dudum regi prompsisti, omnimodis videtur esse
completum.» Tunc omnes qui aderant mirati sunt valde, quod
tam salubre consilium cicius potuisset repperiri, et protinus idem
princeps indumentum deferri iussit. Cumque eum deferisset ante
suum optutibus quidam eius famellus, ilico ipse princeps eum
tulit atque sicut promiserat, eumque induivit. Nam quod ex ore
eius semel procedebat, nullatenus introrsus rediebat; premia non
captans, sermone immobilis extans.
29. Cumque fuissent patrata talia, ipsa quod inchoarunt,
operari desierunt, et hac preclarissima civitate quod vir ille
magnificus dixerat, omnimodis adimplere studuerunt, et Deo
tuente, inlesa usque nunc actenus manet. Ipse ut diximus
Grimoald ad instar sui genitori undique muniri civitas ista cepit
atque a parte australi antemuralem fecit. Fuit vir mire fortitudinis,
consilio cautus, cor denique capax. Et quid multa referam?
Erat promptus ad omne bonum. Sufficiant de Grimoald pauca que
diximus. Nam quidam illorum cognitus et per omnia probabilis
amicus plenissime acta que in hoc mundo gesserunt versibus
illustravit, quod nos huic historie scribere curavimus:
Magnus erat princeps Arichis, lux vestra salusque,
Restituenda Deo hic sua membra dedit,
Necnon et Romoald, ipsius maxima prolis,
Sub patre iam princeps hic requiescit humo.
Vir quoque magnificus Grimoald famosior illis
Hic scitus est princeps inter utroque loco,
Sensus eloquiis et formam scribere laudis
Cuius non poscit pleniter ulla manus;
Gloria magnificus, de Longo - maxime - bardis,
Precelsa e quorum stirpe superstes erat;

p.32
Regali genere existens ab utroque parenti,
Transcendunt (cuius) gesta sed alta genus.
In terris pollens, nimium pulcherrimus armis
Spes iam Samnitis certa salutis erat;
Mirandus specie, sed plus mirabilis actis,
A puero micuit promptus ad omne bonum.
O dolor immensus! pro ultime dampna ruine,
Que gens Bardorum fraude subacta tulit!
A patre pro patria directus regibus obses,
Placavit patriam funus ad usque patris.
(L)…
…
(D)...
...
(Premia non captans, sermone immobilis extans)
...
(R)...
...
(I)...
20

