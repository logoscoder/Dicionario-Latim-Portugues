statim audaces Cumpsam viros misit, ut exinde predam acciperent.
Cum talia fuissent peracta atque nimirum Radechis fuissent
nunciata, ilico ascenso equo occasione accepta, cum non paucis
suis adiit Beneventum, et cum magna quippe sevicia principi

p.46
est locutus asserens: » Unum superbum accolam huc tenuisti,
necnon et Aggerenciam ei tribuisti; si placet nimirum, et Cumsam
cede, quia valde eam iam depredavit. » Ipse princeps ut
cognovisset Radechis seviciam, taliter quippe eum est allocutus:
» Radechis, exinde minime perturba te, quia omnimodis vestram
voluntatem adimplere valemus. » Et statim unum ex suis strenuissimum
famulum Aggerenciam misit, quatenus sine aliqua dilacione
Sico ante eius optutum deveniret. Et dum Siconi in hunc
modum perlatum fuisset, nimis quippe exterruit adiciens: » Quomodo
illuc pergo, qui sum nimirum in hac terra accola? Si Beneventum
nempe adeo, Radechisi plane consanguinei vivere me non
sinebunt! » Et cum suis consilium inhiit, quatenus quippe navium
emere, ut possint Constantinopolim properare. Hoc consilium sine
Aggerentinis peractum est; set dum in patulo nempe exiit, Aggerentinis
in hunc modum responsum Siconi promserunt: » Constantinopolim
quare sic cicius tendere cupis? Numquid nimirum scis
callem eius, aut per baratri fluctibus adhuc perambulasti? Arta est
denique via, et illuc minime pergito. » Hec quippe dicentibus,
mox tellurem prostrati eumque vehementer obsecrabant, quatenus
silicet minime eos esse relicturus, adnectentes: » Clarum est
si plane, quia si tu nos deseris, omnimodis ad nichilum perveniemus.
Tantum si dignitati vestre comparet, nos minime linquere;
si morieris, nos pariter tecum moriemus; extimploque nos exinde
iniamus fedus, quatenus quippe terra nostra inlesa optineamus. »
Protinus plane talia iure firmaverunt iurando; quo facto, ipse
Sico in hunc modum principi effandum direxit: » Illuc venire
minime valeo; pro nimirum corpori meo tedio. » Set dum principi
nunciatum fuisset, confusionem ferre non valens, contra eum
decrevit facere moniccionem; et congregato valido exercitu, cum
cunctis suis proceribus Aggerenciam venit, et non procul ab ipsa
civitate castra posuerunt. Cui Radechis: » Numquid nondum principi
domini mei dixi, quia ipse Sico est tirannus et elacione

p.47
tumidus superbiaque satis apud eum redundat? » Ipse vero ut
erat callidus, dissimulabat se audire. Coniungens vero Beneventunorum
princeps Grimoalt, sequipes eciam eius et antefatus Radechis
usque ad portam civitatis Aggerencie utrique venerunt; que obsedentes
aliquantos dies, viriliter eam Beneventunorum exercitus constrinxerunt.
At Sico hecontra deintus fortiter resistebat; sed ipse princeps simulans
se molestia corpori detineri, ut exercitus a predacione
cessarent, et procul ab ipsa civitate tentoria nimirum figere
iussit.
45. Una denique die Radechis cum magna quippe audacia
Cumsinis qui ipse nutrierat tollens, aderet sibi aliquam partem
exercitui, cum ingenti virtute usque ad portam ipsius civitatis
pervenit. Sed dum Siconi fuisset cognitum, nominative duos
filios suos adclamans, quatenus cum audaces viros super eos
irruerent et ultima cede eos vastarent, ac deinde si victores
29

