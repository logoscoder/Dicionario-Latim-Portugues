Barensium potentatus omni moda dissolucio. Set dum prolixa tempora
eam videlicet undique obsedisset, postremum a Francis et a
Longobardis est capta. Ipse namque Sagdan in unam civitati
illius turrem se communivit, et nominative Beneventanum principem
Adelchisum adclamat, inquid: » In fide tua me suscipe,
quia teste Deo tuam filiam incontaminatam penes me habeo. »
Habuerat nuper eam obsidem, et minime, licet infidelis fuisset,
adhuc contaminarat. Quo audito, princeps Adelchis statim ab
ipso imperatore eum expetit et accepit, necnon et duos alios
suos sodales, quorum nomina fuerunt Annosum et Abdelbach.
Et tota Apulia simulque et Calabria Deo previo ab hostibus
potenter erepta, cum ingenti tripudio cuneatim Beneventum
venerunt.
109. Cumque Beneventani hostiliter insequeretur sua coniuge,
atque mulieres illorum omnimodis nimirum fedaret, idipsum
Beneventanis variis iniuriis afficeret, asserens ad suos quia:
» Minime se sciunt communire Beneventani clippeis,» dum fere
trium annorum (spacia) ipse memoratus Lodoguicus una cum
dicta uxore Beneventanos preesset, Beneventani eum ex sua urbe
expulerunt in hunc modum, quemadmodum subsequens sermo
dedarat. Igne vero undique palacium succenderunt, ubi ipse
imperator cum sua coniuge degebat, et sic armis tulerunt et ibi
cum grandi strepitu adierunt. Ille imperator veniam postulabat,
et inter hec verba suam coniugem cum magna ira iniuriis
afficiebat, asserens: »Numquid non dudum dicebas, quia Beneventanis
minime se sciunt munire clippeis? Cerne nunc eos,

p.122
qualiter undique se communiunt, atque ad bellum prompto
animo sunt parati! » Quapropter iusiurandum iuravit, ut cicius
una cum suis Beneventum linqueret, et sine mora Galliam
properaret, et nulla dampna vel oppressione in illorum amplius
arva iniret. Et statim cum omnibus suis inde est motus, Galliamque
properavit, licet aliquanto tempore eum in custodiam
habuissent. Sed antequam Adelchis memoratus princeps eum
apprehenderet, consilio exinde expetit a predicto Sagdane, Agarenorum
rege, qui tunc in carcere tentus erat, utrum apprehenderet
(et) ex sua urbe eiceret imperatorem an non, ipse prediceret.
Cui Sagdan: » Nequaquam talia facito, quia, quantum conicere
valeo, minime me Agareni pretermictunt, sed indesinenter perquirunt. »
Ad hec princeps: » Confiteor, quia pluribus predicta
re innotuit. » At Sagdan ut erat sagacissimus, in hunc modum
verba depromsit: » Quod inchoasti perfice, ne forte consilium
promulgetur. » Et sicut diximus superius seriatim, ex sua urbe
expulit, omnemque eius thesaurum Beneventani diripiunt, et
inter se nimirum disperciunt, ditatique sunt valde.
110. Factum est autem, ut aliquanto tempore post decessum
imperatoris Lodoguici princeps Guaiferius valneum pergeret; set
dum regredi una cum suis palacium maluisset, quidam Agarenus
in foro Salernitane civitatis residens, Guaiferium acclamat,
inquid: » Da mihi obsecro tegumentum, quod tuo capite geris. »
At ille protinus suo capite denudato, ilico Agareni fasciolum
condonavit. Dum autem iam factum Agarenum Africam proprium
solum adiret, et cerneret omnis navalis exercitus altrinsecus ad
pugnam se prepararet, quatenus Italiam pergeret, et nominative
castra (metatus) Salernum moraret eamque diversis machinis
62

