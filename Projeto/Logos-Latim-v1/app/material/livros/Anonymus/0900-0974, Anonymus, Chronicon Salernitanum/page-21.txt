...
(N)...
...
Cum Danahis vellum felici sorte peregit,
Finibus et pellit belliger ipse suis.
Extera regna sibi tribuenda pace subegit;
Dilectus cunctis terribilisque fuit.
Pertulit adversas Francorum sepe falangas,
Salvavit patriam sed Benevente tuam.
Sed quid plura feram? Gallorum forcia regna
non valuere huius subdere colla sibi.

p.33
O quam longinquo fuerat dignissimus evo,
De quo tantus erit tempus in omne dolus,
Post casum infaustum quod regna Latina ruentem
Ipse sue gentis spes requiesque fuit.
Terrenas gazas numquam servabit amando,
Sed mox captivis indigenisque dedit.
Itala, Romana, Illirica, Hebrea, Afla, Pellasga
Morte tua princeps (gens) sine fine dolet;
Mors tibi non nocuit, sed nos linquendo peremit,
Dulcis alumne, tua quos tenet atra dies.
Vixisti septem, (bis ternis floridus annis),
Sed cunctis seclis laude perempnis eris.
Sint satis hec breviter de te prolata legenti,
Plenus laude tua lllic) quia mundus adest.
30. Igitur Grimoald postquam tenuisset principatum Samnitum
anni videlicet decem et novem et mensibus sex, vocante
eum divina potencia, de hac luce extinctus est, atque reconditus
in iam dicta ecclesia sedis Salernitane iusta sepulcha patri
fratrique.
31. Ipse de quo prediximus Karolus cum iam per evolutis
multis quippe temporibus regnasset, Pipino suo filio regnum
tradidit, presentisque vite relinquens gloriam atque potestatem terrenam,
ad beatum Benedictum devotus cum aliquantis suis advenit fidelibus,
seseque eidem Dei contulit confessori, utque in spirituali habitu fore
spondens permansurum; et ibidem perfectus est monachus et in quo et
sancta finire vitam iure profexus est iurando. Igitur dum venisset
monasterium quod prediximus, qui est situm in Casinum castrum,
cum omni humilitate abbati qui tempore illo ipsius ecclesie
preerat, se subdedit, atque cum omni mansuetudine seperrime
monachis exibebat obsequium. Quid multa referam? Qui ante

p.34
purpuratus contestisque ex auro gemmisque bestibus induere
solitus erat, post vili tectus tegmine pauper ipse pauperibus
ministrabat, et iusta dicta apostoli qui ait, non tantum coram
Deo sed coram omnibus hominibus caritatem servarent, sic idem
non tantum Deo exibebat servicium speciale, sed et membra eius,
id est monachis eius, sedulum cum omni humilitate sine querela
exibebat obsequium.

21

