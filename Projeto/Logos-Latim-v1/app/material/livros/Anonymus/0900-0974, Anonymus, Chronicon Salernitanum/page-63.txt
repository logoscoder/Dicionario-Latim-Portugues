expugnaret, et dum illuc Amelfitani adessent, ipse Agarenus uni
illorum talia verba depromsit: »Vidistine Gaiferium Salernitanorum
princeps aut scis eum?» Cui Amelfitanus: »Et scio eum et
crebrissimo quando illuc sum, ante illius optutum assisto.» Idem
ipse Agarenus: >Per filium Marie te obtestor, quem ut Deum
colitis, ut fideliter meis dictis illius innuas, ut omnimodis undique

p.123
urbem suam rehedificari faciat, et antemuralem illum qui
est iuxta mare, sine mora in altum elevet, aliam turrem in uno
capite et aliam in alio, simulque et in medium non exiguas faciat;
et preparet se ad prelium, quia omnis ex multitudine quam
cernis, illuc properat. Et si te percontat, quis tibi talia intimavit,
illi dicito quia Agarenus cui fasciolum condonasti, ipse talia verba
depromsit tantum incunctanter credat. » Vocabatur Agarenus
ille nomen Arrane.
111. Cum in hunc modum Amelfitanus ille, Flurus nomine,
seriatim Guaiferii principi omnia propalasset que audierat
queque viderat, valde [empe perterritus] est nempe perterritus,
nimiumque illius dicta credulus, ilico deposita omni segnicia,
cum omni conamine undique urbem Salernitanam muniri iussit,
atque quemadmodum Agarenus sagacissimus depromserat, a
parte australis turrem mire magnitudinis necnon et altitudinis
comere fecit. Illa vero que est ab occiduo, Capuani construxerunt,
eo quod illo tunc tempore sub dicione Salerne civitatis
degebant. Aliam namque Salernitani construxerunt, que dicitur
mediana; et secus illam turrem aditum civitatis fecerunt, et
foribus et seris denique munierunt; illam vero que est ab ortu
solis, Tuscianesses operarunt, et illi illo in tempore fere dua
milia fuerunt.
Altithronus Deus, qui proprium suum cruorem pro suis ovibus
fudit, quatenus protoplausti contagione deleret, nolens suos
periret, Hismaelitum animum adversus suos suscitans, ut flagicia,
que erga ipsum imperatorem, salvatorem scilicet Beneventane
Campanieque patrie, gesserant, ulciscerent, quemammodum olim
Iudayco populo alophilis subiciebat, eo quod ab ipso se alienaret,
sic nimirum nunc Agarenorum regem, cui nomen Abdila
fuit, adversus christianos suscitans, ut variis cruciatibus quippe
(eos) attereret, ut, corpora diu castigata, animas celorum gaudia

p.124
concederet. Agarenorum rex de quo prediximus Abdila cum
sexaginta duo milia pugnatorum per Calabriam Salernum venit,
et nonnulla oppida Calabritanorum cepit. Sed antequam civitati
menia propinquaret, princeps Beneventi Adelchisi cum omnibus
suis preliatoris ocius Salernum venit, ut una cum Guaiferio
bellum cum Sarracenis iniret. Et statim ex urbe Salernitana
cum ingenti audacia Salernitani et Beneventani exierunt, et ad
bellum se altrinsecus [se] pararunt. Agareni econtra omnimodis
cum immani stridore se ante faciem illorum obicierunt. Sed
dum utreque acies appropiassent, et nec Agareni neque Langobardi
terga darent, sagax ille Beneventanorum princeps Adelchis
de equo super quo residebat ilico exiliens, et in faciem ruit,
quatenus caterva Agarenorum contemplaret valeret. Sed minime
talia facere potuit propter densitatem equorum necnon et
63

