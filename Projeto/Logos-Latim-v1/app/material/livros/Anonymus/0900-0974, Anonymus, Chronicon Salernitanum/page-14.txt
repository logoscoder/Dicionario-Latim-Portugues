15. Quedam mulier virum proprium abebat et cum alio viro
se commiscebat. Factum est, ut una nocte una cum alieno in

p.21
dolo suum virum proprium stranguillaret, et idipsum ingenti
voce emitteret, inquid ad suos: » Surgite, quia meus vir apoplexia
est nimirum extinctus. » Dum ex more vicini et consanguinei
circumquaque altrinsecus flerent, cum magno obsequio ad
sepulcrum usque perducitur, eumque humarunt: Dum ad aures
principis pervenissent, ut non propria morte fuisset extinctus,
statim comprehendi virum illum qui mulierem defuncti fedaverat
iussit, et in verbis talia promit: » Nisi extimplo quod clam
iessisti nobis enodaveris, ilico nimirum morieris! » At ille quod
nequiter gessit, omnia propalavít. Princeps idem alta trahens
suspiria, tandem in voce erupit, inquid ad suos: » Virum histum
comprehendite, eumque super mortuum facie ad faciem dixtriccius
colligate; et quid exinde Redemptor humani generis iudicaverit,
intimate. » Quo peracto, tercia die indagare iussit, quid
exinde fuisset factum. Tunc reppererunt virum illum qui fuerat
stranguillatus desuper stratum et ore naresque sui perentori
corrosas. Proinde huic istorie conscripscimus, ut fideles mulierem
halienam omnimodis caveant et ulcio divina cautissime
metuant.
16. Quidam illo in tempore patriarcha Constantinopolim
preerat, vir bonus et iustus, sed hoc carnalis amore nimirum
fedatus, in tantum ut neptem suam quasi eunuchus in domo
propriam haberet, eamque undique insignis vestimentis fulciret.
Ille patriarcha morti approximavit;atque omnibus suum nepote
qui videbatur commendavit. Dum obisset, una omnes illa, qui
erat femina cunctis nescientibus, presulem elegerunt. Prefuit
illorum ferme unum et semis annum. In tempesta noctis quando
sopore corpora fexa premuntur, malignus spiritus ante stratum ubi
Arichis dormiebat sese obduxit, et voce emisit asserens: » Quid
agis Arichis? » At ille dum insolito clamore aures innecteret, idem
diabolus: »Propalabo tibi, quid egi. Constantinopolitani nimirum

p.22
feminam habent, ideoque (populus) terre illius sui Redemptoris
detinetur iram. » Et hec dicens abscessit. Idem princeps statim
suos Constantinopolim apochrisarios direxit, et cuncta que ei
diabolus propalaberat aperuit. Illi vero curiosius indagarunt, et
qualiter per Arichisum promulgatum fuerat reppererunt, et tunc
pestis ipsa quievit.
17. Interim protelata verba omnimodis homittamus et stilum
ad propositam rem revocemus. Ipse de quo premisimus Arichis
cum regnasset annos viginti et novem et mesibus sex, iam etate
maturus apud Salernum placida morte quievit, atque iusta
ecclesiam Dei genitricis sedis ipsius est humatus. Per idem
tempus, ut diximus, sancte ipsius ecclesie Ropertus episcopus
preerat, qui ab amore tancti viri super tumulum eius eiusque
uxoris et filiis cameram instruere fecit. Fuit eciam vir mitis
audasque et aprime liberalibus disciplinis imbutus, et ut iam
diximus, hanc civitatem undique munivit atque in ea. Mire
magnitudinis immo et pulcritudinis palaccium construxit, et
14

