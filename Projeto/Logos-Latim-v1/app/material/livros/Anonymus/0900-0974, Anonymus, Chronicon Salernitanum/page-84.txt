augustum Karlum seminecem iaceret. Ille vero continuo Guaimario,
cognato suo, legacionem direxit, ut cicius una cum sua
coniuge partimque ex suo populo veniret ad optinendam Beneventanam
dignitatem. Ille vero obanter una cum iam dictam
coniugem, relicto adolescentulum filium, et ipse Guaimari nomine,
qui iam principatum gerebat Salernitanum, illuc pergere
cupit. Dum properassent castellum cui Montorium nomen est,
ibidem prandium habuerunt; sed cum alacriter commedissent,
ingens pluvia erupit, ut extra limen egredi non auderent. Cumque
paululum pluvia defuisset, siscitaverunt incole loci illius, si serenitas
adesset; unus illorum ait: » Comparet serenitas affutura. »
Continuo exinde sunt moti; Avellinum oppidum gradierunt. Sed
antequam predictum oppidum adirent, Iohannem clericum, qui
pre ceteris audacior erat, ante se incedere iussit, et dum Adelferium,
qui Oppido illius illo in tempore preerat, obviam eidem

p.155
principi veniret, isdem Iohannes in eum audaci animo insurgeret,
et protinus de hac luce extingueret. Qui dum longe ante
pergeret, Adelferius ille obviam principi veniebat; ilico predictus
clericus Iohannes super eum venit lanceaque nisus est, ut eum
percuteret, idipsum innuens, ut ab aspectibus illius se eriperet.
Sed non pleniter res innota cognovit; sed et excepto itinere,
quamvis territus, properavit. Dum autem ante opptutum principis
deveniret, mutuo osculum pacis sibi dederunt, quod in archa pectoris
minime retinebant. At princeps dulcia verba ei depromsit; ille vero
Adelferius subiunxit: » Clericus ille, mi princeps, aut fatuus est
ut demonio detinetur, quia cum ingenti ira contra me venit,
et nisi ab aspectu illius declinassem, forsitan de luce hac
me extingueret. » Cui princeps subridens atque ait: » Solitus
est nempe crebrissime nobiscum cum nostrisque optimatibus
ludere. » At Adelferius ut erat sagas, de se rem gestam cognovit,
recepit exinde satisfacionem; quapropter gradierunt simul, atque
utrique Avellino oppido introierunt. Hiis ita gestis, sol suas iubas
attraxit, et opaca nimirum nox pervenit, unde omnes cena facta
abiditer sumunt cum ilaritate. Dictus ille Adelferius ac illacque
discurrebat, atque per se principi ministrabat. Ille princeps licet
fincte eum rogabat, ut particeps fieret convivi atque secum
ad mensam resideret. Cui Adelferius: » Nequaquam talia facio,
quid domui huic hodie salus facta est, et mea nunc anima magnifica
est pre omnibus diebus meis, eo quod talem dominum una cum
sua coniuge eiusque fidelibus dignum fuit domum meam optinere. »
Et hoc dicens, bina optima variaque pocionum genera inferebat,
at illi abiditer propinabant. Cena sumpta, princeps idem
una cum sua coniuge thorum proprium requiescunt, ceteri
autem sui fideles per domos illius oppidi quamvis non adunati
requiescere iubentur. In tempesta noctis cum ingenti audacia
Adelferius predictus una cum suis fidelibus super principem
Guaimarium irruit, eumque comprehendit atque luce privavit.
Dum vellet illius amputaret testiculis, uxor illius memorata Idta
super eum ingenti fletu se collocavit, voceque magna emictebat,
ut amplius malum non agmentarent. Unus ex Beneventanis,
(Iohannes) nomine, per mamillam principissam illa attrahere

p.156

84

