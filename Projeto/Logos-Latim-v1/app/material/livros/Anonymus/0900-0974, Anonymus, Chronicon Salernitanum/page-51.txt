illorum manibus se nimirum tradidit. At illi comprehenderunt
eum Salernumque aduxerunt; sed quid de illo factum est, penitus
ignoramus, utrum eum dampnaverunt, an illesum illum ire permiserunt;
ferunt quod plurimi.
102. Radelchis ut supra diximus Beneventanus princeps dum
tenuisset principatum Samnitum annos 11 et menses 11, de hac
luce extinctus est. Eius filius Radelgarius Beneventani principem
sublimarunt; et ipse denique prefuit illorum princeps annos 3
et menses 6; sed prelia (que gesserunt, quante fortitudinis
fuerunt, minime ad noticiam nostram usque pervenit. Sed dum
Radelgarium extinctum de hac luce nimirum fuisset, Adelchis,

p.104
frater eius principatum Samnitum optinuit. Dum vero principatum
firmiter optinuisset, statim fedum firmissimum cum Gaiferium
iniit, atque pari consensu legacionem Lodoguico miserunt
regi, quatenus cum valido exercitu veniret, et una cum ipsis
Agarenis de finibus Italie exturbarent, quia iam valide eam denudatam
silicet habent.
103. Dum in hunc modum Lodoguici regi delatum fuisset, diu
veniret distulit. Hac tempestate imperator Constantinopolim
preerat Basilius. Dum ipse Basilius cerneret, ab Agarenorum
manibus Calabriam simulque et Apuliam esset detentam, et nullo
modo per suos subditos illos exinde eicere valeret, legacionem
ipso Lodoguici regi protinus misit, quatenus cum suo exercitu
veniret, et Agarenos de Ausonie finibus potenter silicet eiceret,
muneraque illi infinita mictens. Cum vero Lodoguici regi munera
simulque ei epistola ei perlata fuisset, et iam bis exinde et ter
a principibus iam dictis exflagitatus vehementer nimirum fuisset,
statim universum suum exercitum congregare iussit in unum,
moxque Romam properavit, et non exigua munera in sedem
sacratissimam beatorum apostolorum obtulit; et a papa qui tunc
in tempore aderat, oleo uncionis est unctus, coronaque suo
prorsus capite septus, et ab omnibus imperator augustus est nimirum
vocatus. Dum vero talia fuissent ordinata, cum valido ut
diximus exercitu Campanie finibus venit, et suum adventum
principibus nunciandum misit, quatenus et ipsi cum suis hominibus
ad bellum se prepararent.
104. Cum aliquanto tempore Dauferius prenominatus una cum
suis germanis temti essent in carcere cum ingenti dolore, taliter
proruperunt in verbis: » Pro nullius alia re nos in vinculis macerat
nefandissimus noster patruus Guaiferius, nisi ut nostra opes
sibimet societ, quod facere omnimodis non prevalet. » Ut verba
inepta principi Guaiferii fuissent comperta, valde iratus est, et
in verbis talia promit: » Nisi protinus omnes facultates illorum
ante meam diccionem presentaverint, ilico eos lumen celi privare
facio. » Sed ut germani minas principis comperissent, statim
omnes suas opes ante illius optutum venire faciunt. At princeps
continuo a loro cum quo nexi erant iuxit absolvi, et ante suum

p.105
aspectum iussit venire, et in hunc modum verba predixit: » Opes
vestras tollite, et ubique competens videtur pergite; tantum in
51

