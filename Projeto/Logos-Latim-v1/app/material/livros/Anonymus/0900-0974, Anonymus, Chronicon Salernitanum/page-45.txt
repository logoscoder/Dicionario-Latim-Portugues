satagebat exinde, quatenus ad tante sublimitatis fastigium
pervenire. Quid multa dicam? Cum patri suo fuisset cognitum,
ille qui ei minas indignacionesque eum obiurgare debuerat
propter huiusmodi ambicionem, que iureiurando pollicitus fuerat
oblitus est, eumque socium in principatum honorem assivit. Sed
Sikenolfi filius Sicone eorum deterior erat, et nullum honorem
ei videlicet exibebant; quapropter consilium inter se iniunt,
quatenus eum de hac urbe omnimodis exturbarent. Sic idem
Petrus promissiones quas Sikenolfum promiserat, funditus eas,
oblitus fuerat, et quod ei iusiurandum iuraverat; atque ipsum
puerum Sico ad se ascivit, et ei huiusmodi verba depromsit:
» Volueramus te Ytalie regi Lodoguici cum honore nimirum mictere,
quatenus ibidem astucia mundi huius didiceres. » Cui ille:
» In potestate vestra sum; quod vestris oculis comparet, facito. »
Hoc autem faciebat, ut suum filium Ademarium optinere valeret
solum Salernitanum principatum. Dum vero Lodoguico rege cum
plurima opes ipso Sico transmissus fuisset, eum libenter suscepit,
moratusque est apud eum aliquos annos. Sed dum adolescens

p.95
factus fuisset, ei ex more ipse iam dictus rex arma donavit,
atque cum honore eum Salernum misit. Cum namque Capuam
cum suis subditis venisset, a cunctis terre illius hominibus dilectus
est valde, eo quod esset adolescens, florida etate gerentes,
micantibusque oculis, procerusque valde; et, ut diximus, ab
omnibus diligebatur, sed maxime a Landone tunc comite simulque
et a suo germano Landolfo episcopo nimium diligebatur
affectu. Sed dum aliquos dies ibi degeret, atque cum iuvenibus
terre illius creberrime exercitaret, ille vero tante fortitudinis erat,
ut virga que in manu gestabat, anphitheatrum, quod olim ibidem
constructum fuerit et est mire altitudinis necnon et forti pulcritudinis,
exuperaret. Dum patri filiique principibus fuisset cognitum,
repente inibi satellites suos miserunt, atque clam per
austum letale ipsum Siconem fecerunt spiritu exalare.
95. Per idem tempus Lando ut diximus Capuanus comes una
cum predictum suum germanum Landolfum episcopum ceterisque
aliis Capuanis civitatem hedificare conati sunt ad pontem
qui Casulinus dicitur, iuxta Vulturnum fluvium, quia ipsa civitas
quo fuit in monte Trifrisco a Landolfo genitore istorum constructa,
creberrime ad ignem consumabatur. Sed dum principi
Ademari genitore extinctum fuisset, et ei a quodam de ipsa iam
dicta civitate intimatum fuisset, valde iratus est, atque multitudinem
hostium congregans, cum valida manu Capuam venit, et
turrem qui nunc cognominata est Sancti Angeli, protinus diruit
et ad solum eam usque prostravit, quia Capuanis nil ei adversa
fecerunt propter iusiurandum quod ei iam dudum iuraverant,
sed pocius eum exflagitandum mittebant, ut opus eorum minime
impediret, licet semet ipsis ei minime se credebant. Dum vero
sine effectu Ademarius reversus fuisset, Capuam denique minime
ipsa civitas operari desierunt, et ferunt nonnulli, quod hic inibi
Ademarius ut eam destrueret perrexisset; sed nil ei profuit, et
Deo tuente, usque nunc illesa hactenus manet.
96. Factum est autem, ut comes Capuanus Lando eo tempore,
pro qua re nescio, perrexisset Neapolim, atque cum Sergio
45

