suo domino Guaimario indicare studuerunt. At princes funditus
eos vocari iussit. Dum Salernitanis locus ille liquisset, et ad suum
principem pervenissent, Grecorum falans cum magna audacia in
campum ultra artissimum locum ingresso est. Sed dum ipse
stratigo cum multitudine pugnatorum ingressi fuissent, et princeps
iam dictus, ut plus locus ille ingredere, expeciaret, quidam
illustrissimus vir ex Langobardis, Grimoalt nomine, huiusmodi
principi est allocutus: » Nequaquam mi princeps, Grecorum
falanx iam amplius ingredere sinamus, sed isti qui ingressi sunt,
totis viribus expugnemus; quid, quantum conicere valeo, decima
illorum minime sumus. » Erat denique ipso Grimoalt sagacissimus
preliator.
Statimque ipse princeps clamare iussit tubis, mosque cum
suis irruit super eos. Sed dum utreque acies approximassent,
unum ex Grecis clam nisu quo valuit principi equum forti yctu
percussit, et sine mora extincxit. Protinus unus ex Longobardis,
Maio nomine, de equo (in quo) residebat exiliens, et ipsi principi
detulit; quo comporto, omnis exercitus totis viribus pugnaturis
conveniunt. Cumque utreque acie forti intencione pugnarent, et Salernitani

p.166
nequaquam ab eorum aspectibus declinarent, presertim
cum illis undique laniarent, et multos ex eis in terram videlicet
strarent; quod cernens Grecorum exercitus, mox inmenso pavore perterritus,
in fugam convertitur, ultimaque pernicie cesus, sibi fugiens mortem,
Guaimarius et Salernitanis victoriam generavit. Germanus
principis de quo superius diximus, nomine Guido, dum plurimi
sauciasset, sed cum ei apropiasent, lanceaque nisus est, ut eum
percuteret, Grecus ille misericordiam postulavit. At ille verso
cuspide eum percusit, et in terram deiecit, et ilesum sinit abire.
Ita stratigo ille nomine Anastasi, qui se imperatori suo victorie
tropheum de Langobardis promiserat patrare, ad cum cum paucis remeans,
ignominiam deportavit, atque crine solutus necnon discriminatus, ante
Longobardorum acies una cum suis silicet per devia silvasque
fugiebat, necnon magna voce Guaimarium principem acclamabat,
inquid: » Indulge nobis, benignissime princeps, parceque gladio
tuo! Numquid usque ad internicionem mucro tuus deseviet? Memorare,
quia compatres sumus, tuumque filium ad sacrum ordinem ego
infelix sustinui! » Guaimarius plane dum talia audisset, statim
clangere tuba iussit, moxque populum ab effusione humani
sanguinis revocavit; patralaque victoria de inimicis, Salernum
triumphans reversus est; patrie gaudium et cunctis securitatem, sublato
hostium timore, convexit. Auferentesque secum spolia nimis, illos
autem compulit fugam ire. Tantum unum, ut diximus, ex Salernitanis
ibidem occubuit, cuius nomen Lando fuit, quemamodum
a Dei genitrice eidem principi fuerat vaticinatum.
159. Dum talia patrata fuissent, et ad senectutem pervenisset,
recordatus est et Dominus, filiumque et condonavit ex dompna
principissa piissima, Gaitelgrima nomine, Atenolfi principi Beneventi
filia. Set dum natus fuisset puer, atque sacra unda fuisset
aspersus, Gisulfum eum appellaverunt. Cum vero puer ipse tribus
annis gereret, omnis populus necnon et sublimes una cum suo
genitore ad principalem dignitatem eum videlicet asciverunt,
atque eis iusiurandum iuraverunt. Illo in tempore, ut diximus,
omnes Calabrie regiones simulque et Apulie pene Guaimari
diccioni omnimodis optemperabant. Set cum ipso puer adolevisset,
91

