p.96
magistro milicie in unum sermocinaret. Sed cum notum fuisset
Guaiferii, qui inibi exiliatus iam prolixo tempore moraverat,
atque sine uxore nimirum adhuc manebat, moxque palacium
adiit atque illius Sergii verba depromsit: » Exoro te valde, quatenus
Landonem in secreto vocari facias, eique innuas, ut filiam
suam mihi in matrimonium tradat. » Sed dum ipso Sergius
distulisset talia tacere, per semet ipsum Guaiferium Landonem
vocavit, eique secrete huiusmodi verba predixit: » Volo, quatenus
mihi in matrimonium tuam filiam tradas. » Ille vero ut talia
audiret, miratus est, eique cum rubore ait: » Duas filias habeo;
qualem ex eis volueris tolle; tantum scito, quia ipsam forciori
(pulcritudinis) unum oculum habet claucosum. » At ille: » Ipsam
opto haberem uxorem. » Et statim utrique Capuam venerunt.
Dum vero Lando Guaiferium Capuam, sicut debebat, honorifice
deduxit, ad suamque domum cum sublimitate, sicut ei decebat,
eum videlicet deportasset, sue bine filie apte iam residebant.
Ad Guaiferium protiniis Lando ait: » Ex eis elige, qualem vestris
oculis comparet. » Ille vero quamvis cum rubore Landelaike, de
qua iam supra diximus, nimirum dextram apprehendit; et licet
unum oculum habuisset fedatum, decoraque facie aspectuque
letabile erat, et ut melius dicam, illo in tempore illius moribus
sexu femineo transcendebant. Cum vero honorifice nupcie
peracte fuissent, accidit, ut princeps Ademarius illo in tempore,
nescio pro qua re, illuc suum fidelem quidam nomine Moncola
micteret. Sed dum Capuam venisset, Lando comes taliter prorupit
in voce: » Arcius te exoro, quatenus pro nostro amore dompnum
Ademarium enixius exores, ut generum meum Guaiferium sua
arva repetere iubeat. » Sed dum Moncula illius verba auribus
aurisset, taliter fertur promsisse responsum: » Nequimus talia
nunc pollicere verba, quia quantum conicere valeo de hac re,
ipso princeps minime nostra anuet preces. » Cui Lando: » Scit
Deus, nisi mihi exinde iureiurando satisfeceris, minime illuc
repedabis. » At ille necessitate compulsus, quod ab eodem

p.97
poposcerat ei omnia adimplevit; quapropter dona ei Lando
optima denique dedit, et sic Moncola Salernum repedavit. Dum
vero Salernum, ut fati sumus, Moncola introysset, enixius Ademarium
principem obsecrabat, quatenus Guaiferium propria
regredi faceret; ille vero omnimodis de tali re seperrime resistebat.
Tandem eius postulaciones annuit, ipsumque Guaiferium
cum uxore, servis ancillisque, cum multitudine suppellectile
opesquc plurima regredi sua propria iussit.
97. Radoalt episcopus dum aliquo tempore Salernitanam
sedem, ut superius fati sumus, rexisset, per idem tempus capta
est ab Agarenorum gente civitas Canusie, que scita fuit in Apulie
finibus. Sed Dei nutu Petrus, qui illo in tempore illi civitati
episcopus preerat, cum suis non paucis fidelibus evaserunt, atque
Salernum nimirum venerunt, opes plurimas secum deferentes.
Dum vero Salernum aliquod tempore cum suis mansisset, Radoalt
iam dictum episcopum diem clausit extremum; quapropter omnes
exorarunt, ut aliquod annos ipse Petrus episcopus ipsius ecclesie
facultas ipso nimirum regeret. Ille vero dum talia audisset, in
hunc modum illis respondit: » Ad regendum ecclesiam preesse
46

