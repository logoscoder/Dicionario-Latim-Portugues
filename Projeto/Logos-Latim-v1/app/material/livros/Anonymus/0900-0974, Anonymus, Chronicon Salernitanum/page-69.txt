inchoassent, diu pugnarunt viriliter. Tandem Franci necnon et
Beneventani fortiter eos debellarunt, adeo ut pauci ex eis remanserunt,
qui devia silvasque pecierunt; postremum quamvis confusi
Salernum remearunt. Sed dum re que acciderat regi Abelmec
seriatim promulgassent, valde est perterritus, sed ab solita vergens
nequicia immo et sevicia, suos omnes ad bellum preparari
iuxit, ne forte ex improviso Francorum scaram super eos
irrueret. Quapropter Agareni fuerunt in unum coniuncti, et inter
se huiusmodi clam verba promserunt: » Veniet autem super nos
Francorum cuneum, et debellabunt nos, quemadmodum sodales
nostros prostrarunt. » Sed cum regi fuisset cognitum, his verbis
exorsus est: » Michi de ipsa civitate promissiones non pauce
venerunt, ut omnimodis nobis se subiciat, et quomodo tam
preclarissimam civitatem linquimus? » At Agareni metuentes
adventum Francorum, ilico super suum iam dictum regem
irruunt, eumque comprehendunt, manusque vinxerunt, et in
navem retrudunt, et iter arripiunt. Sed prius enim quam fugam
arriperet nefanda gens, huiusmodi signum de celo Redemptor multis
ostendit: faculam igneam permaximam prepete cursum in medio navium
iecit, quam mox secula est tempestas, que cunctas liburnas frustatim
dirrupit. Alii vero Calabriam adeunt, eamque intra se divisam repperientes,
funditus depopularunt, relinquentesque non modica suppellectile
et immensa tritici ordeique modia. Set ut talia Salernitani
conspicerent, putaverunt, ut in dolo talia facerent, statimque
aliquantis expeditis miserunt iuvenibus, qui omnia igne denique
concremarunt; putantes facere reccius, in pessimum corruerunt.

p.133
119. Memoratus augustus per semet ipsum Capuani venit, et
mortuorum corpora contemplavit, invenitque corpus sui nepotis
predicti, faciem totumque corpus sauciatum. Diu illic flevit,
adnectens: » In hoc enim cognosco, quia de meo stemate duxit
prosapia! » Deinde cum universo suo exercitu Beneventum
cupiebat pergere, ut, si valeret, eam denique optinere, sed suis
predicta re minime propalavit. Set dum altrinsecus inter (se)
scissitaret ac promeret: » Quo pergit dominum nostrum? » et nullum
sciret quo pergeret, ilico Gualperto episcopo, qui eminenciorem
pre ceteris erat, indicare studuerunt. At ipse presul augustum
exinde percontatus est, sed que clam gestabat, minime promulgavit.
Dum menia Beneventi cuneatim adissent, statim Beneventani
undique se munierunt, ipsumque imperatorem variis iniuriis
afficiebant, adicientes: » Cece, quo pergis? Numquid Beneventum
ingredi cupis? » Lodoguicus autem volens, quemadmodum diximus,
Beneventum acquirere, sed minime valuit, ad propria recessit, coniugem
natamque suam Capuam relinquens. Qua occasionem reperta, presul
Landolfus, de quo superius diximus, principem Guaiferium, qui illuc
perrexerat, quatenus auguste solamen annecteret, cui noviter
iuraverat, ipse et aliis Capuanis apprehendi fecit et custodia retrudi.
Sed quia non ea contigit illis que putabant, dimissus est, et filios Landonis,
Landonem silicet et Landolfum, cognatum suum, pro se obsides dedit;
quos secum remeans augusta detulit, Ravennam exilio reliquia. Sed non
diu ipse augustus supervixit, sed diem clausit extremum, sicque
filii Landonis et princips Guaiferius absoluti sunt. Qui dum ad proprium
solum repedassent, filios Pandonis extra urbem suam exules invenerunt,
sociatique sunt illi, quorum nexionem ut intellexit presul Landolfus,
doluit, mox principem Guaiferium in suum suffragium evocavit; qui sine
mora veniens, utrosque fratres famulatui subdidit illius.
69

