Spolecium pergens; dato precio, Suavilum castaldeum Marsorum cum aliis
sociis bassisque, quasi ad trecentos armatos, secum adduxit; cum quibus
consilium iniit, ut castaldatum Capuanum illi firmarent. Set ingredientes
Capuam, cum hoc adimplere nequivissent, dicti Franci ad sua reversi
sunt. Quid multa referam? Omnimodis Atenolfus satagebat,
quatenus solum castaldatum optineret. Quapropter consilio habito
cum suis, Sadi cognatum suum ad Athanasium sepedictum subdole misit,
hab eo auxilium poscens, ut adiuvaretur singulariter fieri comes in Capuam.
Hoc autem audiens, gavisus est, et spopondit se in omnibus illi auxiliaturum;
cumque hoc a plurimis et maxime terque quaterque Landoni fuisset relatum,
ille solita segnicie detentus, pro nichilo ducebat huiusmodi nuncium.
Quid multa dicam? Atenolfus per semet ipsum Neapolim adiit,

p.146
et fedus cum Athanasio iniit, et spopondi Landolfum filium
suum illius obsidem daret, et propria sine mora est reversus.
Sed dum cerneret sibi tempus adesset quod ceperat perficere, et
consanguineos suos emulos ibidem non essent, cum sompni
tempus advenisset sabbatum pre epiphaniam, advocatis sodalibus suis
super filios Landonis irruit eosque ex urbe eiecit. At illi Teanum
adierunt, Landonolfus, Pando et nepos eorum. Atenolfum castaldatum
Capuanum singulariter suscipiens, continuo se comitem appellari iussit,
moxque predictum filium suum Athanasium obsidem direxit, sicut sacramento
pollicitus fuerat, Liguriam et Capuam sub iureiurando illo concessit.
137. Hiis quoque diebus Theofilactus stratigo a Baris Teanum hostiliter
advenit yemis tempore, Agarenos temptat impugnare; nichilque proficiens,
infructuosus absescit; habiensque Neapolim, Marinum castaldum castri Sancte
Agathe Aioni principi rebellem percepit, et Apuliam rediens, nonnullas
municiones eiusdem Aionis vi apprehendit. Unde occasione accepta, idem
Aio adversum agustalem dominium revellionis iurgio iniciavit, quod suo in
loco inseretur.
138. Dum princeps Guaimarius Constantinopolim, ut superius diximus,
adhuc degeret, Athanasius dolore conceptus in opus erumpens,
Grecos et Neapolites seu omnes Capuanos generaliter movens super Avellanum
misit castellum, quo tunc preerat Landolfus Suessulanus. Mox autem
ut illic supervenit exercitus, fraude illorum qui introyerant captus est,
apprehenso in eo Landolfo et filio eius iuniore nurumque illius, uxorem
videlicet Landonis, qui cum Guaimario profectus fuerat.
139. Per idem tempus Agareni qui in Gariliano degebant omnia
denudabant; et quando cum Salernitanis pacem iniebant, Neapolitanos
Capunaosque agriter affligebant; et quando Neapolitanis
pacem dabant, urbem Salernitanam seu Beneventanam hostiliter
atterebant. Sed dum plura castella invasisset et christianos palam
venundasset, pervenerunt (castellum) cui Apud nomen est Montem,
et undique illum videlicet circumdederunt, eumque hostiliter
expugnare ceperunt. Sed christianis, qui deintus degebant, illis
omnimodis resistebant. Set dum castellum illum obsedisset et

p.147
acriter afflisisset postremum penurie, atque (aqua) illum videlicet
abdicasset, in tantum ut eciam veniam postulassent, set
aiebant: »Tamdiu illum castellum expugnamus, donec per vim eum
optineamus, omnesque qui in eum degunt, gladio reverberamur ».
78

