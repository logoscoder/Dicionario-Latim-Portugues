anno ab incarnacione Domini 787, indictione 9. Ex
domna Adelperga principissa filios Romoald, Grimoald et
Gisifum, Theoderada et Adelchisam.

p.26
21. Item alios versus, que super tumulum Romoald, filiis
Arichis, repperibimus.
Alta ruit subito Beneventi gloria tristis,
Quam tenet hic tumulus, ve tibi Barda cohors!
Hic Arichis dormit magni pulcherrima prolis,
Unica spes patrie, murus et arma suis,
Cuius fexa patris bene iam virtute senectus
Tuta regebatur, tucio matris erat.
Hic novus a multis Arichis vocabatur herilis,
Moribus et forma consilioque vigens;
Grammatica pollens, mundana lege togatus,
Divina instructus nec minus ille fuit,
Religione patrem equiperans matremque pudore,
Illius eu tristes quos male flamma cremat.
Subditus ad mortem dulcisque parentibus usque,
Nullus plus voluit amplius aut potuit.
Ceu Abraham genitor Ysaac, sic iste peregit,
Oblatus tacuit, iussa parentis agens.
Traditus ob patrie populi cunctique salutem,
Se opponens voluit pro pietate mori.
Obbius occurrit regi innumereque falangi,
Munivit fines, o Benevente, tuos.
Tu placida regis sedasti mente furorem,
Obruta Gallorum te ira loquente fuit.
O Romuald, mitis ductor, sine felle suavis,
Terrea liquisti, regna superna tenes.
Terreno verbis placuisti quam bene regi!
Celesti melius huic sine fine places.
Hoc lacrimans cecini David ego flevile carmen
Presul, cui semper te sine velle mori est!
Vixit annos viginti quinque; depositus est duodecimo kalendas

p.27
Augustas principante patre anno tricesimo, indictione percurrente
decima.
22. Referunt multis, quod properante rex Karolus Campanie
finibus, statim, ut diximus, ipse Arichis obvia ei presules misit
cum ipsum Romuald, qui fastigium cum patre principatui optinebat;
sed valde nimirum ab ipsis presulis ipse rex fuerat oratus,
ut ipsum Romoald suo patri transmitteret, et Grimoald, aliud
suum filium, libenter acciperet; quod ille, ut ferunt, audito
ammoniccionem tantorum patrum, talia fieri dixit. Sic denique
illo redeunte, et Grimoald, ut dudum diximus, illuc properante,
sicuti iam quippe superius declaravimus.
23. Cumque talia patrata fuissent, Beneventanorum popuius, qui
suis ductoribus semper fidelis extitit, nunciandum protinus Karoli regi
mittunt, ut cicius Grimoald Beneventum mitteret, ut principatum,
quod suo patre ammiserat, ipsum nemppe exciperet. His
auditis, rex statim ut a se cicius Grimoald venire dixit. Cum vero
17

