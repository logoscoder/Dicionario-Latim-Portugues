se credere poterant, nunciabant et promebant: » Numquid non
scitis, quia vult dominus noster Gisulfus vobis abstrahere
oculos? » Idipsum eorum iusiurandum iurabant, et omnimodis
eos contestabant, ut dictis illorum minime proderent. Quid multa
dicam? Quotquot ipse benignissimus princeps diligebat, Landolfus
cum filiis suis illos exosos habebant; cui princeps minime
clemens erat, illos pleniter diligebant atque sibimet sociabant;
cui ille minas, illi vero dulcia verbo referebant. Quid multa
referam? Illo igne qui in eorum pectora ardebat, iam foras illud
per os evomebant, atque non solum eorum animas, verum eciam

p.181
corpora illorum omnimodis concremabant. Landulfus vero una
cum suis filiis iam dudum conceptam iniquitatem parturiens, adnitentibus
Risonem et Romualdum sed (et) aliis ex Salernitanis,
principatum eius ut palacium hoc modo invaserunt.
180. In tempesta noctis, quando sopori gravi corpora fexa premuntur,
iam dicti Landulfi filii cum paucis palacium, non per ianuam,
sed per fenestram ingrediunt, et quicquid ibidem dormire comperiunt
comprehendunt, ibique vestarius predicti principis,
Balsamus nomine, vehementer constringunt; et sic ad aulam, ubi,
ipso benignissimus princeps cum suaque serenissima coniuge
quiescebat, audaci animo properarunt, atque ex more illius fores
pulsarunt. Cum talia princes idem audisset, miratus est, sueque
coniugi dixit: » Perconta, quis est, qui nos insolita hora inquietat. »
At illa ad ianuam per semet ipsam venit, eosque siscitavit, quis
essent. At illi nomnia sua dixerunt; statimque eorum ianue patefecit.
At illi introgressi, princeps eos perquisivit: » Pro qua re in
tempesta noctis ad me fratres venistis? » Illi dixerunt: » Quia
Salernitani arma tulerunt et te propter tuam uxorem occiderent
malunt. » Et hec dicentes, eu pro dolor, in eum manus iniecerunt,
cumque comprehenderunt, suamque benignissimam coniugem
forits deducunt, iniuriisque eam afficiunt, et in ipso palacio eam
includunt, ipsumque piissimum principem in altissima turre,
quem olim proaus eius Guaiferio construxerat, deposuerunt; et
est scita iuxta istius civitatis porta qui ad mare deducit; omnem
que eius thesaurum diripierunt, et sic per domos (illorum), cum
quibus illud peccatum consiliaverant, pergunt. Et si quis eos interrogabant
de re que acciderat, illi promebant quia: » Ambo
pariter mortui sunt. » Et protinus Alfanum, patrem serenissime
principisse, vocare quasi a parte piissimi principis iusserunt. Sed
dum ille more solito illuc pergere maluisset, repente illum comprehenderunt
et Petrum et Pandonem archidiaconum, eius nepotes.
Deinde omnes palacium adierunt, quia putabant principem
cum suaque coniuge extinctos, quemamodum ipsi crudelissimi
iusiurabant fuissent, et ipsi Landulfo tiranno iusiurandum iurarunt;

p.182
Riso et Romualt una cum suis exinde onmimodis decertarunt.
Atque sequenti nocte ipsum iam dictum principem una
cum sua coniuge Amalfim deducunt. Illa vero qui antea purpurata
contestisque ex duro geminisque vestibus ipsaque per
palacium gradere solita erat, post tecta vilis vestibus ipsaque
confusa iacebat.
101

