usque ad prefatum palacium pariter cum iam dicto rege omnes profecti
sunt. Mox ibidem beatissimus papa prefatum christianissimum regem lacrimabiliter
deprecatus est, ut per pacis federa causam beati Petri et rei puplice
Romanorum disponeret. Qui de presenti iureiurando eidem beatissimo pape
satisfecit, omnibus eius mandatis et ammoniccionibus sese totis nisibus
obaudire, et uti (illi) placitum fuerat, exarchatum Ravenne et rei puplice
iura seu loca redderet modis omnibus.
5. Pipinus iam dictus rex cum ammonittione, gratia et oracionis ipsius
pontificis absolutus, in loco qui Cariciaco appellatur pergens, ibique
congregans proceres cunctos regie sue potestatis, et eos tanti patris sanctam
ammoniccionem imbuens, statuit eum eis, que simul Christo favente una
cum eodem beatissimo papa decreverat perficeret. Interea rex Aystulfus
a Karolum magnum fratrem benignissimi Pipini regis, a monasterio beati
Benedicti, in quo devote per evolutum temporis spacium monachice degebat,
dyabolicis enim suasionibus suadens, Francie provinciam obiciendum atque
adversandum causam redemptionis sancte Dei ecclesie rei puplice direxit;
dumque illuc coniunxisset, nitebatur omnino et vehementi decertabat sancte
Dei ecclesie causas subvertere, iusta quod a prefato Aystulfo regi fuerat
directus. Sed propiciante Domino, minime valuit sui germani, christianissimi
Pipini regis Francorum, in hoc firmissimum cor inclinare; pocius autem
comperta Aystulfi regi versucia, tota virtute isdem Pipinus rex profexus
est decertare, ut sicut pridem iam fato spoponderat pontifici. Tunc pari
consilio hisdem papa cum denominato rege consilio inito iusta id quod

p.7
prefatus Karlomagnus Deo se voverat monachicam degere vitam, et in
monasterium eum illuc Franciam collocaverunt; ubi et post aliquantos dies
divina vocacione de hac luce migravit. Porro Pipinus rex direxit suos missos
Aystulfo, Longobardorum regi, pro pacis federa et proprietate sancte
ecclesie restituendi, atque bis et tercio iusta sepefati pape ammoniccione
eum deprecatus est, et plura ei pollicitus est munera, ut tantummodo propria
restitueret ecclesie. Set ille, peccato imminente, obedire distulit. Ad hec
isdem Francorum rex atrocissimi Aystulfi nequaquam valeret quomodo
saxeum mollire cor, generali contra eum decrevit facere monittionem. Et
dum iam fere medium itineris spacium Francorum exercitus graderentur cunei,
rursum ipse Pipinum regem demum sevissimo Aystolfo regi dirigit dicendum,
si quo modo potuisset vel sero tandem eius sedare seviciam, et propria
propriis redderet absque humana sanguinis effusione. Sed ipse rex
Aystulfus oninimodis fortiter resistebat. Inter que erat Pipinus
rex simulque cum pontifice iamdicto dirigens idem
Aystulfi regis, per omnia divina misteria et futuri examinis diem
coniurans atque obtestans, ut pacifice sine ulla sanguinis effusione propria
sancte Dei ecclesie rei puplice Romanorum reddidisset. Sed sublimitate
eius obsistente, nequaquam acquiescere valuit. Pocius autem ex contrario
minas et indignaciones prefato pontifici et Pipini regi (vel) cunctis Francis
direxit. Tunc fisus in omnipotentis Dei misericordia antefatus Pipinus rex
iter suum profectus est, premittentes ante suum occursum validissimos
ex suis proceribus et cum eis exercitales viros ad custodiendum proprias
Francorum clusas; ibique coniungentes, remoti residebant propria regis
prestolantes adventum. Audiens itaque audax ille Aystulfus, paucos fuisse
Francos illos qui ad custodiam propriarum advenerat clusarum, fidens in
sua ferocitate subito aperiens clusas, super eos diluculo cum pluribus irruit
exercitibus. Sed iustus iudex Dominus victoriam paucissimis illis tribuit
Francis, et multitudinem illam Longobardorum superantes trucidaverunt, ita
ut ipse Aystulfus rex fugam arreptus, vix ab eorum evadere potuisset
manibus, et usque Papiam civitatem absque armis fugam arripuisset; in
5

