magnum, pax et securitas; ceperuntque preesse qui subesse soliti erant.
Interea videns se Athanasium in omnibus superatum, pudore obiecte pacis
expetiit fedus; quod adeptus est, previtoque iureiurando, pacti sunt ad invicem.
Sed non diu perduravit sacramentum illesum.
Denique Agareni ac illacque discurrentes, invitantur ab omnibus, omnia
devorant, universa consumunt, et contra Neapolim et Salernum unanimiter
consurgunt. Sed Salernitanorum princeps Guaimarius viriliter
illorum resistens; nam misso suo ex improviso exercitu, in
itinere que ad Nuceriam pergit, catervam repperiunt Agarenorum,
cum quibus bellum inchoaverunt, atque Deo previo Agareni
devicti sunt. Nam plurimi extincti sunt, aliquanti comprehensi,

p.149
reliqui quamvis confusi per devia silvasque sua propria abierunt;
Salernitani vero cum magno tripudio Salernum remearunt,
suppellectile Agarenorum secum gestantes. Usque hodie locus
ille Pugna dicitur.
142. Princeps audax de quo premisimus Aio a Benevento, ut
diximus, per Sepontum Varim profectus, super quam Constantinus
augustorum vaiulus et patricius insidentem repperit, rebelles imperatorum
viriliter impugnantem; adversus quem dictum principem Aionem, ut
erat magnanimis, audacter insurgens, quamvis fultus auxilio
Agarenorum et vallatus agmine pedestrium Apuliensium, primo impetu
victor existens, de hostibus plures interfecit. Dehinc a Constantino, qui cum
tribus milibus equis in tuto consistebat locum, valide contritus, vix cum
aliquantis urbem ingredi valuit Varim; reliquos aut gladiis aut tradidit
captivitati, post cum magnis vocibus pedestres clamitantibus: » Mi
domine Aio, paululum erga nos revertere, quia pedestres defeciunt! »
Et usque hactenus proloquium utuntur Beneventani
Salernitanique verbum illum. Aio intra urbem Varim residens,
sustinens suffragium Atenolfi, quem pridem protexerat, immo et ab
hostibus potenter eripuerat, et non invenit; nam et Gallos et Agarenos
promissis aureis sepius mixtim invitans, optinere nequivit. Nam a
Guaimario principe presidium minime poscebat, quod Greci
Salernitanam urbem omnimodis die noctuque custodiebant;
nimirum evigilabant propter Agarenorum metum. Predictus
princeps, idem Aio, cernens se delusum, doluit, quia Atenolfus
rupto federe cum Grecis pacem iniit. Tandem necessitate coartans,
cum iam dicto patricio pacem faciens, urbem remisit et ad propria
remeavit.
142*. Defunto autem Lamberto, filio Guidonis senioris, filiorum
suorum Spolecium reliquit; quo eciam decedente, Guido iunior Spolecium
et Camerinum suscipiens, cum Agarenis in Sepino, ubi olim a Romualdo
principe Alcieco, dux Sclavorum, constitutus [est] fuit,
castrametatus, pacem fecit, obsidibus datis et acceptis; cuius eciam tempore
non modica monasteria urbesque et oppida a Saracenis capta et
exusta sunt. Constantinopolim legacionem dirigens, contra ius faciens
pecuniam accepit. Quam ob rem a Karlo tercio augusto captus est, et nisi

p.150
fugam arripuisse, capite plecteretur. Unum quippe illius narro factum aut
indissimile, quod in Cariliano gestum est. Denique cum a Siponto idem dux,
Atenolfo comitanie, Capuam pergeret, ad Caudinas Furculas Arranem
Hismaelitam, tirrannum crudelissimum, cum trecentis pene sequacibus suis
80

