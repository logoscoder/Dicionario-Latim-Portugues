et ibidem prolixa tempora nimirum morarunt, et undique
Capuam, Beneventum, Salernum, Neapolim affligebant. Set

p.143
Athanasius ad solitam vergens fallacia, cum Agarenis pacem
iniens, et Salernitanorum tellus una cum illis fortiter affligebat.
131. Basilio serenissimo augusto hiis diebus defuncto, duo filii eius
imperium sunt electi, id est Leo primogenitus et Alexander subsequens;
tercius vero, Stephanus nomine, archiepiscopatum eiusdem urbis – eiecto
Focio, qui olim a Nicolao prime sedis pontifice ob invasione episcopatum
Ignacio adhuc superstitis perpetuo anathemate fuerat multatus, et a Iohanne
papa, ut ita dicam ignaro, ad pristinum gradum resuscitatus – regendum
suscepit.
Leo iam dicto non diu supervixit; ille Alexander dum funus
germani vidisset, in magna superbia est elevatus, et non tantum
coram hominibus sed eciam contra Deum conabatur se iactitaret.
Nam septuaginta statue, que olim Romani in Capitolio consecrarunt
in honorem omnium gencium, que scripta nomina in
pectore gencium cuius ymaginem tenebant gestabant, et tintinnabulum
uniuscuiusque statue erat, et sacerdotes die ac nocte
semper vicibus vigilantes eas custodiebant, et que gens in
rebellionem consurgere conabatur contra Romanum imperium,
statua illius gentis commovebatur, et tintinnabulum in collo illius
resonabat, ita (ut) scriptum nomen continuo sacerdotes principibus
deportarent, et ipsi absque mora exercitum ad reprimendam
eandem gentem dirigerent. Set dum fuissent predicte statue eree
Constantinopolim deportate, ille iam fatus imperator Alexander
huiusmodi verba depromsit: » Illo denique tempore Romanorum
imperatores erant gloriosi, quando iste statue venerabantur. »
unde statim sericis vestibus venire iussit et singulas circumdedit.
Nocte igitur subsecuta cum se sopori dedisset, vir clarissimus
ei apparuit, et comminanter super eum venit, eumque in pectore
forti yctu percussit, et nomen suum protinus propalavit, adiciens:
» Ego sum, inquid, Romanorum princeps Petrus! » Et statim cum
magno tedio evigilavit, sanguinemque suum vomere cepit, et sic
exiciale morte defuntus est. Eo defunto, imperatoris filius
Constantinus Leoni, quod super memoravimus, imperium est
elevatus.
132. Aio autem, Beneventi princeps, et ante principatum et postea partim

p.144
imbeccillis partim roboreus extitit. Post hec princeps predictus Aio
cum Beneventanis et Capuanis egrediens, cum filiis Landonolfi Amelfitanos
habentibus certamen iniit, et aliquandiu pugnatum [et] est iuxta portam
urbis Capue. Cumque neultra pars alteri cederet, utreque acies ad sua
reversa sunt.
133. Eo tempore Guaimarius supradictus, princeps Salerni,
per semet ipsum Constantinopolim est proiectus, et honorifice
ab augusto susceptus est; patricius que factus et donis regalibus
ditatus, cum magno honore propria remeavit.

76

