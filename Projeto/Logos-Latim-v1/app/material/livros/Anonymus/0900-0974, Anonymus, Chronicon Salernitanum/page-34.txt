p.54
ad principalem dignitatem. Hec nos de Grimoalt primum scire
sufficiat; nunc namque ad aliorum facta succinte curramus, ut
acta que in hoc mundo gesserunt, partim districtius indagemus.
53. Dum talia patrata fuissent, intestinum gladium inter
Beneventanos exortum est pro principale ambicione; sed maxima
pars populi Radechiso silicet aderebant, adnectentes dignum fore
talem virum Beneventanum principem obtinere. Roffrit demque,
unde superius fecimus mencionem, exinde omnimodis decertabat,
quatenus tante dignitatis premium obtinere, unde fecerat
ius Siconi iurandum. Quid multa referam? Inter agmen populi
se Radechis obicit atque voce emisit magna, inquid: » Ex nostris
prorsus omnimodis principem minime faciamus, sed esterum
hominem Siconem principem sublevemus, et forsitan Deo volente,
nostre patrie invidiam exturbamus. » Dum talia Radechis verba
promisisset, omnis denique vulgus necnon et sublimes voluntati
eius obtemperantes, adicientes: » Bonus sermo ex ore tuo processit;
quod inchoasti etiam perfice. » Idipsum Rofrit: » Dignum fore
talem virum tante dignitatis fastigium optinere. » Ita omnipotens
Deus disposuit, ut sine ulla unimarum periclitacione antefatus Sico iam
dictus Radechis cursum eandem quam hambiebat assumere principalem
dignitatem.
54. Cum talia gesta fuissent, Dauferius, de quo iam supra
diximus, ad animam mentemque revolvens facinus, quod nuper
nempe gesserat, affligebat se exinde valde, atque penitencia
ductus, sine mora Iherosolimam est profectus. Mirum ammodum
et res silicet inaudita, illuc eunte et inde Beneventum remeante,
non valde exiguum lapidem in os gestavit; tantum quando
cibum potumque sumebat, illo absentaverat; et ut fertur, in
Dei genitricix ecclesie sancte Beneventane sedis actenus manet;
et proinde accepit ipsum cognomen » propheta Daupherius ».
Radechis dum domum redisset cum suo videlicet filio, uxor
illius eos nimirum percontavit: » Quid et qualiter gessistis

p.55
hodie? » Cui Radechis: » Miserum, ait, principem Siconem elegimus. »
Ad hec mulier: » Quare dicis miserum? Pro qua re non
appellas eum gloriosissimum? » At ille: » Exterum est nempe;
sicut volumus, sic eum habemus; quando volumus, tenemus;
quando volumus, eum videlicet spernimus. » Uxor vero illius
conversa ad virum suum ad suumque natum promsit tum talia
dicta: » Accipite ergo animis atque hec mea figite dicta. Ecce dies
venit, predo in quo dyrus et audax callidiora pre decessoris sui
istigamenta revolvat. » Idipsum depromsit talia verba: » Quid est
quod dicis exterum? Numquid non Sico genuit filias? Eas Beneventanis
mox viris copulante, tunc sic eum appellas exterum?
Tantum meis acquiesce consiliis, et beacius tibi mihique fore,
si meos optinebis sermones. » Inquid ad virum: » Indagemus
omnimodis exinde, cuius et cuius suas filias copulat. Si unam
ex eis nostro filio sociat, felicius nobis fore; sin autem, statim
mundum linque et monachicum indue te habitum, et non parvo
exenio illius deferet, filiumque nostrum illius diccioni comvmenda,
quia quantum conicere valeo, minime nos linques
securi. »
34

