qualiter eum de iam dicta penuria liberaret, adiciens: » Ubi tam
industrissimum atque preclarissimum (poetam) necnon et historiografum
invenire queamus? » His dictis, optimates eius ipsius
receptis obedire maluerunt, adnectentes, ut in insulam quoddam
missum in exilium, diu illic cruciaretur; quod factum est.
Dumque vinctum, ut prediximus, in insula deveniret exilium,
diu illic nempe est cruciaretur. Sed ipse Paulus veritas, que
Christus est, secutus, veritas eum per magnam suam potenciam
mirabiliter liberavit. Nam quidam homo qui sepissime eius famulatui

p.13
inerat, clam de iam dicta insula expulit et cum eo Beneventum
repedavit. Cumque nunciatum fuisset principi Arichis,
magno gaudio est repletus, eo quod multis ante temporis formam
eius cernere optaret, atque ex ore eius dulcia verba in archana
sui pectoris informaret. Ilico non paucis e suis proceribus cum
equitibus in eius misit occursum. Cumque honorifice Beneventum
introyssent, super collum eius ipse piissimus princeps ruens,
flebat plane pre gaudio et eum osculabat. Ipse de quo iam diximus
Paulus a quondam sui domini filiam venit atque uxorem
iam fati principi, Adelperge nomine, de qua iam supra diximus,
humiliter se subdedit adiciens: » Sum fraudatus a genitore tuo
piissimo; non me fraudavit Dominus de suis natis; insuper et
ostendit mihi tuas sublimissimas proles. » Ipsa principissa piissima
inter dicta verba doliter flebat.
10. Arichis de quo prediximus piissimus princeps, familias
(equosque), variis indumentis dapesque ei habundanter tribuit,
atque in suo palaccio eum morari iussit, et crebissime de liberalibus
disciplinis cum eo sermocinabat. Cumque illis (de) divinis
scripturis invicem colloquerentur, insaciabili pectore ipse, princeps
quippe gerebat. Et dum de fatus Karolus sermo fuisset
exortus, ipse Paulus inter alia verba sermonem nempe talem
prorupit: » Isdem de quo nunc prediximus Karolus, quantum
illico conicere valui, cum ingenti exercitu est super te venturus. »
Quod ille (talia) audiens, Beneventum simulque et eius filias
muniens secessit Salernum, quod est valde munitissima atque
preclarissima et opes dapesque sufficienter habundat, et proinde
eam ipse princeps mirabiliter ampliavit propter eius tuictionem.
Rex de quo iam diximus Karolus Gallorum, Saxonum, Alemmannorum,
simulque et Longobardorum Burgundiorumque validum
movens exercitum, cum ingenti ira civitates Arichis subiectas
invadere est conatus. Quod dum Arichis audiens, nimis exterruit,

p.14
in tantum ut muros iam dicte civitatis in altum mirabiliter
elevaret, et per finibus Beneventanis suos missos mittentes,
quatenus ad eum accersiret omnes preclarissimis antistites. Qui
eum ad predictum principem antistites properarent, eos in
secreto palacio introduci iussit, et per semet ipsum illuc gradiens,
sicuti mos erat ipsius, subnixo vultu ab eis poposcit benediccionem.
Qua peracta benediccione, ipse princeps taliter prorupit
in vocem: » Eia beatissimi patres, iniamus consilium, qualiter e
nostris finibus nefandum Karolum evellamus. » Et consilium
inierunt, quatenus iram eius sevissimam blandirentur. Tunc
singuli episcopi ciliciis sunt induti, humilibus vehiculi asellis
9

