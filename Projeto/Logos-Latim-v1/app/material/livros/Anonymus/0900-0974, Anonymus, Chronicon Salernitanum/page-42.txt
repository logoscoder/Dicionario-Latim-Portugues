maioribus in servitute amplius nimirum opprimerentur, quemadmodum
oppressi in Ragusi fuerant. Sed quidam ex eis dum
perambularent illac hac propter negocium, pervenerunt in locum
ubi Scala dicitur; et dum fuissent ab hominibus qui ibidem
morabant multum rogati, ut ibidem paulisper morarent, illi (vero)
dies aliquot ibidem manserunt, atque deinde descenderunt in
locum ubi nunc Amalfitani degunt, locumque illum undique
circuieiites, cumque vehementer expiantes, tandem ad suos reversi

p.90
sunt. Dum enim omnia que vidissent eorum silicet retulissent,
atque eorum tutissimum locum et abundancie aque nimirum
collaudassent, minime eorum verba crediderunt; set statim
strenuos illuc viros miserunt. Sed cum omne ipso loco delicacius
explorantes, eorumque oculis vehementer complacuisset,
remearunt cum magno gaudio nimirum ad suos. Et dum eis
promerent quia: » Tutissimum locum repperivimus; tantum
eamus ibique silicet quiescamus, quia ibidem ab hostibus omnimodis
metum nil habemus. » Cum natia Amalfitani certo certius
cognovissent, mox clam exinde sunt moti, cum uxoribus et
liberis et omnia quo portare poterant Scala deveniunt, locum
eumque cicius invadunt, atque nomen ipsi loco dederunt, sicuti
in istoriis legimus, ut Medi a rege suo cognominati putantur. Namque
Iason, Peliaci regis frater, a Pelie filiis Tessalia pulsus est cum Media, uxor
sua, cuius fuit privignus Medus rex Atheniensium, qui post mortem Iasonis
orientis plagas perdomuit, ibique Mediam urbem condidit, gentemque Medorum
nomine suo silicet appellavit. Set invenimus nimirum in Genesi,
quod Madai auctor gentis Medorum fuisset, a quo et cognomimati, ut
superius dictum est. Sic denique Troianorum gens antea Dardana a
Dardano nominata. Nam Dardanus et Iasius, sicut in ystoriis peribentur,
fratres fuerunt, ex Grecia sunt profecti; ex hiis Iasius ad Traciam,
Dardanus ad Frigiam pervenit, ibique primus regnavit, post quem filius
eius Erictonius, deinde nepos eius Tros, a quo Troiani nunccupati sunt.
Inde vero Amalfia ab Amalfitanis est nominata. Atranum nempe
est dictum ab oscuro; nam atra obscurum dicimus; et profecto
congrue, quia ardua mole saxorum desuper hic inde extenduntur.
90. Primo anno quo sunt egressi de Salerno per indictionem
ingredientem terciam per Kal. Septembr, predicti Malfitani anno
primo principis Radelchisi, (comes) preposuerunt quidam Petrus
nomine. Subsequente alio anno Sergius comes ordinarunt, filius
Gregorii comitis, deinde Urso comes, filius Mauroni comitis, et
post eum Cunari comitis; iterum Sergio comes, filius Constantini
comiti. Post ipsum comitem duos per annum, hii sunt Lupus et

p.91
Iaquintus comites. Deinde incipientes illorum preesse Marinus
prefectus solus. Sequitur post eum Urso comes cum Fluro comite,
et post eum Musco comes cum Sergio comite, et iterum Leo
comes cum Mauro comite, et post eum... de Atrano cum Mauro
comite. Sequitur Lupinus comes et Iohannes comes, deinde
Mauro comes cum Urso comite. Post eos Urso comes cum Sergio
comes qui dicitur de Marina; iterum Tauro et Constantino comitibus.
Deinde Sergius, filius prefecti Marini, sedit annos 3;
temporibus Mauri prefecti Bonus et Iohannes comites; post ipsos
Pantaleo et Pantaleo comites; deinde Leo et Iohannes comites.
42

