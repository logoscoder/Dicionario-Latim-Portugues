obsecrant; et tunc pestis ipso quievit. Tanta denique
pluviarum (abundancia) antea quam ipso pestis eveniret, tantaque
tonitrua et corruscaciones, quale numquam seniores nostri noverunt,
atque pars multe moncium ceciderunt.
169. Hoc tempestate Italie rex preerat Verengarius una cum
filio suo, Adeveltrus nomine. Sed cum multa sevicia erga
populum sibi subiectum ipse iam fatus rex nimirum adnecteret,
atque variis casibus [casibus] eos cruciaret, clam legacionem
Longobardi Romanique Octoni regi miserunt, quatenus veniret
et regnum Italie sub sua diccione optineret; erat siquidem illo in
tempore Saxonum Allemannorumque rex. Ut talia rex Octo audisset,
valde gavisus est, atque ut id fieret omnimodis gratulabatur,
et sine mora cum valido exercitu Italiam properavit. At vero rex
Langobardorum Adevertus [veni] cum magno apparatu populusque
nimis valde clusas venit, quatenus cum Octone certamen
iniret; feruntque plurimi, ut sexaginta milia pugnatorum cum
rege Adeveltro fuissent. Sed dum una die unaque nox ibidem

p.172
morarent, et Octoni exercitum ibidem non apropiarent, non
pauci comitibus Adeveltri regi promserunt: » Volueramus, domne
rex, ut Papiam cum paucis pergas, et tuo genitori dicito, quatenus
Bardorum regnum sub vestra dicione commictant, quia nos minime
sub illius potestate iam amplius perduramus. Si vobis commictit
regnum, nos totis viribus pugnamus, sin autem, Italie
regnum exteri regi commictimus, quid seviciam illius sueque
coniugi omnimodis sustinere nequimus. » Sed dum talia (patri)
matrique que dictum ei fuerat intimasset, pater vero dictis eius
optemperavit, mator namque dictis eius nullo modo assensum
dedit. Quapropter ad clusas reversus est, et suis comitibus omnia
propalavit; at illi omnes exinde irati sunt, protinusque illum
reliquerunt, et unusquisque in suis urbibus reniearunt. Octo rex
namque sine impedimento Italiam introivit atque Italie regnum
optinuit, ipseque Verengarius in oppido, in quo cum sua uxore
fugierat, qui vocatur sancti Leoni, per vim comprehendit, Galliamque
vinctos illos direxit. Adelbertus cum suis germanis
paucisque suisque fidelibus fugam iniit, atque in insulam Corsecam
venit. Ipseque Octo cum sua coniuge Aidelgaiza nomine
Romam ingresus est, et a papa predicto Iohanne oleo uncionis
est unctus coronaque suo capite septus, et ab omnibus imperator
augustus est nimirum vocatus, et multa incommoditate Romanis
et apostolice sedis indixit, que nobis est dicenda per singula.
Deinde Campanie finibus venit, statimque et princeps Veneventanus
Pandulfus in eius venit occursum, et cum ipso suaque
coniuge cum magno tripudio Capuam properarunt, et statim
legacionem idem imperator Gisulfo principi misit, donaque
regalia, quatenus per semet ipsum, si ei durum non esset,
Capuam veniret, et sua sorore, illius imperatoris coniugem, nimirum
videre.
Set dum huiusscemodi dicta principi delata fuissent, moxque
cum non paucis suis fidelibus ecclesiam Dei genitricis introivit,
atque nimis eam exflagitabat, quatenus pro suis delictis suum
natum, ut veniam illi tribueret, arcius rogaret; et sic commeato
accepto a presule sanctissimo Petro, incunctanter illic properavit.

p.173
95

