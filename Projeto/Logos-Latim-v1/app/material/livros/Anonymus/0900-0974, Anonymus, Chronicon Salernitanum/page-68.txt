episcopus: » Confiteor domine, quia decem milia super Capuam
et decem milia super Beneventum, reliquum vulgus degunt
Salernum. » Et continuo unus ex circumstantibus tellure tenus
prostratus, pedes imperatoris amplexatus est, asserens: » Da mihi
obsecro potestatem, quatenus cum Agarenis certamen iniam. » At
imperator cum fletu subiunxit: » Nequaquam talia facio quia
indoli etatis gestes » ; erat namque fere duodecim ille annorum,
et vocabatur, Cuntart nomine, abnepusque predicti imperatoris.
Sed cum diu pedes illius teneret, tandem baculum quod manu

p.131
gestabat illi dedit, adnectens: » Sit Dominus in suffragium
vestrum » comitemque dedit quidam comes, Suavius nomine.
Et cum magna audacia Capuam venerunt, missamque ab episcopo
Landolfo audierunt, et corpus et sanguis domini nostri Iesu
Christi participati sunt; et continuo Sarracenis una cum Capuanis
obviam exierunt. Cumque unus dyaconus, Petrus nomine, illuc
proficere armatum voluisset, nequaquam ipse episcopus sinebat
eum; ille vero nullo modo optemperans dictis eius, profectus
est; ipse episcopus prophetica voce ei depromsit: » Vide quia
minime es reversurus! » Quod ita factum est.
Cuntart comes iam dictum una cum Suavio et cum omnibus
suis adversus Agarenos sunt egressi, sociantes sibi Capuanis. Sed
dum utreque acie inter se appropinquassent, et nec Agareni Galli
aspicerent, neque Franci Agareni propter aeris densitatem, tandem
iam fatus Cuntart dum fremitum equorum stridorque Agarenorum
aures innecteret, ilico manus ad hos ducens, [manus]
cum dentibus abstridens, clangere iussit tubis, masque super eos
irruit, ultimaque cede eos vastavit. Novem milia ex eis prostravit;
ipse vero Cuntart ibidem occubuit et exigui alii ipsumque iam
dictum diaconem. Mille vero qui evaserunt, absque armis fugierunt.
Sed ut talia comperit Landolfus, qui illo in tempore
Suessulanis preerant, ocius illorum una cum suis exiit obviam,
et omnes quos inveniebat nempe devilitabat, ut de mille pauci
Salernum adirent.
118. Idem imperator clementissimus duos comites suos,
Ardignum videlicet et Remedium, Beneventum misit, quatenus
una cum iam dicto Adelchiso Agarenos debellarent. Dum autem
Beneventum adissent, missam ab episcopo Aione, qui illo in
tempore sanctam Beneventanam preerat sedem, audierunt, et
incuntanter una cum Beneventanis et memorati ambo Lamberti,
qui inibi exiliati degebant, cum suis hominibus oviam Agarenis
perrexerunt. Agareni vero in locum, (cui) Mamma nomen est,
degebant; cumque aut procul Beneventani Agareni illustrarent,
et metuerent, ne forte Agareni fugam arriperent, hac arte eos

p.132
denique deluderunt. Omnes ramos de arboribus cederunt, et
unusquisque ante se propriis manibus tenuerunt, et sic contra
Agarenos densi nimirum properarunt. Sed dum Agareni a longe
conspicerent, et nequirent quid esset extimarent, alii dicebant:
» Mons est, et quasi contra nos venit! » Sed dum christiani
approximassent, statim ramos iactarunt et armis se munierunt;
sed dum huiusmodi Agareni conspicerent, quamvis territi et
ipsi ad pugnam se prepararunt. Cum autem pagani altrinsecus
68

