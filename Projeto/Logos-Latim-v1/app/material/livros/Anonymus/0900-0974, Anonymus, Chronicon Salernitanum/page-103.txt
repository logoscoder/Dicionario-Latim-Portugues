si valerent, in proximo ad dignitatem pristinam illos facerent
remearent, tantum illis tribuerent veniam. Quid plura? Fleverunt et
inter se sacramenta dederunt. Ab illo die studenter omnimodis Riso
et Romualt exinde decertarunt.
182. Dum principi Pandulfo ab illis nobilibus qui per castella
manebant nunciatum fuisset, quatenus cum suis veniret, et una
cum ipsis urbem Salernitanam expugnarent, magno gaudio est

p.184
repletus, et sine mora Salernum venit. Ilico Indolfus exiit oviam
ei et Consem ab eo exposcit. Sed dum a predicto principe (responsum)
ei fuit, ut minime talia facere valeret, ab optutu illius cum
mesticia exiit Salernumque rediit, et omnimodis nitebatur,
quatenus Salernum remearet. Sed nil ei profuit; nam a suis
comprehensus est, atque per iussionem iamdicti Pandulfi...
est delata.
183. Princeps idem Pandulfus cum suis et cum Salernitanis,
qui per castella manebant omnisque oppida qui sub iure Salernitane
civitatis fuerant, ipsam civitatem expugnabant, et quicquid
repperiri poterant, depredabant atque funditus demoliebant;
at deintus, non licet omnes, tamen fortiter resistebant.
Ipseque Amelfitanorum patricius una cum suis deintus palacium
cum ambobus nequissimis manebat, atque Amelfitani per istius
civitatis meniam pergebant, omnesque turres ipsi possidebant,
quia ipsi nefandissimi minime iam Salernitanis credebant.

103

