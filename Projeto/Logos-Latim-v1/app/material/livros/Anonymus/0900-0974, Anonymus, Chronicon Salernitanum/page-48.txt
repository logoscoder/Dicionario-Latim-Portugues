dura diu, ut diximus, pervigil in lacrimis nocte dieque persisteret,
factum est, ut ex more una cum suo familiare diacono nomine…
ecclesiam Dei genitricis introysset, et ante altare pro suis delictis
necnon et plebi sibi a Deo cominissi staret, et Dei eiusque
genitricis suffragium vehementer exflagitaret, subito in tempesta
noctis Dei genitrix cum suis virginibus a bestibulo cum claro
lumine super eum venit. At ille dum insolito tanto splendore
cernisset, immenso pavore perculsus, mox in faciem ruit; sed
dum super eum sancta Dei genitrix cum suis virginibus paululum
staret, una ex his virginibus Dei genitrix in hunc modum
verba depromsit: » Mi domina mitissima, hunc servum tuum tibi
sit commendatum. » At illa dulcia verba depromsit: » Natum
meum et dominum meum exoravi, quatenus in cetu confessorum
ipsum recipiat, et ab ipso piissimo exaudita sum. » Et hec dicens,
cum ipsis virginibus celo recepta est. Cum vero iam dictum
dyaconum, qui in angulo ipsius ecclesie stabat, et pro suis delictis
Dominum vehementer exflagitabat, omnia quo acciderat
audisset et vidisset, statim nocturnum sonare iussit. Sed cum
uterque sexus ecclesiam adissent, invenerunt episcopum ante
altare in extasi denique stratum; sed cum ab ipso diacono omnia
quo acta fuerat, eis intimatum fuisset, una omnes gratias Deo
eiusque genitricis reddiderunt, dicentes quia: » Respexit Dominus
humilitatem servi sui », ipsumque episcopum beatissimum de pavimento,
in quo prostratus iacebat, cum magna reverencia honorifice
levaverunt, cumque in domum ubi solitus erat requiescere,
detulerunt. Cum namque non multo post dies ad pristinam valitudinem
venisset, eo ordine ipsum miraculum hominibus panadebat,
quemammodum a dyacono antea eorum fuerat predictum.
Erat enim mitissimus ecclesieque reparator.
99. Set cum sepissime legati Agarenorum Salernum venissent,
(dum) iam dicto Sico Petroque rectore Salernitanis simul preessent,
accidit, ut unum eminentissimum Agarenum fuisset missus
a Satan domino Salernum. Sed cum Salernum venisset, cum

p.100
magna sublimitate eum susceperunt; at episcopium illum miserunt,
quatenus in domo, ubi Bernardus presul morare solitus,
erat, degeret. Dum fuisset nimirum factum, ipso presul exinde
mox valde ingemuit, atque ex intimo cordis anelitum trahens,
tandem deintus vulnus foras erupit, et quasi pro causa dictis
principibus Romam properavit. Cum namque Romam venisset,
aliquod tempore ibidem moravit, et a papa qui tunc in tempore
adherat, et ab omnibus Romanis nimio diligebatur affectu. Sed
dum bis terque a predictis principibus per epistolam exflagitatus
esset, quatenus propria remearent, ille vero diu redire distulit.
Tandem exoratus ab omni populo Salernitano et plus nimirum
a clero, illis epistolam in hunc modum misit: » Si illuc me habere
cupitis, edem mihi aliam in loco alio edificate, quia post hec
minime ubi moravi iam habito. » Et specialem quidam suum
famulum, Gualpertus nomine, per epistolam in hunc modum est
allocutus: » Precipiendo tibi dirigo, quatenus cum omni sollicitudine
sine dilacione domum mihi hedifices, » et locum ei scriptum
et mensuram misit. At ille cum omni sollicitudine domum
mire pulcritudinis quamvis exigua construere fecit, mansiunculas
in ea faciens, et eam mire pulcritudinis pingere iuxit. Sed dum
iam dictus presul Salernum regressus fuisset, omnis populus
omnisque etas gratias Deo reddiderunt dicentes: » Veni pastor
48

