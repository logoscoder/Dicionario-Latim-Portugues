0770-0833- Anonymous - Vita et Constitutio Sancti Ansegisi
ANNO DOMINI DCCCXXXIII.
S. ANSEGISUS ABBAS FONTANELLENSIS.
VITA SANCTI ANSEGISI ABBATIS
Auctore chronographo Fontanellensi anonymo ejus aequali.
(Mabill., Act. SS. ord. S. Bened., saec. IV, p. I, p. 630. )
[0735]
VITA SANCTI ANSEGISI ABBATIS.
INCIPIT VITA.
1. Insignis vir gloriosus ac tranquillus, omnique scientia, divinae scilicet atque humanae philosophiae,
sufficienter instructus, a Patre Anastasio nomine, matreque vocabulo Himilrada procreatus, divina [0735C]
ordinante clementia regimen accepit loci hujus anno Dominicae incarnationis 823, qui erat annus Ludovici
gloriosissimi Augusti decimus, porro Paschalis apostolici circiter septimus, sub die quarto Nonarum Aprilium,
indictione 1; de cujus clara origine, vita, conversatione, moribus et actibus, placet praesenti operi ea tantum
inserere quae lectoris animum non offendant. Nam juxta saeculi hujus dignitatem ex nobili Francorum prosapia
claram duxit originem, quam nobiliorem operum splendidiorum reddidit exemplis. Duae vero clarissimae
virtutes in eo maxime refulgebant: quarum prima illi fuit, bene vivere; secunda, recte docere. Denique tenente
locum regiminis hujus coenobii Girowaldo abbate propinquo suo, hoc accessit monasterium, [0735D]
tonsuramque capitis ab eo suscepit. Deinde non multo post ad palatium eum perducens, in manus gloriosissimi
regis Caroli commendare studuit.
2. Defuncto vero Geroaldo, Trasarius hoc adeptus est coenobium: ac non post multum temporis
praeatus domnus Ansigisus Flaviacum monasterium, quod sanctus Geremarus fundavit, ac corpore requiescit,
quod est situm in pago Bellovacensi, a domno rege Carolo in precarium accepit, anno videlicet incarnationis
Domini Jesu Christi 807, qui erat annus anni Magni Caroli, ex quo rex Francorum [0736A] constitutus est, 39;
ex quo vero imperator et Augustus appellatus est, annus 7; quod fere aedificiis destitutum, ac in egestate
redactum atque relictum invenit, sed intra pauci temporis spatium nobili sua industria recuperare studuit. Omnia
namque aedificia, et publica et privata, ipse ibidem, eliminatis atque projectis iis quae vetustate consumpta
fuerant, a fundamentis construi atque in majori elegantia restaurari fecit, veluti cunctis illo advenientibus palam
est. Nam in praeceptis rei rusticae sagacissimus erat: unde factum est ut diversarum frugum maxima illi copia
nunquam deesset, quam semper larga manu cunctis indigentibus erogare noverat. Erat namque eleemosynarius
valde, pauperumque refector, profluus ditator ac defensor ecclesiarum, [0736B] clericorum nutritor,
monachorum verissimus Pater, peregrinorum laetissimus susceptor, viduarum ac pupillorum maximus adjutor.
Denique ante Flaviacense coenobium duo alia ad regendum ab invictissimo rege Carolo ei commissa fuerant
coenobia; unum quod est situm prope muros [a] {foot}
[0735D] Nunc Sancti Sixti ecclesia paroecialis est intra muros urbis. urbis Rhemensis, et in honore
sancti Sixti primi ejusdem urbis praesulis constructum, et est in ditione ejusdem civitatis: alterum in territorio
Catalaunici castri, quo sanctus episcopus Memmius corpore quiescit humatus. Quibus desertis Flaviacensis
rector constituitur anno supra scripto. Praeterea dum praedictum Flaviacense coenobium jure precarii ac
beneficii teneret, etiam exactor operum regalium [b] {foot}
[0736D] Id est, regiis aedificiis praefectus. in Aquisgrani palatio regio, sub Einhardo abbate viro
[0736C] undecunque doctissimo, a domino rege constitutus est; quod nobilissime administravit, atque in cunctis
operibus suis prudenter se agebat. Plurimis vero ejusdem regis jussu legationibus strenuissime functus est.
3. Interea defuncto Magno Carolo imperatore Augusto divae memoriae, Ludovicus ejus filius in
imperium elevatur: a quo idem domnus Ansegisus magnifice honorari meruit. Anno denique imperii sui 4,
Luxovium famosum Gallis coenobium ad regendum beneficii jure eidem contulit. Quo anno Stephanus papa,
tertio mense postquam Romam remeaverat, reversus de Francis, VIII Kalendas Febr. vita decessit: in cujus sede
Paschalis successor efficitur. Luna eclipsim passa est nono Februarii [0736D] die, hora noctis secunda.
Abdiraman rex Saracenorum legatos pro pace Compendium ad imperatorem misit, qui Compendio auditi, et
Aquisgrani iterum perrexerunt, tresque menses detenti, regi suo remissi sunt. Hoc etiam anno Bernardus rex
Italiae in deditionem apud Cavillonem imperatori se tradidit. Sed, his omissis, ad coepta revertamur.
1

