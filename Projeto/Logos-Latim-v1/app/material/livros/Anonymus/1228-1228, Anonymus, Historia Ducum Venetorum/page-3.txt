regimen est promotus. Qui cum prospere fuisset fortune et preclarus ingenio, ab omnibus reverebatur, sicut etiam
rerum subsequentium probat eventus. Nam tempore illo, quo Adrianus papa tercius Romane ecclesie preerat ducatum
ipse Venecie feliciter gubernabat. Cum predicto quoque Manuele imperatore pacem habuit non fictam, adeo ut sepius
ad defensionem Romanie et Grecorum galeas mitteret et multa pro imperio illo faceret, servans predecessorum suorum
vestigia, qui semper Romanie extiterant defensores. Cum rege Willelmo eciam, predicti regis Rogerii filio, quem
Veneti propter predictum imperatorem sepius leserant, pacem habuit et amicitiam. Sed et Pisani, qui per multos annos
eum Venetis habuerant inimicicias, ad pacem et veram amiciciam eum ipso duce venerunt.
[12.] Cum rege quoque Ungarico dux idem inimicicias habuit, tum quia rex ille imperatorem predictum in
multis leserat unde Veneti Ungaros ubicumque poterant offendebant, tum eciam quia Iaderam XXXta milibus virorum
propter Iadrensium proditionem occupaverat eamque violenter tenebat. Oderant enim Iadrenses Venetos, propterea
quod archiepiscopatum suum ipse dux patriarchatui Gradensi subesse debere dicebat, cum eciam ipsa Iadrensis civitas
sub iurisdictione Venecie dudum fuisset ducibusque Venecie Iadratini fidelitatem semper iurassent. Unde memoratus
dux paratis XXXta galeis, civitatem Iadrensem in propria persona adivit; quem prefate civitatis cives recipere
noluerunt. Et propter hoc iratus rediens, exercitum paravit copiosum galearum et gattorum et militum et eum ad
debellandam Iaderam destinavit. Cumque omnis terra esset Ungaris occupata, expugnata est Iadera potenter a Venetis;
sed fracta scala cuiusdam gatti, multi perierunt nobiles loricati. Porro, quia timor et tremor ita invaserat Ungaros, qui
nullum putarent se posse obtinere subsidium, relictis tentoriis et suppellectili universa miseri aufugerunt. Iadrenses
etiam se et civitatem Venetis sine condicione reddiderunt iurantes omnes a duodecimo anno et supra domino duci
fidelis archiepiscopatum suum ex tunc Gradensi patriarchatui subponentes. His ergo feliciter peractis, predictus
Venetorum exercitus cum victoria et letitia magna Veneciam est reversus. Et post paucos dies nobiliores Iadere ferme
ducenti ad ducem venerunt pecieruntque humiliter, ut dux comitem Iadrensibus daret quemcumque vellet. At dux
virum illis providum comitem dedit, Dominicum scilicet Maurocenum, memorati ducis Dominici Mauroceni filium,
qui eciam prefati exercitus capitaneus extiterat. Predictus namque rex Ungaricus amicus fuit postea memorato duci,
quia et filio illius Leonardo comiti Absari ducis Desse filiam, qui potentior fuit in tota Ungaria, dedit uxorem. Alter
quoque illius filius, scilicet Nicholaus, comes Arbensis, Ladisclavi regis Ungarici filiam accepit in coniugem.
[13.] Set et cum Federico Alemanie imperatore, qui ad Romanum fuit promotus imperium, predictus dux,
quamdiu vixit, inimicicias habuit, pro eo quod idem Federicus imperator ipsum ducem et Venecias suo laboravit
subiugare imperio. Siquidem vivente duce predicto imperator Federicus in Ytaliam secundo intravit. Primo namque
cum adhuc rex esset, venit in Ytaliam et Romam adivit ibique a supradicto domino papa Adriano Romani imperii
coronam suscepit; qui illo eodem anno migravit ad Dominum. Cui successit dominus Alexander papa tercius, qui a
principio sui apostolatus a prefacto imperatore graves sustinuit inimicicias, ita quod scismaticum et ecclesie
persecutorem illum vocaret; nam et imperator versa vice illum scismaticum et non papam appellabat. Divisio enim
electionis a cardinalibus facte huius scismatis principium extitit, quia, cum sanior pars et maior numero dominum
Alexandrum elegisset, pauci partem facientes, in odium illius Octavianum elegerunt, qui fuerat cardinalis et ex
nobilissimo Romane urbis genere ortus, papam illum Victorem vocantes. Quorum siquidem electionem memoratus
imperator, quia dominum papam Alexandrum oderat cum esset adhuc in Ytalia fovere cepit et per se et per quos
poterat manutenere. Denique electio memorati domini pape Alexandri, quia canonice fuerat celebrata a memorato duce
et patriarcha et episcopis Venecie primo approbata fuit et postmodum ab ecclesiasticis Ytalie viris suscepta. Tanta
itaque instantia et furore cepit imperator dominum Alexandrum papam persequi, quod ipse dominus papa in Franciam
ivit et cum rege Francie et rege Anglie diucius demoratus est. Et exinde universi fere archiepiscopi et episcopi et
ecclesiastici viri ac seculares principes eidem domino Alexandro pape obedire ceperunt. Octavianus in Ytalia autem
scisma faciens non longum tempus vixit et apud Lucensem civitatem universe carnis viam ingressus est. Cui successit
in scismate Wido de Crema, qui papa Pascalis a suis scismaticis vocabatur; sed modico vivens tempore, apud [â€¦] in
scismate mortuus fuit.
[14.] Eo tamen adhuc vivente, sepedictus imperator secundo in Ytaliam venit in maximo exercitu subiugavitque
eam imperio suo, episcopos qui sue parti favere nolebant eiciens et alios violenter intrudens, suam quoque virtutem
potenter ostendens. Qui eciam Mediolanum obsedit, cepit atque destruxit. Cepit autem tempore illo et Veneciam
vexare et circumpositas Venecie civitates graviter expugnare, volens eam suo subiugare imperio. Non enim,
preterquam in mare, in aliquam partem Veneti exire audebant. Predictus namque dux, vir probus et clarus consilio
nichil curans de imperatore supradictum Manuelem Constantinopolitanum imperatorem et regem Siculum Wilelmum
habebat amicos et pro eis, maxime pro imperatore Constantinopolitano, eidem imperatori Federico se opponebat.
Minabatur etiam imperator ille, quod totam destrueret Greciam et Grecos suo supponeret dominio. Cum ergo civitates
Ytalie de mandato eiusdem imperatoris Veneciam offendere totis viribus laborarent nec eas Veneti vel in aliquo
timerent, sed potius eas et reliqua loca Marchie sepius lederent et ex eis multos captivos in Venecia ducerent.
[15.] Contigit castrum Capitis Aggeris per proditionem a Veronensibus, Paduanis et Ferrariensibus capi et
depredari; ubi quidam viri Venecie, qui ad custodiam castri missi fuerant, capti sunt. Tunc autem cum navibus bellicis
Veneti euntes, Arianum et Adriam invaserunt et utramque ceperunt civitatem, rebus eas omnibus expoliantes; viros et
mulieres adduxerunt captivas. Post hec vero cepit dux sapienter laborare circa Marchianos et occulte promittens multas

