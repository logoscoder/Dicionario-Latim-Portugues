maioris ecclesie cum quodam abbate cum hominibus 21. Ardoynus prothonotarius imperialis cum duobus prepositis
cum hominibus 40. Gottifredus cancellarius imperatoris cum quodam preposito et uno comite cum hominibus
60.Decanus et cantor Viceburgensis cum hominibus 7. Uderlicus Aquileie archidiaconus cum preposito et
archidiacono Salisburgensi cum hominibus 25. Sigimbertus Salisburgensis prepositus et archidiaconus cum quodam
alio archidiacono et tribus prepositis cum hominibus 35. Theodoricus Misinensis prepositus cum hominibus 8.
Gottifredus clericus et nuncius regis Anglie cum aliis clericis Anglie cum hominibus 42. Archipresbiter Novarie cum
alio archipresbitero cum hominibus 5. Dominicus Senensis prepositus cum hominibus 12. Pelagius prior Sancti Isidori
et Iohannes sacrista Sancti Facundii cum hominibus 15. Quidam archidiaconus Leodiensis et archidiaconus
Berdeciensis cum hominibus 25. Cosmar prepositus Quinque ecclesiarum in Ungharia cum hominibus 10. Iohannes
archidiaconus Polle cum hominibus 15. Quatuor canonici Sanorienses cum hominibus 15. Rogerius archipresbiter
Florentie cum hominibus 10. Decanus Lingonensis cum hominibus 25. Ugo decanus Aurelianensis cum hominibus 16.
Et alii clerici Francie quinque cum hominibus 15. Gualterius Laudinensis archidiaconus cum hominibus 10. Burcardus
Sancte Marie Carnotensis archidiaconus et cancellarius cum hominibus 20. Otho Acbergensis prepositus cum
hominibus 16. Leopoldus dux Austrie cum hominibus 160. Dux Carinthie cum hominibus 125. Henricus Pratenorius
comes et Coradus Autenensis marchio et Artwicus de Caunato Camnens cum hominibus 36. Matthias Magnus
archidiaconus Aquileiensis ecclesie cum hominibus 40. Conradus de Bella luce comes imperialis cum hominibus 30.
Conradus Latinerius, princeps imperatoris et marchio cum hominibus 60. Florentinus comes Hollandie cum
hominibus 60. Marchio Marchello cum hominibus 15. Marchio Malespina cum hominibus 40. Tonerisondus potestas
Verone et magnates quidam cum eo cum hominibus 20. Duo advocati Veronensium cum hominibus 11. Potestas
Bergomi cum hominibus 20. Rogerius vicecomes et potestas Vercelli cum hominibus 16. Consules 10 de Cremona cum
hominibus 85. Consules quatuor Placentini cum hominibus 15. Pinamonte potestas Bononie cum hominibus 15.
Girardus della Capella et alius Magnus cum eo cum hominibus 35. Consules Mediolanenses cum hominibus 20.
Gerardus Carpenedi cum hominibus 25. Gerardus Reginorum potestas cum hominibus 15. Ubertus comes Blandinande
cum hominibus 25. Duodecim de potentioribus Cremone cum hominibus 65. Corradinus palatiensis comes cum
hominibus 25. Manfredus Tarvisinus cum hominibus 13. Taurellus Ferrarensis cataneus cum hominibus 20.
Tarvisinorum cattanei VIIII cum hominibus 45. Saurus comes Verone cum hominibus 30. Guezellon de Camin cum
hominibus 30. Schinella comes Tarvisii cum hominibus 15. Guezelletus Prate cum hominibus 25. Albertus de Obizo
marchio de Este cum hominibus 110. Albertus de Castello novo comes cum hominibus 20. Consules Ferrarie cum
hominibus 20. Rainerius potestas Perusie cum comite Vultarino cum hominibus 20. Leo de Monumenta, Romanus
princeps cum hominibus 18. Pepo rector Urbis veteris cum hominibus 10. Consules Pisanorum cum hominibus 37.
Comes Aldobrandinus cum hominibus 33. Comes Wido Guerra cum hominibus 100. Comes Cavacarontergo cum
hominibus 30. Comes Walterius cum hominibus 15. Sunt omnes in numero 8420. De singulis civitatibus Lombardie,
Marchie, Tuscie atque Romagne ac marchie Anconitane interfuerunt cattanei et potentes viri, quorum nomina et
numerum ignoramus et memorate paci interfuerunt.
[37.] Exeuntibus itaque universis e Venetiis et ad propria redeuntibus, vixit prefatus dux Sebastianus non longo
tempore. Ante tamen quam moreretur hoc tetigit, in infirmitate positus, consilio et virtute sapientum virorum, ut
quatuor honesti laici et Deum timentes, qui electi fuerant, super evangelia iurarent, quod quadraginta viros sine
suspicione eligerent, qui in electione alterius ducis facienda aptiores sibi viderentur. Quod factum placuit omnibus et
ita iuraverunt illi quatuor viri. Dux vero, his stabilitis, in pace maxima pasche resurectionis festo celebrato, palatium
reliquit et petiit sibi sancti Georgii monasterium; ubi tantum die [...] vivens migravit ad Dominum anno dominice
incarnationis 1178, mensis Aprilis, filiorum causis optime stabilitis et bene compositis. Sepultus enim in sepulcro
marmoreo fuit, quod ipse vivens sibi fecit parari.
[38.] et in civitatem quam cicius redierunt, cum paucis ipso nequam Alexio fugiente. Suos nuncios ad dominum
ducem dicti Greci transmittentes illico sine mora, ut cum eo de pace tractarent, et quod vellent recipere Alexium
puerum, Ysacci filium, in dominum et rectorem. Quod placuit domino duci et suo consilio ac dictis comitibus
universis et fecerunt statim dictum puerum Alexium coronari, terre nichil molestie inferentes. Qui tamen de consilio
iniquo, sicut creditur, patris ceci, solvere promissam peccuniam nec voluit nec persolvit, quamvis et ipse puer
interfectus fuerit infidelissimo consilio cuiusdam Murciphy, qui post puerum imperii tenuit principatum, promittens
duci et comitibus, residuum argenti se plenarie soluturum; falso intimans, quod dictus puer, qui circa quadraginta milia
marcas solverat, non esset interfectus, sed morte propria decesisset. Ibidem autem duce ac comitibus expectantibus
solutionem vel securitatem pecunie que remansit, Murciccus accensas naves suas ad incendendum Venetorum
navigium destinavit; ex quo, Domino procurante, nulla navis nisi una conbusta fuit navicula Pisanorum. Considerantes
vero, quod fraudulenter puerum occidisset et mortem Venetorum, sicut poterat, preparasset, unanimiter ad
expugnandam civitatem preparati, invocato nomine Domini, tale pactum inter se fecerunt, quale scriptum invenies
inferius. Per muros audacter ac viriliter ascendentes, fugato misero Murcicco, civitatem procurante divina sapientia
occuparunt, ipsam in pace nulloque contradicente possidentes. Post que omnia venerabilis dux, tribus annis et dimidio
transactis, vitam feliciter consumavit, et honorifice sepultus in sancte Sophye ecclesia requiescit. Vixit annis XIII in
ducatu et que voluit in vita sua nobilissime adimplevit.

