1175. omnes Longobardi contra Fredericum perrexerunt, eumque ab Alexandria removerunt, atque cum eo favente
Deo pacem fecerunt 9. Kalendas Aprilis.
1176. Federicus imperator cum Longobardis a secunda hora, usque ad nonam pugnavit, nec vincere potuit, set ab
eis tristis recessit. 4. Kalendas Iunias fuit hoc.
1177. Federicus rex apud Venetiam in ecclesia beati Marci cum Alexandro papa inspirante Deo pacem firmissimam
fecit 9. Kal. Augusti. Comes Conradinus interficitur 10. Kalendas Aprilis.
1178. Hoc anno synodus magna facta est apud Romam.
1181. Depositi sunt iudices, ut nullus illorum amplius audeat dare sententiam per legem, usque in capite viginti
annorum; et hoc fuit 6. Idus Ianuarii.
1183.
1184. 11. Kal. Augusti Lucius apostolicus ab omni populo civitatis Veronensis est receptus, et in lectica cum gaudio
rnagno in civitatem portatus.
1185. 11. Kal. Novembris hobiit Omnebonum episcopus Veronensis. Septima Kalendarum Decembrium hobiit
Lucius apostolicus qui et in civitate Verona est tumulatus; ipsoque in die Ubertus Mediolanensis
archiepiscopus Deo ordinante est elevatus.
1187. 13. Kal. Novembris hobiit Urbanus papa; alioque die Deo disponente domnus Albertus cancellarius est
ordinatus. Hoc anno a Salahadino capta est Iherusalem et omnes civitates fere et universa loca quae a
christianis habitabantur, a paganis occupate sunt.
1188. 9. Kalendas Iullii hobiit Arriprandus episcopus Veronensis. Feria sexta, 4. Idus Iunii, Veronenses cum
Ferrariensibus fortiter dimicaverunt, multosque ex eis ceperunt, et castrum quod Frata. vocatur dissipaverunt.
1189. imperator Fredericus instinctu Dei permotus, ad recuperandam christianorum terram ultra mare cum valido
exercitu in die sancti Georgii iter arripuit. Et in eodem anno interfectus est comes Saurus 3. Idus Maias. Et in
ipso anno hobiit
1190. Federicus imperator in terra Arminiorum, sicut Deo placuit; in Salephico flumine dum corpus suum ablueret,
vitam presentem finivit 4. Idus Iunias. Et in ipso anno 6. Kal. Iulii hobiit Domnus tercius abbas Vallumbrosae.
1191. Clemens apostolicus hobiit 2. Nonas Aprilis. Et in secundo die pascae Enricus rex coronatus est a domno
Celestino apostolico, hoc est 17. Kal. Maias.
1194. Heinricus imperator in Appuliam intravit, eamque totam sub sua potestate subiugavit.
1195. Guilielmus Oxa potestas.
1199. die Veneris, qui fuit secundus post festum sancti Iohannis, Veronenses cum Mantuanis non longe a ponte
ipsorum fortiter pugnaverunt, et ex eis multos occiderunt atque ceperunt.
1201. 3. Kal. Decembris hobiit domnus Martinus abbas Valumbrosae.
1202. 17. Kal. Decembris hobiit Albertus abbas huius monasterii.
1216. Kal. Augusti hobiit Innocentius papa tercius.
1222. Hoc anno apparuit stella que dicitur cometis cum facula per dies 15 in mense Septembri. Sequenti quoque
mense 11. Kal. Novembris cum esset luna 14, apparuit tota sanguinea et obscura per unam fere horam et
mediam.
1223. in natali Domini, die dominico, ante horam nonam terre motus magni fuerunt, qui terram totam tremere
fecerunt. Maxime vero Brixie urbis turres quam plures, ecclesie domusque hominum non pauci subito
ruerunt.

