Annales Sanctae Trinitatis
Edizione:
G. H. PERTZ, Monumenta Germaniae Historica, SS., 19, 1866, pp. 2-6
117. Anno ab incarnatione domini nostri Iesu Christi 1117. indictione decima, 2. Iduum Ianuarii consecratum est hoc
templum in honore sanctae trinitatis et beatae Mariae semper virginis et omnium sanctorum. Hoc anno multe
turres et innumerabilia edificia propter terre motum per Longobardiam et alias terras corruerunt.
1118. Anno Domini. hobiit Pascalis papa.
1119. Anno. hobiit Gelasius papa.
1125. hobiit Calixtus papa et imperator Henricus quartus, atque in regem et imperatorem elevatus est Lotharius.
1127. Padus fluvius sic congelatus est, ut ab una ripa usque ad aliam milites super glaciem in equis transirent.
1128. Fulco marchio hobiit 18. Kal. Ianuarii. 1131. hobiit Honorius papa.
1132. Lotharius rex cum exercitu in Longobardiam venit. Inde ipse ad Romam ivit, et coronatus est ibi a domno
papa Innocentio II. Tunc enim Petri Leonis filius sancti Petri aecclesiam vi optinebat. Eodem vero anno 4.
Nonas Augusti sol obscuratus est. Eodemque scilicet anno 17.
1135. Kal. Decembris. hobiit Bernardus Veronensis episcopus.
1136. 8. Kalend. Decembris hobiit Redalda.
1137. 4. Idus Novembris hobiit Vivianus, qui hoc monasterium cepit et ad finem simul cum claustra perduxit.
1139. fluvius aquae Athesis inundavit 3. Kal. Septembris.
1141. arx Garde capta est 8. Kal. Martias.
1142.
1143. Innocentius papa II. hobiit.
1144. hobiit Celestinus papa II.
1145. hobiit Lucius papa.
1146. factus est puteus in claustro sanctae Trinitatis. Eodem anno in Kalendis Martii fuit interfectus Henricus
Morbius.
1149…….. 17. Kalendas Septembris.
1150.
1151.
1152.
1153. hobiit Eugenius papa III.
1154. Federicus rex cum exercitu in Longobardiam venit. Hobiit Anastasius papa IV.
1155.
1156.
1157. Tebaldus Veronensis episcopus hobiit 6. Idus Maias.
1158. iterum Federicus imperator cum exercitu in Longobardiam venit, atque Mediolanum tamdiu obsedit, donec
acceptis haud paucis obsidibus ab eis recessit. Porro Mediolanenses eum ex Italia recedere putantes, Tricium
sibi deditum ceperunt, et sic rebelles extiterunt.
1159. Adrianus papa hobiit. Tunc scisma exortum est de papatu inter Rolandum et Octavianum.
1161. Hic hobiit 4. Idus Iunii meus egregius pater Valerianus. Filius iste fuit magni quondam Guilielmi. Iterum
Federicus circa Mediolanum se posuit.
1162.
1163.
1164. rex Fredericus cum exercitu magno, et Veronenses cum militibus et populo de tota marchia, per quinque dies
in campo steterunt. Et hoc fuit circa festivitatem sancti Iohannis baptiste. Et eodem anno 17. Kal. Octubris
interfecti sunt iuxta ecclesiam sancti Marci septem capitanei et quattuor vavasores.
1165.
1166. in die sancti Antonii in nomine Domini Christianus noster decanus concorditer et pacifice electus ab omnibus
in abbatem et pastorem est huius monasterii.
1170.
1171.
1172. Nonis Iulii de domo cuiusdam ferrarii, qui in clavica habitabat, ignis latenter exibat, qui totam Veronam fere
devoravit.
1174. iterum Federicus imperator in Longobardiam venit, et circa Alexandriam in medio mense Octubris se
collocavit, et circa illam usque ad diem sancte resurrectionis, que fuit 9. Kalendas Aprilis, cum valida manu
stetit, nec capere potuit.

