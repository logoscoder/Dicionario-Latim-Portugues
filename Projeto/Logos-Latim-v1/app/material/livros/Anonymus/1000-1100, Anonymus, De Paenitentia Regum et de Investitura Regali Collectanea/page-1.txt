1000-1100- Anonymous - De paenitentia regum et de investitura regali collectanea.
Edizione: H. BŐEHMER, in Monumenta Germaniae Historica, Libelli 3, 1897, p -614.
De paenitentia regum.
Testimonia de penitencia Salemonis. Ieronimus super Iezechielem, ubi scripsit de ędificio in monte constituto, facit
mentionem de Salemone dicens: Quamvis peccasset, tamen egit penitenciam scribens proverbia, ubi dicit: Novissime
egi penitenciam et respexi, ut eligerem disciplinam. Item Ieronimus super Ęcclesiasten: Aiunt, inquit, Hebrei hunc
librum esse Salemonis penitenciam agentis. Ambrosius in apologya David: Quid de David dicam? et quid de sancto
Salemone? Qui quamvis Iudaicus populus estimabat eum venisse pro Christo, ne videretur esse super hominem, idem
Christum nutu divino corruit. Et David non dicitur sanctus, qui sanctus ab omnibus esse scitur, et Salemonem sanctum
nominat, ut nobis de penitentia eius dubietatem tollat, sicut David in psalmo: Irritaverunt Moysen in castris, Aaron
sanctum Domini. Item Ambrosius de Satyro, fratre suo, inquit: Hoc ait sanctus Salemon. Item Ambrosius: Aiunt,
inquit, libri Hebrei Salemonem venisse in templum, quod ipse dedicaverat cum quinque virgis, de quibus dedit quatuor
peritis legis, ut verberaretur ab illis pro penitentia. Qui communi dixerunt consilio, quod in unctum Domini manum
non mitterent, testante David: Nolite tangere christos meos. A se ipso ergo depositus est et retinuit tantummodo
tribum Ephraym et fecit sibi bipertitum imperium. Item aiunt Salemonem quinquies tractum fuisse per plateas
Iherusalem causa pęnitentię.
De investitura regali. Legimus in divina hystoria, quod rex David omnem progeniem filiorum Aaron convocaverit
diviseritque hos in partes viginti quatuor ac de his singulis singulos pontifices elegerit, ea videlicet provisione, ut, dum
quilibet pontificum vita decederet, quicumque in eius parte optimus putaretur, ei in pontificium succederet. Qui autem
ordo partium earundem servari deberet, missa coram David rege et principibus familiarum
sacerdotalium et
leviticarum sorte querebatur. In quarum distributione sortium etiam Abia, de cuius vice et genere Zacharias, pater
Iohannis baptistę, oritur, octavo loco positus invenitur. Qui Abia eiusdem regis David temporibus summus erat
sacerdos ab ipso rege constitutus. Salemon quoque patri in regno succedens eiecit certis ex causis Abyathar a
sacerdocio et Sadoch sacerdotem pro eo posuit. Sic et in libris Machabeorum reperitur ad locum, quando iam regnum
Iudeorum dominationi Iudeorum subiectum erat: Rex Alexander fratri Ionathę salutem. Audivimus de te, quod vir
potens viribus et aptus es, ut sis amicus noster et nunc constituimus te hodie summum sacerdotem gentis tuę et cętera.
Rursus cum alter succederet huic rex, ita dicitur ibi: Scripsit Antiochus adolescens Ionathę dicens: Constituo tibi
sacerdotium. Hoc mortuo cum suscepisset Simon frater eius, sic scriptum est: Rex Demetrius statuit illi summum
sacerdotium et cętera. Verum et de Onia principe sacerdotum loquitur eadem scriptura dicens: Onias pontifex ad
Seleucum regem se contulit, non ut civium accusator, sed communem utilitatem apud semetipsum universę multitudinis
considerans. Videbat enim sine regali providentia impossibile esse pacem rebus dari. Quo postmodum defuncto,
nullus omnino prefuit summo sacerdocio nisi eius regis qui tunc temporis erat dono. Plures enim facti sunt sacerdotes
eo quod morte prohiberentur permanere. Gelasius ad Anastasium imperatorem: Duę sunt personę, imperator Augustus,
quibus principaliter hic mundus regitur: Auctoritas sacra pontificum et regalis potestas. Gregorius universis episcopis
per Illiricum consistentibus: Quia ex ępistolis, quas ad nos per Maximianum presbiterum et Andream diaconum
direxistis, in persona Iohannis fratris et coepiscopi nostri consensum omnium vestrum et serenissimi principis
convenisse cognovimus voluntatem, magna nos exultatio habuit talem Deo auctore ad sacerdotii officium fuisse
provectum, qui dignus cunctorum est electionis iudicio comprobatus. Idem ad Theotistam imperatoris sororem: Ecce
serenissimus domnus imperator fieri simiam leonem iussit. Et quidem pro iussione illius vocari leo potest, fieri leo non
potest. Unde necesse est, ut omnes culpas meas non michi, sed suę pietati deputet, qui virtutis ministerium infirmo
commisit. Idem inter alia quę sunt ex Domini persona loquitur ad eundem regem: Sacerdotes meos tuę manui commisi.
Item ad Theodorum: Dominus dominari eum, quin ipsum principem, non solum militibus, sed etiam
sacerdotibus
concessit. Hinc ad augustam Constantinam: Omnipotens Deus, qui pietatis vestrę cor suę dextra maiestatis tenet et nos
ex vobis protegit. Et rursum: Salonitanę civitatis episcopus me ac responsali meo nesciente ordinatus est et facta res
est, quę sub
nullis anterioribus principibus evenit. Quod audiens ad eundem prevaricatorem, qui inordinate
ordinatus est, protinus misi, ut missarum sollempnia celebrare nullo modo auderet, nisi prius a serenissimis dominis
cognoscerem, si hoc fieri ipsi vidissent, quod ei sub excommunicationis interpositione mandavi. Et iterum: Ego
preceptione pietatis dominorum obediens eidem Maximo, qui me nesciente ordinatus est, hoc quod in ordinatione sua
me vel responsalem meum pretermittere presumpsit, ita ex corde laxavi, ac si me auctore fuerit ordinatus. Et
quibusdam interpositis: Dominus nos sub manu vestra non secundum peccata nostra, sed secundum gratię suę dona
disponit. Item de ecclesiastico regimine et pace reipublicę ad Mauricium augustum: Piissimus atque a Deo constitutus
dominus noster inter cęteras augustorum ponderum curas conservandę quoque sacerdotali caritati regimine spiritali
invigilat. Idem Gregorius Mauricio augusto in epistola 'Omnipotenti Deo reus est': Dominorum legem suscepi, in qua
subiunctum est, ut nulli, qui manu signatus est, converti liceat. Sed hoc est contra Deum. Ego quidem iussioni tuę
subiectus eandem legem per diversas terrarum partes feci transmitti et quia lex ipsa omnipotenti Deo minime
concordet, ecce per suggestionis meę paginam dominis nunciavi. Utrobique ergo quę debui exsolvi, qui et imperatori
obędientiam prebui et pro Deo quod sensi, minime tacui. Idem Gregorius Senatori presbitero et abbati xenodochii in

