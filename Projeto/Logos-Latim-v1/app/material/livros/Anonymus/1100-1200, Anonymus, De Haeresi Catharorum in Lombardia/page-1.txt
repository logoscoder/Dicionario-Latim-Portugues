De haeresi Catharorum in Lombardia
In primis temporibus cum haeresis Catharorum in Lombardi multiplicari cepit, primum habuerunt quedam
episcopum Marcum nomine, sub cuius regimine omnes lombardi et Tussi et Marchisiani regebantur. Et iste
marcus habebat ordinem suum de Bulgaria. Adveniens quidam papas Nicheta nomine, de costantinopolitanis
partibus in Lombardiam, cepit causari ordinem Bulgarie, quem Marcus habebat. Unde Marcus episcopus cum
suis subditis hesitare incipiens, relicto ordine Bulgarie, suscepitad ipso Nicheta ordinem drugonthie. Et in illo
ordine drughonthie aliquibus temporibus cum suis omnibus complicibus commoratus est. Praeterea, alio
tempore, venit quidam de ultramarinis partibus, Petracius nomine, cum sociis suis, et quedam retulit nova de
quodam Simone episcopo Drugonthie, a quo origo suscepti ordinis a Nicheta processerat. Et dicebat ipse
petracius, quod ille Simon fuit inventus in conclavi cum quadam, et quia alia contra rationem fecerat. Sed et in
adventu istius Petracii Marcus iam mortuus erat et ei alius in episcopum successerat, Johannes iudeus nomine, et
ab eodem Marco ordinem episcopi acceperat. Et causa verborum istius Petracii, quidam dubitaverunt de ordine
accepto ab illo Simone, quidam non; et de hac causa seditio orta est inter eos et ita in duas partes divisi sunt. Ad
hoc tandem devenerutn quod una pars obediebat Johanni iudeo, et altera pars elegerunt in episcopum Petrum de
Florencia. Et ita utraque pars in hoc statu per aliquos annos exstitit.
Quidam vero de eius sapientibus, de hac divisione dolentes et ad unitatem eos reducere cupientes, ad hoc
devenerunt quod ex utraque parte legati electi sunt et eos communiter ad quemdam episcopum ultra montes
miserunt tali pacto quod quicquid ille epicopus de divisione illorum censuisset, sine contradictione obedirent
sententie illius episcopi. Set ille episcopus, rationibus utriusque partis auditis et diligenter inspectis, talem
protulit sententiam, ut illi duo episcopi Lombardie cum suis sequacibus convenirent in unum et sortes
proiecerentur inter illos duos episcopos, scilicet Johannem iudeum ex una parte et petrum de Florencia ex alia, et
super quem istorum sors episcopatus caderet, alius ei subesset et omnis multitudo subditorum in duas partes
prius divisa communiter ei obtemperaret; et ut ille episcopus sorte electus iret in Bulgariam ordinem episcopatus
suscipere, et ut repatriatus, sucepto ordine Bulgarie, totam multitudinem illorum reconsolarentur per
impositionem manuum. Legati vero, hac sententia accepta, venerunt in Lombardiam, et divulgata est sententia.
Et termino statuto in quo sententia adimpleretur et sortes proicerentur, Petrus de Florencia, unius partis
episcopus, sententiam adimplere et sortes proicere rennuit. Et ita ab officio episcopatus a suis subditis reprobatus
est. Et ita secundum sententiam omne regimen episcopale Johanni iudeo sententiam adimplere volenti de iure
cedebat. Set quidam alterius partis, sibi adverse, ob malivolenciam eidem obtemperare nolebant.
Interea vero quidamsapientes adheserunt Johanni iudeo et precibus illum sollicitaverunt ut se, quasi odiosum a
quampluribus, ab episcopali officio removeret ex humilitate, asserentes, quod ex eius remotione posset inter eos
pax et concordia provenire, addentes, quod hic unum ex sua parte loco illius eligent, et unus ex altera, vice illius
Petri de Florencia, qui ad inpletionem sententie defecerat, substitueretur; et inter hos duos electos sortes, sicut in
sententia continebatur, proicerentur, et qua sorte episcopus esset electus, episcopali dignitate communiter super
omnem multitudinem sine conditione fungerentur. His itaque precibus motus, Johannes, videns se in pace et
tranquillitate dominium habere posse, et supiens multitudinem divisam ad unitatem revocare, consilio eorum
acquievit et virtute quam habebat se privavit. Et ita fama haec divulgata est.
Factum est autem ut, secundum prius in terminem quem constituerant, congregarentur in loco qui dicitur
Mosium, et ibi taliter decreverunt, ut una pars eligeret unum ex alia parte quemcum que vellet et e converso, et
ita factum est ut ex parte Johannis iudei quidam nomine Garattus electus est ab alia parte, et ex adversa parte
Petri de Florencia alius nomine Johannes de Iudice, et omnis multitudo illi ex hiis duobus quem sortes
episcopum declararent sine repugnantia obediret. Et ita Garattus sorte episcopum declaratus est. Et incontinenti
ibi omnes pacificati sunt. Et statuerunt certum terminum in quo debebant tribuere societatem hominum et
expensas isti Garatto ad iter peragendum in Bulgariam et expensas isti Garatto ad iter perangendum in Bulgariam
recipere consolationem et ordinem episcopatus et, eo repatriato, reconsolari multitudinem secundum quod in
sententia ab episcopo ultramontano sancitum fuerat. Hiis itaque ordinatis, omnes redierunt in sua.
Sed iste Garattus, ante terminum constitutum, duobus testibus astantibus, reprehensibilis, causa unius mulieris,
habitus est. Qua de causa a complutibus illorum illius dignitatis indignus creditus est, et propter hoc non
crediderunt se teneri promissione obediente quam sibi fecerant. Unde multitudo prius in duas partes divisa, tunc
in sex partes dispertita est. Sicut autem Superius dictum est, ante terminum in quo promiserant illi Garattuo dare
societatem et expensa eundi in Bulgariam quidam de Diszenzano, facta congregatione, elegerunt quendam sibi
episcopum nomine Johannem bellum, et eum miserunt ultra mare in Drugonthiam ut ibi ordinaretur episcopus ;
et haec est modo pars amezonis. Item quidam de Mantua cum suis sequacibus elegerent quemdam nomine
Coloiannem sibi in episcopum et, eo in Sclavonia misso, post receptionem ordinis, episcopatus officio super eos
functus est. Eodem itaque modo quidam alius, Nicola nomine, a congregatione Vincentiorum electus et in
1

