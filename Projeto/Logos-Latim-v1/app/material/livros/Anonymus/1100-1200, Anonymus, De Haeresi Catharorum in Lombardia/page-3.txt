ac virtute et sapientia sua, distinxerunt elementa? Et dicunt quod iste lucifer est ille deus qui dicitur in genesi
creasse celum et terram et illa opera per VI dies fecisse. Et dicunt quod lucifer ille formavit de limo terre formam
ade et in illa forma vi suffocavit illum bonum angelum, secundum quod dicitur in Evangelio: «Tenens soffocabat
illum, dicens: Redde quod debes». Et fecit sibi Evam, ut per eam faceret eum peccare. Et dicunt quod comestio
ligni prohibiti fuit fornicatio. Et secundum quosdam, sucut caro a carne, ita spiritus propagatur, iuxta illud
Evangelii: «Quod natum est a carne caro est, et quod natum est a spiritu spiritus est». Hinc est enim quedam
dissensio inter eos. Quidam alii illorum, hanc sententiam improbantes, dicunt omnes spiritus salvandos simul
creatos esse et paulatim corporibus humanis infundi voluntate dei. Qui autem dicunt quod spiritus propagatur a
spiritu, credunt quod totus iste mundus constet ex illis spiritibus malignis, idest spiritus illi qui sunt damnandi, et
qui salvandi. Qui vero dicunt omnes spiritus sanlvandos simul creatos, asseverant quod illi spiritus qui
ceciderunt incorporantur non salvandi, et ita de corpore in corpus procedunt. Et hoc erit usque ad
consummationem saeculi. Et in iudicio erunt eiusdem numeri boni et mali; boni supplebunt locum illorum, mali
vero habebunt poena eternam. Et hic separantur aliquantulum, quoniam quidam illorum confirmant quod pars
illorum qui ceciderunt salvandi sunt, qui non voluntate set quasi coactione peccaverunt, et qui cum deliberatione
peccaverutn, damnandi sunt. Et dicunt quod alii spiritus reati sunt a deo omnipotente, qui debent supplere locum
non salvandorum.
Communis omnium Catharorum opinio est, quod omnia que dicuntur in genesi, scilicet de diluvio, de liberatione
Noe et de locutione Dei ad Abraham, de destructione Sodome et Gomore sunt facta a diabolo, qui ibi Deus
nominatur. Et similiter ille talis Deus eduxit populum de Egipto et in deserto dedit eis legem, et induxit eos in
terram promissionis, et misit ad eos prophetas et per prophetias istorum faciebat sibi offeri sanguinem animalium
ut coleretur tanquam Deus. Et si aliquand o illi prophete aliqua de Christo predixerunt, virtute Spiritus Sancti, se
nescientibus, quasi coacti, vaticinabantur. Et confitentur Deum omnipotentem fecisse haec omnia non per se set
per diabolum istum, tanquam per ministrum scilicet. Hoc modo dicunt pro eo quod diabolus cum sapientia et
virtute sibi a deo in creatione illata, omnia he fecit concessione Dei hac intentione, ut sine fine super hoc
demonaretur, deo vero alia intentione permittente, ut fructum salvadorum per penitentiam ex hoc mundo
extraheret.
Sclavini tempore gratie credunt quod Filius Dei, Scilicet Ihesus Christus, et Johannes evangelista et Maria
fuerunt tres angeli apparentes in carne. Et dicunt quod Christus non in veritate carnem suscepit, nec comedit, nec
bibit, nec crocifixus, nec mortuus, nec sepultus est, et omnia que secundum humanitatem fecit, non erant in
veritate set apparencia, quia sic videbatur. Quidam Bulgaria haereticorum credunt Mariam veram feminam
fuiesse et Filium Dei veram carnem assumpsisse ex ea, et vere comedisse et crucifixum fuisse in carne, set non
cum eadem carne ascendisse, set in ascensione deposuisse.
De Johanne Baptista dicunt quod fuit missus a diabolo cum baptismo asque ad impediendam predicationem
Christi. Et quando Christum digito demonstrabat vel de eo aliquid predicebat, non a se set a Spiritu Sancto, et eo
quasi per tubam loquentem quasi coactus ignorans loquebatur, sicut Caiphas prophetavit nesciens. Pauci vero
Catharorum discrepant ab hac sententia; etiam Bulgari hoc credunt. Omnes condempnant matrimonium et negant
resurrectione istorum corporum visibilium. Omnes dicunt baptismum asque nullo tempore contulisse salutem,
etiam baptismum quod dederutn apostoli in aqua.
Garattus episcopus ordinatus de Bulgaria manet Concorrentii ; filius eius maior Nazarius et filius eius minor
Giroldus de Brixia. Coloiannes episcopus de Mantua ; et habet ordinem de Sclavonia. Filius eius maior orto de
Bagnolo – set modo est episcopus - ; filius eius minor Aldricus de Gulinguellis de Mediolano. Marchisius de
Soiano episcopus de Drugonthia ; filius eius maior Amizo. Nicola de Vicencia, episcopus de Sclavania; filius
eius maior Petrus Gallus; minor vocatur Prandus.
Fonte: De heresy catharorum in Lombardia, in A. DONDAINE, Les hérésies et l’Inquisition XII-XIII siècles,
Norfolk 1990, III, pp. 306-312

3

