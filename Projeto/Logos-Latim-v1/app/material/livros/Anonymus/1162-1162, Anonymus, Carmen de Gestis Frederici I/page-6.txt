220

225

Ad quem consul ait: "Vestris, pater optime, iussis
Nos equidem parere [sumus] pro posse parati,
Qui iuramenti vinclo cohibente ligamur,
At ne quid noceat nimis audax nostra iuventus
Agminibus vestris, adeo, rex magne, veremur.
Nam turbata dolet, quia munera Mediolani
Spernitis et veterem mutare paratis honorem.
Unde nec audemus vos illuc deducere tutum,
Ni placeat paucis tantum comitantibus ire;

p. 9

230

235

240

245

250

255

260

Quodsi vestra datur populo pia gratia nostro,
Et si collibeat concordi pace venire,
Ut veterem populi non infringatis honorem,
Ibimus ad sancti vobiscum templa Iohannis
Et quocumque placet nostras ducemus in horas.
Occurret populus celebrans solemnia festa,
Grandia dona dabit, iurabit eritque fidelis."
At pius acceptis sermonibus his Fredericus
Mediolanenses tandem percepit aperte
Regali sua colla iugo supponere nolle,
Ni permittat eos dominari more vetusto
Urbibus eversis quondam populis[que] subactis.
Et retinens varias miserorum mente querelas
Irarum celat stimulos, quia Mediolanum
Vi cohibere nequit, nisi congreget agmina plura.
Et superest regni caput olim visere Romam,
ut sumat diadema sacrum; tunc talia fatur:
"Quid totiens cives temptatis Mediolani
Consilium nostrum [vestris] pervertere dictis,
Muneribusque datis quid nos mutare paratis?
Nempe ego, quod dixi, fixum immotumque tenebo,
Nulla dabit populus, nisi iuret, munera vester,
Se servaturum pacem decretaque nostra.
Gracia nostra malos avertitur atque superbos,
At sequitur mites legi parere volentes."
Hec ait, et procerum que sit sententia querit,
An petat incertus Babtiste templa Iohannis,
Cum nolint cives huc illum Mediolani
Ducere cum turbis equitum comitantibus ipsum.
Consulti proceres suadent procedere regi,
Quaque velint ipsi rectores Mediolani
Ducere portantes sibi tradita previa signa,
Ne qua mali seve queat esse occasio genti.

p. 10
Ergo sequens procerum ductor consulta benignus
Tradit signa suas illis portanda per horas,
Ut monstrent turbis iter et loca congrua castris,

