Ille suos monitis hortatur dulcibus atque
3180 Mox iter aggreditur cupiens ostendere vires.
At simul Hysensis regem adventare ferocem
Cognovit populus, sumptis properantius armis
Egreditur claustris campoque occurrit aperto,
Se ratus e pugna, si stet fortuna, reverti.
3185 Iamque aderat ductor procerum stipante corona
Adversaque videns bellum sibi fronte parari
Irruit et populum gladio prosternit et asta.
p. 105

3190

3195

3200

3205

3210

3215

Electi magno proceres clamore secuntur
Et pariter feriunt. Pars montis ad ardua gressum
Dirigit, ut turbe veniat post terga rebelli.
Terretur populus nimium modo letus et audax
Et piget in campum claustris exisse relictis.
Bella tamen clamore ciet se seque tuetur,
Set cito convertit victus formidine terga.
Instat atrox ductor cedentibus et simul intrat
Claustra locumque capit summa virtute cupitum.
Res horrenda nimis, capitur pugnando subactum
Temporis articulo, pugnando capitur Hisen.
Victrix turba furit, spoliis honerata opimis,
Victa tremit, capitur, latet, effugit ac spoliatur.
Immensus resonat fremitus, crudelis ubique
Luctus, ubique pavor et plurima mortis imago.
Hic fugit ad montes, alius se mergit in undis
Et nudus rebus positis evadere temptat.
Iste mori cupiens flammas succendit et omnem
Cum domibus pariter gaudet corrumpere predam.
Hysen sic penitus ferro vastatur et igni,
Parsque inmensam fert secum regia predam,
Dura nichil reliqui faciens post prelia victis.
Divinam ductor mentem Fredericus habere
Creditur et cunctis mortalibus ipse timetur.
Tunc et Pergamei collecto robore cives
Vulpinum ut capiant, claris gradiuntur in armis,
Atque propinquantes porte valloque sub ipsis
Castra locant summisque parant irrumpere fores
Viribus et duro castellum vincere bello.
Hii lapides et tela procul iaculantur et ignem,
Hii se tormentis exercent in faciendis,
Hii subeunt altum neglecto corpore murum

p. 106
3220 Et temptant scalis pariter conscendere iunctis.
Omnes propositum potiendi menibus urguet.
Cumque dies pauci transissent, territus hostis
Auxilium nulla sperans sibi parte futurum

