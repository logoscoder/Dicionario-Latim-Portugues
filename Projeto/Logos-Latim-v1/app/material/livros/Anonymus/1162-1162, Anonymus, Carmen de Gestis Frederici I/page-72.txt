Facta sonant mundo, memores virtutis avite
Et decoris, vestras, precor, hic ostendite vires,
Et cum res poscit, votis exposcite pugnam.
3275 Ecce ducis sevi concludimur undique telis,
Nec valet hinc nostrum nisi vi discedere quisquam.
Ergo, viri fortes, animos atque arma parate
Et gladiis reserate viam vestreque saluti
Consulite et bello patrios defendite fines!
3280 Nec dubitet quisquam, dabitur victoria vobis.
Nam neque pro spoliis nec quod regnare velitis,
p. 108

3285

3290

3295

3300

3305

Set pro iusticia, pro rebus iure tuendis
Ecclesie, matris vestre, certamen initis.
Sit procul ergo metus, nullum mors terreat atra.
Erigat insignes spes et fiducia mentes.
Vos Deus et melior, michi credite, causa fovebit.
Quod si forte aliquis bello morietur in isto,
Vivet in eternum celesti sede locatus.
His populus monitis animatus mortis amorem
Concipit eximium nec fati tempora differt,
Sed mox egreditur castris, erumpit in hostes.
Terribilem tubam dat sonitum, super ethera clamor
Tollitur, ingenti ruit audax turba tumultu
Protinus, infestis acies quoque regia telis
Currit et horrisono pugnam clamore capescit.
Consertis equites clipeis galeisque coruscis
Se pariter feriunt, peditum mox signa secuntur.
Quisque suis pugnat pro viribus, ille sagittas
Dirigit, hic lapides, gladio ferit ille vel hasta.
Ictibus afflicti crebris, ceu grandine tecta
Dant sonitum clipei, manant sudoribus artus,
Vulnera miscentur, fir strages dira virorum.
Tollitur in celum clamor bellique tumultus.
Atra velut nubes densus tegit aera pulvis
Emicat auratis ductor Fredericus in armis,
Pulchro vectus equo procerum comitante caterva
Et ferit obstantes nudato cominus ense

p. 109
Perturbatque acies animosi more leonis.
Mos erat, ut populi vexillum Mediolani
3310 Sublimis veheret turba comitante quadriga,
Quam gemini ceu plaustra boves cervice ferebant,
Hanc quasi castellum vallabat lecta iuventus
Et robur populi iurando iure ligatum,
3315 Neu fugeret neu desereret radiantia signa.
Hic erat aufugium, si fors adversa fuisset,
Hic standum et summis pugnandum viribus, acsi

