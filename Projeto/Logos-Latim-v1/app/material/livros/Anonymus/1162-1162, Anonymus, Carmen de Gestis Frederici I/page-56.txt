2530

2535

2540

2545

2550

Exaudire preces renuit mandataque gentis,
Quam tociens frustra pacem servare rogavit.
Verum consilio procerum precibusque suorum
Flectitur, ut bellum sub conditione remittat.
Denique Boemio faciende pacis honorem
Concedit regi, cui se commiserat hostis.
Hic igitur duram legatis conditionem
Federis imperio proponit principis alti.
Nam iubet, ut cives mox reddant Mediolani
Captivos omnes, quos dudum carcere duris
Compedibus cohibent, et marcas milia quinque
Argenti fisco tribuant, quia spernere iussa
Regia sunt ausi tociens; seseque fideles
Hinc fore ductori iurent decretaque servent
Eius et obsequium prestent sine fraude, nec ultra
Legibus usurpent neglectis regia iura,
Et cum finitimis ipsi quoque federa pacis
Perpetue faciant populis martemque relinquant;
Insuper ut vadibus confirment pacta trecentis.
His oratores auditis rursus in urbem
Conversi redeunt et civibus ordine narrant
Cuncta suis simul in cetum de more vocatis.
At gravior iusto cunctis et dura videtur
Pacis conditio, tamen hanc adversa subire
Sors cogit populique labor; dant undique mestas
Pro patria lacrimas, cuius coguntur honorem

p. 85
2555 Linquere dilectum, multo sibi sanguine partum.
Haud aliter dulces materno in funere nati
Alta trahunt imo suspiria pectore tristes
Plorantesque suum manifestant voce dolorem.
Laxantur capti vacuato carcere cives,
2560 Cunctaque complentur regis precepta verendi.
Pas fit, et in scriptis rediguntur federa pacis.
Et iam virgineo spatio sol pene peracto
Pronus ad equantem properabat tempora libram,
Tum redit ad patrias perfecto federe sedes
2565 Boemius rector comitatus gente suorum,
Et lecti auxilio proceres populique recedunt,
A duce dimissi merita cum laude benigno.
Illico per vacuos fugiens modo rusticus agros
Spargitur et villas satagit reparare perustas.
2570 Rura petunt ilares dudum deserta coloni,
Certatimque serunt et iactant semina sulcis.
Persequitur tamen hos langor miserabilis et mors,
Que prius obsessa vexabat in urbe manentes.
Nec solum agricolas depascit Mediolani
2575 Dira lues, verum et reliquis crassatur in agris
Ingrediensque urbes, cives quoque seva fatigat;

