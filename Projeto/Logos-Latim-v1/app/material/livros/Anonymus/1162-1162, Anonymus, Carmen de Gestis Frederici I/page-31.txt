1375 Et si quid prime potuit superesse ruine,
Nunc ruit, intactum remanet nil, altaque prorsus
p. 46

1380

1385

1390

1395

1400

1405

Templa ruunt, nec persone iam parcitur ulli.
Namque sacerdotes Domini spoliantur et ipsi,
Presulis egregii patitur domus ampla ruinam,
Nec prodest etas vel sexus debilis ulli.
Denique gens victrix miseros iurare coegit
Ferre iugum, solitaque sibi ditione subegit.
Inde Ticinenses fluvium transgressa Ticinum
Aggreditur fines dubia ac trepidante Papia.
Et castella solo redigit villasque, colonos
Ducens captivos rediensque trophea reportat
Plurima, nec vinctis penas aut vincla relaxat
Dura, set accumulat spernens regalia iussa.
Sic rex Egipti Pharao dimittere Hebreos,
Sacrificare Deo quos acriter ipse premebat
In regione sua monitus bis terque, negavit,
Et graviore iugo miserorum colla gravavit,
Imperium Domini durato corde relinquens,
Donec celestis solvens ergastula rector
Auxilium miseris tulit eripuitque rogantes,
Postque decem plagas Pharaonem mersit habissus.
At Ligures tanta pressi gravitate malorum,
Quamvis preteritas videant nocuisse querelas,
Rursus ad invictum non cessant mittere regem,
Ut ferat auxilium oppressis relevetque iacentes.
Iamque Obizo montes orator transmeat altos,
Romanoque duci queritur pro gente Ticini.
Doctus et Albricus iuvenis pro Laude querelas
Portat, et inmensum manifestat voce dolorem
Presul et Ardicio Cumanus, vir reverendus,

p. 47
Nobilitate potens, animi virtute colendus,
More suo properans pro se populoque precatur,
Et prior e cunctis lacrimis ita fatur obortis:
"Rex invicte, tibi memini me sepe querelas
1410 Pro populo retulisse meo, quem Mediolani
Gens perversa gravi dudum dicione premebat
Nec proprias habitare domos urbemque sinebat.
Cogor item graviora queri, nam noxia plebes
Mediolanensis vos tempnens vestraque iussa,
1415 Cum vestris nuper legatis verba dedisset
Mox loca percurrens laxis invasit habenis,
Urbs ubi nostra fuit, quam quondam everterat ipsa,
Et si quid reliqui fuerat veteremque ruinam
Olim vitarat, totum subvertit et aufert

