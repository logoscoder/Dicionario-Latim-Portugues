Hac superare Cremam Fredericus mole parabat.
Hanc igitur contra duo gens tormenta Cremensis
2995 Fecerat et crebris feriebat nocte dieque
Ictibus ut pannum fullonis machina; cedunt
Ligna, trabes arcuum, centones, retia, crates,
Cuncta, quibus fuerat turris munita, nec audet
Quisquam stare super, pavidos mors pallida terret.
3000 Hic pater infandum nimiam Fredericus ob iram
Consilium sequitur miserosque in turre ligari,
p. 99

3005

3010

3015

3020

3025

3030

3035

Qua feriunt tormenta, vades iubet atque suorum
Ictibus opponi; stat turba ligata nefando
Interitura modo et miseranda voce precatur:
"Parcite, dilecti, dilecti parcite fratres,
Nec vestras violate manus, en pignora vestra!
Quosdsi non aliter defendere cara valetis
Menia, non fugimus parituram expendere vitam."
Talia dicentes gemitum lacrimasque movebant.
Quid faciant? Feriantne suos pietate remota,
An propiare sinant fatalem ad menia molem?
Si fuerit producta, timent patrieque sibique,
Set nequeunt arcere illam sine morte suorum.
Flent velut extinctos quos cernunt more sinistro
Expositos morti. Dubitant ictusque remittunt.
Instant rectores dictisque hortantur amaris,
Mittere ne cessent lapides ac tela nec hostem
Appropiare sinant, melius fore perdere paucos,
Quam sinere everti tota cum gente paternos,
Donec eos possunt bello defendere, muros.
His confirmati monitis torpore repulso
Cum gemitu tormenta movent feriuntque suorum
Corpora lugentes molemque avertere certant.
His caput, his pectus confringitur, ossa cerebro
Miscentur tenero, venter quoque, crura pedesque
Accipiunt ictus, visu res horrida, sevos.
Tale quid aspiciens ductor iam mente serenus
Expositos fato tandem miseratur iniquo
Et iubet abduci molem miserosque resolvi,
Seroque consilium reprobat, quod cepit in ira.
Postulat extinctos cupiens dare membra sepulchro
Gens obsessa suos; donat rex protinus illos
Et posito paucis requiescit marte diebus.
Denique supremis disponit viribus hostes
Expugnare feros duroque evincere bello.
Imperat ergo suis acta testudine fossas

p. 100
Implere, ut valeant prefatam ad menia molem

