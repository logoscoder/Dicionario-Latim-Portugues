scripta est, quantumvis codices discrepent, easdem ubique nominum propriorum scripturas retineo. Eadem fere
ratione, quoad eius fieri potest, nomina propria etiam in ea antiquiorum annalium parte tracto, quae uno tenore
composita videtur esse, i. e. usque ad a. 788; abinde autem non curo, si diversae unius nominis in eadem pagina
formae occurrunt, quoniam diversis temporibus scriptae esse possunt.
Denique lectiones quasdam saepius occurrentes generaliter hic adnoto, ne centies easdem singulas suo quamque
loco adnotare cogar: numeris annorum carent D 3. E 6. 7; capitum numeri adduntur in B 1. E 7; verba et
inmutavit se numerus annorum in et similia, quae ab a. 758. usque ad a. 808. in fine uniuscuiusque anni posita
sunt, semper in B 2. 5. D 2. E et ab a. 762. etiam in A 1 omittuntur; vocabula domnus, magnus, supradictus,
gloriosus similia saepissime omittuntur in D 3, nonnunquam etiam in A 1 et C 3; adque semper fere scribitur in
B 1; Carlmannus semper in A 1, ab a. 768. autem Carlomanus; Karolus magnus in A 2, Karlomannus in C 2;
Carolus semper in A 1. 2. B 1. C 1. et usque ad a. 774. in D 1; Karolus semper in B 5. C 2. D 3, ab a. 768. etiam
in C 3 et ab a. 774. in D 1; utroque nutat B 4; in B 2 dubium, Carolus Karolusne, in D2, utrum Carlus an Karolus
legendum sit; ego usque ad a. 788. semper formam Carolus praefero; Gripho et Lippa semper leguntur in B 2;
Longobardi usque ad a. 773., Longibardi abinde semper in A 1; Pipinus semper in A 1. B 4, Pipinnus ab a. 781.
in D 1; Thessilo, ab a. 781. autem Thassilo in A 1; Dasilo in B 5; Wapharius semper in A 1, Waffarius in B 4,
Waiferus in B 5; sigla e, p, pbr in plerisque codicibus creberrima semper solvo in ae, prae, presbyter; B 1 et E 7
plerumque e, pre, presbiter exhibent.
In margine interiore paginas editionis Pertzianae adnoto. Notae, quas ex illa retinui, addita littera P. signantur;
litteras vero M. et D. uncis inclusas eis adnotationibus subscripsi, quae e dissertationibus Manitii et Dorrii supra
(p. VII) commemoratis sumptae sunt.
Confecto tandem opere, in quo amplius tribus annis et dimidio otium ab officiis ludi parcum relictum maxima ex
parte consumpsi, sane iuvat eis gratias agere, quorum opera adiutus sum. Nemo est, cui gratiam maiorem
debeam quam viro clarissimo E. Dümmler, qui auctoritate sua effecit, ut quattuor codices Parisini (B 4. C 1. E 2.
5), Petropolitanus (C 2), Bertinianus (C 3) in meum usum partim Sundiam partim Berolinum mitterentur. Post
illum maximas ago gratias viro humanissimo R. Baier bibliothecae magistratus Sundiensis praefecto, cuius
liberalitate factum est, ut codices B 4. C 1. D 1. 3. E 1. 2. 6. 7 Parisiis, Vindobona, Hannovera, Monaco
transmissos in bibliotheca Sundiensi conferre possem; item viris illustrissimis O. Hartwig bibliothecae
universitatis Halensis directori et Stern librorum mss. bibl. regiae Berolinensis custodi, qui benevole
concesserunt, ut codicem Treverensem (E 3) et fragmentum Monacense (E 9) Halae, codices Parisinum (C 1),
Petropolitanum (C 2), Bertinianum (C 3), Casselanum (E 7 d) Berolini inspicerem, necnon illarum praefectis
bibliothecarum, qui libros sibi
creditos mihi conferendos permiserunt; denique viris doctissimis J. Tschiedel, qui Romae codicem B 1 contulit,
et S. Herzberg-Fränkel tunc Vindobonensi, J. H. Jeayes Londiniensi, A. Molinier et H. Lebègue Parisiensibus, C.
Weeke Havniensi, qui ea, quae de codicibus in urbibus eorum asservatis ab eis quaesiveram, tam accurate quam
benigne mecum communicaverunt.
Dabam Berolini d. 5. m. Oct. a. 1895.

6

