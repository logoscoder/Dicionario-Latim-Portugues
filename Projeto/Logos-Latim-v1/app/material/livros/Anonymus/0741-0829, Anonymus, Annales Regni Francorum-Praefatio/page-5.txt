3. adnotationes Chesnii e codice B 3,
4. Annales Fuldenses (D 2),
5. 6. codices D 1. 3. Vindobonae collatos,
7. editionem Chesnianam codicis B 4,
7b. Reginonis Chronicon (B 2),
8. adnotationes Chesnii e codice C 1,
9. 10. 11. editiones Chesnianas codicum C 3. 2 a. b,
12. Annalistam Saxonem,
13. Benedicti de S. Andrea Chronicon,
14. codicem A 2 a se collatum,
15. fragmenta parva ad annos 742-755. 758. 759. 775. pertinentia e codice Vindobonensi n. 613 (hist. prof. n.
991), quae ego ut supervacanea neglexi; in 'Annalibus Einhardi' autem recensendis his subsidiis usus est:
1. codice E 1 Vindobonae collato,
2. codice E 2, quem C. Weber Parisiis,
3. codice E 3, quem C. Wyttenbach Treveris ei contulerat,
4. 5. 6. codicibus E 6 et E 7 a. b. a se collatis,
7. editione Freheri (propter codicem Germanensem),
8. codice E 7 a se collato,
9. editione principe (propter codicem E 4),
10. codice E 9 tunc Ambergensi ex apographo ibi facto,
11. 12. codicibus E 7 c. d, quos ipse inspexerat.
In nostrum sermonem Annales qui dicuntur Einhardi ab O. Abel (1850) translati sunt; quos recognovit
Wattenbach a. 1880.
Mihi in textu recensendo libri A 1. 2. B 1. 2. 3. 4. C 1. 2. 3. 4. D 1. 2. 3. E 1. 2. 3. 4. 5. 6. 7. 8. 9 respiciendi sunt;
praeterea, ut supra dixi, codicis A 2 a ibi rationem habeo, ubi, quid A 2 exhibeat, non constat. Ex his A 2. B 3. C
4. E 9 partes tantum annalium minores maioresve continent, C 4 non collatus est, E 4. 5 paucis locis inspecti
sunt, B 2 (Regino), B 5 (Ann. Tiliani), D 2 (Ann. Fuld.), E 8 (Poeta Saxo) ceteris non pares putandi, quia
auctores annalibus liberius usi non ad verbum eos de scripserunt. Tamen codicum numerus tantus est, ut neque
opus sit neque licere videatur, quam unusquisque lectionem habeat, ad quodlibet vocabulum adnotare. Quam ob
rem exceptis nominibus propriis, numeris vocibusque raro usitatis plerumque eas tantum lectiones variantes
adnoto, in quibus duo aut plures codices conveniunt, singulos codices a ceteris dissidentes omnino neglego,
praeterquam quod in eis operis partibus, quae barbaro stilo conscriptae sunt, formas eiusmodi, quae fortasse ab
auctore usurpatae, a librariis propterea, quod a Latinitate recedunt, correctae esse possint, etiam e singulis
codicibus (inprimis A 1. B 1. D 1) in notas recipio. Porro codici E 3 et ab a. 814. codici C 3 maiorem curam
tribuo, ubi codicibus E 4. 5 et C 4 non collatis suspicari licet, in eis idem inveniri. Item, ubi vocabula uno plura
omittuntur, id etiam in singulis codicibus adnotandum censeo; in A 1 vel singula vocabula omissa respicio, si
aliquid suspicionis est, fieri potuisse, ut in autographum post a. 788. insererentur; in B 2. 5. D 2. E 8 autem nec
vocabula nec enuntiata omissa curo, nisi alii quoque eiusdem classis codici desunt. Propterea in unaquaque
pagina omnes codices, qui eo loco adhiberi possunt, enumero, ut, quali in fundamento textus constructus sit,
lector ubique videat, B 2. 5. C 4. D 2. E 4. 5. 8 autem uncis includo, quia, cum de his nihil adnotatur, ex ea re
non licet colligere, eos cum ceteris consentire.
Orthographicas variantes in eis partibus, quae bene Latine scriptae sunt, etiam tum neglego, cum tres vel plures
codices easdem exhibent, nisi aut omnes eiusdem classis aut plurimi unius cum aliquibus aliarum classium aut
plures quam tertia pars omnium codicum inter se concordant.
Retractatorum vero annalium orthographiam, quatenus ab antiquioribus recedunt, omnino classicae Latinitati
accommodavi, siquidem auctor linguae Latinae admodum peritus fuit, codices autem ex uno exemplo fluxerunt,
quod non autographum illius erat. Ob eandem causam in hac operis parte, quoniam ab uno auctore uno tenore
5

