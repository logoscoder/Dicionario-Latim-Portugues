E 7e. codex Musei Britannici Arundelianus n. 242 saec. XV.
E 7f. codex Monacensis n. 569 saec. XV. Aut ipso codice Ex aut exemplo inde descripto etiam
E 8. Poeta Saxo, qui dicitur (SS. I, 225-279), usus est, quem inter codices annalium numerandum esse arbitror,
quia ad textum recensendum saltem in nominibus propriis non inutilis videtur. Incipit autem demum ab a. 772.
neque ultra a. 801. annalibus utitur; unde eum, quem habebat, codicem mutilum fuisse apparet.
Propius vero quam hi omnes ab autographo videtur distare
E 9. codex Monacensis n. 23618 saeculi X. (in edit. Pertz. n. 10), olim Salisburgensis, ut videtur, Halae a me
collatus, quem valde mutilum non amplius 40 folia annos 806-821 amplexa continere sane dolendum est.
Scriptorum, qui Annalibus Regni Francorum sive integris sive retractatis usi sunt, plurimos iam
commemoravimus; accedunt auctor Vitae Hludovici anonymus, Benedictus de S. Andrea, Ekkehardus
Ursaugiensis. Annalista Saxo, quem Pertz horum in numero posuit (n. 12), non hinc, sed ex Ekkehardi
Reginonisque chronicis hausit.
Editiones Pertzianam hae antecesserunt:
1. Annalium, qui dicuntur Einhardi:
a. 'Annales Regum Francorum' edidit H. comes de Neuenar (Nuenarius) Coloniae a. 1521. codicibus, ni fallor, E
3 et E 4 usus; quae editio Coloniae a. 1561. et Lipsiae a. 1616. iterata est.
b. 'Annales regum Francorum' edidit J. Reuber in Veterum Scriptorum tomo I. Franconofurti a. 1584. ex editione
principe; haec editio Hanoviae a. 1619. et a G. Ch. Joanni Franconof. a. 1726. renovata est.
c. 'Annales Francorum regum' ed. M. Freher in Corporis Historiae Francicae Veteris et Sincerae parte II.
Hanoviae a. 1613. ex editione principe collata cum codice quodam 'de coenobio S. Germani', qui classis C fuisse
videtur, nunc autem latet.
d. 'Annales Eginhardi' ed. A. Du Chesne in Historiae Franc. Scriptorum Coaetan. tomo II. Parisiis a. 1636.
editionibus Nuenarii, Freheri, Reuberi usus, adiunctis in eodem tomo aliquibus emendationibus ex codice E 2a
sumptis.
e. 'Annales Eginhardi' annis 802-813 cumfine a. 801. et initio a. 814. omissis ed. M. Bouquet in Rerum
Gallicarum et Francicarum Scriptorum tomis V. et VI. Parisiis a. 1744. omnino secundum Chesnium, priorem
partem (741 -801) comparatam cum editionibus prioribus et quodam 'codice regio n. 8394', qui nunc latet,
alteram (814-829) cum 'Annalibus Bertinianis' (v. infra 2c) et codicibus C 1 et C 2a.
2. Annalium Regni Francorum:
a. 'Francorum Annalium Fragmentum' (Annales Regni usque ad a. 788. et Laureshamenses abinde usque ad a.
793.) edidit H. Canisius in Antiquae Lectionis tomo III.
Ingolstadii a. 1603. e codice Monacensi iam amisso (cf. supra A 1); hanc editionem J. Basnage in Thesauri
Monumentorum Eccles. et Histor. tomo II. iteravit.
b. 'Annales Rerum Francicarum' usque ad a. 813. ed. A Du Chesne in Hist. Franc. Script. Coaet. tomo II. Parisiis
a. 1636. 'ex vetusto exemplari MS. Ant. Loiselii' (B 4), unde etiam Loiseliani dicebantur, collatis editione Canisii
duobusque Petavianis B 1 et B 3.
c. 'Annales Bertinianos', i. e. Annales Regni
Francorum totos cum continuationibus usque ad a. 882. edidit A. Du Chesne in tomo III. e codice C 3.
d. 'Annales rerum Francicarum' usque ad a. 814. ed. M. Bouquet in Rer. Gall. et Franc. Scr. tomo V. secundum
Chesnium, collatis editione Canisii, codice C 1, editione Chesniana codicis C 2a, Annalibus Eginhardi
fragmentoque parvo finem anni 813. et initium anni 814. amplexo, quod P. Lambeck e codice D 1 in
Commentariorum de bibl. Caesarea Vindobonensi tomo II. a. 1669. publici iuris fecerat.
Primam autem editionem vere criticam G. H. Pertz in Monum. Germ. SS. I, p. 124-218 instituit eum in modum,
ut praeter codices eas tantum editiones respiceret, quae aliquibus codicibus nitebantur, quos nancisci non poterat.
Atque ad antiquiores annales - quibus ab illo codice Laureshamensi, cuius exemplo Monacensi Canisius usus
erat, nomen Laurissensibus Maioribus indidit - edendos haec instrumenta adhibuit:
1. editionem Canisii (A 1),
2. codicem B 1, quem ipse contulerat,
4

