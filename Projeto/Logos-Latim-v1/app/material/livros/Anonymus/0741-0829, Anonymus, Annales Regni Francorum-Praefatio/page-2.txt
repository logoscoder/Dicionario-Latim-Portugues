et veterum scriptorum, ut Caesaris, Livii, Taciti, aliorum, et aequalium atque inprimis Einhardi petitis ornavit ac
multa nova addidit, auctoribus quoque novis usus.
Fontes, quos adhibuit, fuerunt Chronicon illud, de quo supra mentio facta est, Vita Karoli ab Einhardo
conscripta, Annalium Fuldensium q. f. pars prima ('Annales Einhardi Seligenstadenses'), fortasse etiam Annales
Sithienses ('Annales Einhardi Blandinienses'). Multo plura autem ex eis adiecit, quae ipse meminerat, atque ex
his colligi potest, eum iam ab ultimo fere octavi saeculi decennio in aula regis versatum esse. Verum enimvero
sententia eorum, qui testimonio Translationis S. Sebastiani nixi Einhardum auctorem fuisse arbitrantur, falsa
iudicanda est, quia nihil nisi scribendi ratio, non animus in eum convenit. E formis quorundam nominum apparet
scriptorem gentis Saxonicae aut Frisonicae fuisse; quis fuerit, cognosci nequit.
Codicum mss. haec videntur esse stemmata:
Sunt autem hi codices:
A 1. editio princeps codicis loco habenda, auctore H. Canisio (in editione Pertziana n. 1), qui 'apographo in
Bavarica bibliotheca' usus est (Ax), 'quod transcriptum ex membranis pervetustis monasterii Laurissae prope
Wormatiam' , i. e. codice quodam antiquo Laurissensi sive Laureshamensi (A), 'testatur is ipse, qui transcripsit'.
Continet annales ab initio usque ad a. 788. cum continuatione brevi ex Annalibus Laureshamensibus (- 793)
petita.
A 2. codex Florentinus saec. XI. (in edit. Pertzii n. 14), qui annos 741-749 continet Libro Historiae Francorum
adiunctos. Quod fragmentum, ut suum locum habeat, arbitrio huic classi tribuendum statui, quamquam, num e
codice A derivatum sit, valde dubium est. Ad collationem, quam Pertz fecit, supplendam codice.
A 2 a. Vindobonensi 3126 (hist. prof. 477) saec. XV. (in ed. Pertz. n. 14b), quem post Pertzium V. Cl. HerzbergFr√§nkel me rogante benigne contulit, ita usus sum, ut lectionem huius notarem, ubi illius ignota erat.
Codices B 1 et 4 in anno 813. eisdem verbis multis suorum amissis recesserunt finiuntur; B 2. 3. 5 eiusdem
familiae esse, lectionum convenientia probatur. Quorum tres (B 1. 2. 3) tam propinqua cognatione coniunguntur,
ut eos e communi fonte (B x) fluxisse veri simile sit.
B 1. codex Vaticanus reginae Christinae 617 saec. IX., olim Petavianus (in ed. Pertz. n. 2), iam pridem a Pertzio,
denuo a V. Cl. J. Tschiedel Romae meum in usum collatus. Incipit a verbis placitum venerunt in a. 777. mutilus
et exit in a. 813. verbo recesserunt medio in folio 68.
B 2. Reginonis abbatis Prumiensis Chronicon (in ed. P. n. 7b), quod ab a. 741. usque ad a. 813. ex his annalibus
derivatum est.
B 3. codex Vaticanus reg. Christ. 213 saec. X., olim Petavianus (in ed. P. n. 3), qui post Fredegarii
continuationes et Annales Laureshamenses antiquiores 768-790 (Fragmentum Chesnii, quod dicitur), nostros ab
a. 791. usque ad a. 806. continet, a V. Cl. Holder-Egger in itinere Italico a. 1885. collatus.
B 4. codex Parisinus 5941 A (in ed. P. n. 7), olim Colbertinus, antea Loiselianus, saeculo XI. in monasterio
Brantosmensi, ut videtur, exaratus. Est 26 foliorum continetque annales ab initio usque ad idem, quo B 1 exit,
verbum non mutilus. Ipse eum Sundiae a. 1892. contuli.
B 5. Annales Tiliani, qui feruntur, primum a Chesnio in Historiae Francicae Script. tomo II. (p. 11-21) 'ex
antiquo codice MS. Iohannis Tilii', qui periisse videtur, editi, deinde a Pertzio in Mon. Germ. SS. tomo I. (p. 219
sqq.) iterati. Continent annales regios ab initio usque ad a. 807. in angustum coactos desinuntque verbis diversis
tincta coloribus. Fuerunt mutili. Codicis amissi loco editio princeps a me iterum collata est.
Libri mss. classis C, ut alia omittamus, eis potissimum indiciis cognoscuntur, quod ea, quae ad a. 773. et 776. in
margine codicis autographi videntur adiecta fuisse, aliis locis atque ceteri codices exhibent et ad a. 828. unum
enuntiatum habent, quod ceteris deest. Huius classis duae sunt familiae: altera pendet e codice aliquo, in quo
annalibus Liber Historiae Francorum cum parte continuationis Fredegarii (c. 107-110, in editione Kruschiana 1024) praemittebatur (Cx), altera ex annalibus ab ignoto quodam auctore usque ad a. 837, a Prudentio episcopo
Trecassino usque ad a. 861., ab Hincmaro archiepiscopo Remensi usque ad a. 882., continuatis (Cy). Ipse igitur
codex C is videtur fuisse, cui prima harum continuationum (830-837) adiuncta est; codicem autem Cx, antea
quam ea continuatio incoharetur, i. e. ipso fere a. 830. scriptum esse necesse est. Huius duo sunt exempla:
C 1. codex Parisinus 10911 (suppl. lat. 125) saec. IX. (in ed. Pertz. n. 8), olim Leodiensis et, ut ipsi inscriptum
est, 'ex Bibl. Ill. Baronis de Crassier A. 1755. Leodii divenditus'. Ipse eum Sundiam et inde Berolinum
transmissum contuli. Continet Librum Historiae Francorum adiunctis Fredegarii continuati capp. CVII-CX et
annales eadem manu exaratos. Ex hoc descriptus videtur esse
C 1 a. codex Gissensis n. 254a saec. XVIII.
2

