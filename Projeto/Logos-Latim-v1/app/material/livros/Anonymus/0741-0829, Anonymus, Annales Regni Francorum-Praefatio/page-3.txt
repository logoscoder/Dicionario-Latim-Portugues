C 2. codex Petropolitanus L. F. Otd. IV. n. 4 saec. X. in monasterio S. Medardi Suessionico scriptus et a Petro
Dubrowsky ante hos fere centum annos in Russiam ablatus. Continet post Librum Historiae Francorum ex
Fredegario
continuato auctum et Annales Regni Francorum etiam Annales Bawaricos Breves (SS. XX, 8), Vitam Karoli,
Vitam Hludowici Genealogiam Regum Francorum (SS. XIII, 246 sq. n. IV). Annales a me in bibliotheca
Berolinensi collati sunt.
Aut ex hoc aut simili codice fluxerunt C 2 a. 'Vita Karoli Magni incerti auctoris' a Chesnio 'ex veteri Codice MS.
Bibliothecae Thuanae', i. e. codice Parisino 5943 B saec. XI., edita (in ed. P. n. 10) et C 2 b. Ademari Historiae,
quarum libro alteri a Pithoeo separatim edito Chesnius nomen 'Vitae Karoli Magni per monachum
Engolismensem scriptae' indidit (in ed. P. n. 11).
C 2 b. Ademari Historiae, quarum libro alteri a Pithoeo separatim edito Chesnius nomen 'Vitae Karoli Magni per
monachum Engolismensem scriptae' indidit (in ed. P. n. 11).
E 2. codex Parisinus n. 5942 saeculi X. (in ed. P. n. 2), olim Beccensis, item Sundiae a me collatus, mutilus
incipit ab a. 743. Huius tria sunt exempla:
E 2 a. codex Parisinus n. 5943 chartaceus saec. XVI. (in ed. P. n. 13) iussu Georgii cardinalis de Armaniaco (Ж
1585) scriptus;
E 2 b. codex Vaticanus n. 3849, item chartaceus saec. XVI.;
E 2 c. codex Vindobonensis 11817 (catal. theol. n. 269), a. 1540. a Ioh. Fabro episcopo Vindobonensi scriptus.
Codices E 3-7 e communi fonte Ex2 duplici ductu derivati sunt, duobus libris, qui perierunt, (Ey et Ez)
interpositis. Alterius (Ey, Laureshamensis, ut videtur), in quo Vitae Ludowici a Thegano conscriptae capita 1-7
Vitam Karoli antecedebant, capita 8-58 annales sequebantur et inter annos 751. et 753. nota monasterium
Laureshamense spectans inserta erat, exempla sunt tria (E 3. 4. 5), quorum duo (E 3. 4) intercedente quodam
codice amisso (Ey1, fortasse Treverensi) etiam propiora inter se videntur esse:
E3. codex Treverensis n. 1286, 43, a. 1084. Prumiae scriptus (in ed. P. n. 3) a me Halae collatus. Continet
Reginonis Chronicon, Thegani cc. 1-7, Vitam Karoli, annales, Thegani cc. 8-58.
E 4. codex Britannici Musei n. 21109 saeculi XII., olim Steinfeldensis e dioecesi Coloniensi, nondum collatus.
Continet Vitam Dagoberti, Vitam Karoli, Thegani cc. 1-7, annales usque ad a. 827., Vitam Hludowici
anonymam, Theganum usque ad c. 22 mutilum, Widukindum, alia minora.
E 5. codex Parisinus 15425 (Sorbonnianus n. 907) saeculi XI. ignota origine (fortasse Lotharingica), Berolini a
me leviter inspectus, non collatus. Continet Iustinum, Senecae dissertationem De beneficiis, Thegani cc. 1-7,
Vitam Karoli, annales, Thegani cc. 8-58, Epistulam Alexandri Magni ad Aristotelem in fine mutilam.
Ex altero codice amisso (Ez), qui Vitam Karoli et annales cum Notkeri (Monachi Sangallensis) Gestis Karoli
quasi in unum opus, quod Gesta Karoli inscribebatur, coniuncta praebebat, hi codices fluxerunt:
E 6. codex Hannoveranus n. XIII, 858 saec. XI. (in ed. Pertz. n. 4), ignota origine, a me Sundiae collatus. Incipit
mutilus a verbis Vitae Karoli (c. 9) ut loci et angustiarum situs; Vitam annales subsequuntur, qui cum illa
primum librum efficiunt; Notkeri duo libri secundus et tertius numerantur; codex desinit verbis orationibus
scilicet (c. 20) mutilus.
E 7. codex Monacensis n. 17736 saec. XII. (in ed. P. n. 8), olim bibliothecae SS. Andreae et Magni in oppido
Stadt-am-Hof, Sundiae a me collatus. Hic Vita Karoli per se primum librum, annales secundum, Notkeri Gesta
tertium quartumque librum efficiunt. Sequuntur tres epistulae ad litem imperatorum et pontificum pertinentes
eadem prima manu scriptae, post eas alia manu Tractatus de investitura episcoporum (Libelli de lite II, 495-504).
Aut ex hoc aut ex aliquo, qui periit, huius simillimo ceteri codices derivati sunt, in quibus Vita Karoli, annales,
(Notkeri) Gesta in quattuor libros dividuntur:
E 7a. codex Vindobonensis n. 532 (hist. eccles. n. 110) saec. XII. (in ed. P. n. 5), in quo annales ipsi tamen saec.
XV. demum suppleti sunt. Continet etiam Tractatum de inv. episc. (cf. Libell. de lite II, 496).
E 7b. codex Vindobonensis n. 610 (hist. prof. 990) saec. XIII. (in ed. P. n. 6), olim monasterii Kremsmünster.
E 7c. codex Mutinensis bibliothecae Estensis n. V, D 12 saec. XV. (in ed. P. n. 11).
E 7d. codex Casselanus historicus n. 5 saeculi XV. exeuntis (in ed. P. n. 12); Gestorum Karoli Magni libri IV a.
1498. scripti sunt.
3

