30

35

40

45

50

5

10

15

cum illo. Qua visione considerata revocatus est ab incepto. Cum autem hic vir Dei semper in omni virtutum
honestate purus omnimodo esset, horrebat callidos et simulatores et detegebat et abiciebat eos. Quadam
namque die venit ad eum quidam presbyter nomine Sorus et cepit se commendando eius orationibus
pretendere formam humilitatis et appellare se furem, periurum, sacrilegum. Venerabilis autem senex
intelligens eum ficte loqui
et volens detegendo coram eo ponere fallaciam eius respondit ei: ‘Vere audivi ego habitasse te in quadam
ecclesia et furatus es inde coopertorium’. Tunc ille pre nimia ira siluit et demum prorumpens in vocem dixit:
‘Ergo furem me appellas? Nunquam te amplius credam servum Dei neque bonum hominem esse’. Et abbas
inquit: ‘Certe tu appellasti te modo furem. Ergo quare irasceris, cum alius testatur te veraciter loqui?
Patet te ficte locutum et non humiliter’. Et sic iratus recessit. Item alio tempore congregati sunt in
Septimensi monasterio abbates et plures de fratribus monasteriorum Vallisymbrose. Quibus in unum
collectis domnus Rodulfus abbas ita omnes allocutus est: ‘Solebant antiqui patres quando conveniebant in
unum tractare de divinis rebus, de celestibus gaudiis et, quod non poterant adhuc in re, nitebantur spe,
desiderio et frequenti
meditatione ac collocutione tenere. Et nos ergo quamvis impares et multum illis inferiores, tamen pro
modulo nostro idem facere conemur. Cuicunque nostrum Deus inspirando dederit, vel de patre nostro domno
Iohanne vel de antiquis patribus et scripturis proferat verbum ad edificationem omnium’. Tunc aliis et aliis
ad edificationem diversa promentibus, domnus Rodulfus hoc de domno Iohanne protulit verbum: ‘Evenit
aliquando, ut agentem
quippiam operis in quoquina quidam frater de foris vocaret me. Cumque de intus ego p. 1110 responderem,
contigit inde habere transitum domnum Iohannem. Qui audiens me in coquina loquentem dixit ad me:
“Certe frater neque in coquina dignus es, nedum digniori loco manere”. Ego haec audiens cepi tristis
cogitare, dicens: “Si coquina sum indignus, ubi manere sum dignus?”’ Haec dicente domno Rodulfo
respondit venerabilis senex Teuzo
Vallisymbrose monachus: ‘Hoc verbum patris nostri Iohannis non cum tristitia, sed cum letitia et pro
pretioso elactuario debuisti suscipere. Nam una sententia et inordinate loquentem redarguit et ad humilitatis
et patientiae te munimenta vocavit’ 11. Haec pauca de reverentissimo domino et patre nostro domno
Iohanne dixisse sufficiat. Quae placuit describere, non quia fretus ingenio, sed ne tibi, venerande pater,
essem inobediens et ne omnino mutus apparerem a laudibus eius, qui me benignissimo affectu enutrivit et
multum dilexit. Post multos itaque in Dei servitio labores multaque pro sanctae ecclesiae libertate
certamina beatissimus Iohannes requievit in pace, hominibus flentibus, angelis gaudentibus et sanctis
omnibus de ipsius societate congratulantibus in Christo, qui vivit et regnat
Deus per immortalia secula seculorum. Amen.

