20

25

30

35

40

45

50

5

10

15

20

25

animum eius. Preterea domnus Ugo Cluniacensis abbas direxit venerabili Iohanni quendam sui iuris
monachum, venerabiliter
rogans eum commendaticiis litteris, ut sub sua illum dignaretur suscipere cura. Siquidem monachus isdem
audita fama eius desiderabat habitare cum eo. Sed cum lectis licteris temptans humilitatem cordis eius
iussisset eum in cella manere hospitum, rennuit ille, honoratiori potius volens loco manere. Qua protervia
mentis eius perspecta remisit eum ad Cluniacensem abbatem, rescribens ei se defectum etate simul et
infirmitate non
posse vacare custodiae fratrum sic diligenter, ut expediret, simul in eisdem litteris insinuans, quomodo
deprehendisset eum inobedientem et contumacem. 8. Cum autem sicut aureum vas diversis insignitum
gemmis, ita vir Dei Iohannes omnibus esset ornatus virtutibus, tamen specialiter tribus adherens virtutibus,
in omnibus eas exprimebat frequenti ammonitione discipulis, caritatem videlicet, humilitatem et
obedientiam.
Quibus rite mentis fundamento locatis reliqua virtutum ac bonorum operum firmiter superedificari edificia
posse dicebat. Quod hoc potest probari exemplo. Quidam namque vir timens Deum, relinquens mundi
vanitates venit ad eum multis precibus rogans, ut sancti Benedicti habitum sibi tribueret, promittens in
omnibus regulae se preceptis obtemperaturum. Sed homo Dei volens pro certo experiri, utrum vere humilis
et obediens foret, diu hoc facere
distulit. Cum vero, sicut supradictum est, nimia esset infirmitate defectus, quadam die hora comedendi
apposita est ei avis ad refectionem. Vir autem ille, qui postulabat monachatum, stabat ante mensam serviens
ei. Tunc abbas aliquam partem sumens avis porrexit ei, precipiens ut comederet. At ille accipiens statim sine
ulla excusatione comedit. Quod domnus abbas aspiciens et videns illum pure obedientem dixit ei: ‘Non
opus est tibi, ut ulterius petas monachatum; modo es monachus, modo securus esto, quia sine dilatione
dabitur tibi, quod postulas’. Ille vero vir gratulabundus cepit dicens: ‘Si rursum dederis, idem faciam’. Et
post paucos dies tradidit ei habitum sancti Benedicti. 9. Caritate vero tanta pollebat, ut plerumque nichil sibi
relinqueret, quatinus indigentibus subveniret. Dicebat enim: “Quousque tu retinueris ea, quae habes, Deus
non
dat tibi aliud. Sed expende pro amore Dei ea, quae habes, indigentibus, et Deus tibi dabit alia, quibus utaris
et subvenias aliis”. Quod opere comprobabat. Nam quodam tempore cum allata sibi fuissent C solidi missi a
quodam nobili viro, ut eos inter sua divideret monasteria, secundum quod sibi placeret, nichil inde separans
omnes dedit Septimensi monasterio, quod aliqua videbatur indigentia coartari pro eo, quod plerique
clerici fugientes persecutionem symoniacorum illic habebant confugium. p. 1109 10. Gloriam corporalis
cultus totam converterat interius, videlicet in anima, sicut psalmista de sancta ecclesia vel de unaquaque
fideli anima loquitur, dicens: ‘Omnis gloria eius filiae regis ab intus, in fimbriis aureis’. Exterius vero
humilitatem interiorem etiam exteriori preferebat habitu. Quod hoc uno pateat exemplo. Quidam frater cum
de ovina pelle capitis
velamentum sibi composuisset, circumposuit ipsi extrinsecus causa ornatus circulum de alba pelle. Quod
cum vidisset venerabilis Iohannes, cepit statim clamare dicens: ‘Propter Deum, tolle, tolle inde paraturam’.
Et sic iubendo et quasi rogando non quievit, donec dissutus auferretur inde circulus albi. Qui ergo tantillum
sic sprevit ornatum, quid de maiori faceret? Habebat etiam maximam curam subveniendi omnibus, quibus
valebat, pauperibus,
sed tamen unum sub sua precipue habebat cura nomine Vernalem, cui velut suo propter Deum obtemperabat
domino. Ipse vero Vernalis, fere ubicumque audiebat eum esse, pergebat ad eum et, quicquid ab eo
postulabat, propter Deum et amorem sanctae Mariae rogabat sibi semper fieri. Quadam namque die rogavit
eum, immo iussit, ut propter amorem Dei et sanctae Mariae manu sua prepararet sibi olera cum carnibus ad
prandendum.
Et statim venerabilis senex baculo inbecillia membra sustentans assumpto puero, ut potuit, cuncta, quae
rogaverat, rite peregit. Erat ei minister in Septimensi monasterio quidam clericus nomine Teuzo, idoneus
quidem quantum ad suum servitium, alias autem aliquantulum vitiosus. Cuius, ut vitiorum detergeret
rubiginem et assuesceret eum ad humilitatem et patientiam, quandoque inpossibilia precipiebat ei. Denique
iussit ei aliquando,
ut de castaneis, quae apud Pistorium veneunt, sibi daret. Qui respondit: “Ego domne, hinc eas habere non
possum, sed, si placet vobis, vel ego ibo Pistorium vel mittam pro eis’. Et ille: ‘Nec volo, ut vadas, nec volo,
ut mittas, sed tantum da michi’. Cumque in hac sententia diu perseveraret, suspicatus est clericus, quod pro
aliqua re iratus esset contra se. Ideo cepit cum lacrimis prosterni ante pedes eius et diutissime veniam
petere. Cum ergo aliquandiu hoc igne purgasset scoriam vitiorum eius, tandem precepit ei, ut quiesceret.
Postea eo mortuo bis in eodem monasterio pro eius anima tricesimum iussit studiose fieri. Alio tempore
invitavit quendam episcopum ad consecrandam quandam ecclesiam, qui videbatur sapiens et religiosus. Sed
quia homo videt in facie, Deus autem videt in corde, revelatum est sibi non debere communicare

