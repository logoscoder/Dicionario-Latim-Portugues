5

10

15

20

25

30

35

40

5

10

15

homines sunt et ea, quae dicunt, simpliciter et bona intentione locuntur’. Inter omnes autem Rainaldus
episcopus Cumanus vehementius restitit nostris. Nam sicut
ipsum domnum Rodulfum abbatem referentem audivi, post multam verborum contentionem proposuit idem
episcopus hanc questionem domno Rodulfo dicens: ‘Ecce dicamus, quod sint hic duo presbyteri, unus bonus
et castus, alter vero preterita cum sorore sua iacuit nocte. Qui hodie ambo celebrant missam. Dic ergo, cuius
horum sacrificantium corpus Domini videtur tibi esse melius?’ Respondit domnus Rodulfus: ‘Neutrum dico
esse melius
vel deterius, sed dico illud, quod tanti conscius reatus optulit, non esse corpus Domini’. At ille indignatus
respondit: ‘Nunquam tecum amplius loqui volo’. Et abbas illi: ‘Nec ego tecum’. Cum itaque pene omnes
furerent contra monachos et dignos morte iudicarent eos, qui temerarie contra prelatos ecclesiae armari
auderent, ceperunt nostri utpote agni inter lupos vexari et turbari nimis et clamare ad Dominum. Interea
surrexit in concilio
quidam vir egregius et excellentissimus alter Gamaliel, scilicet Ildebrandus monachus et archidiaconus
ecclesiae Romanae, qui non pedetemptim ratiocinando, sed aperte atque fortissime defendit monachos
contra omnium opinionem. Et quia placuit sibi, ut fieret defensor Christi, factus est postea vicarius Christi,
hoc est papa urbis Romae. Nam quia Christus est veritas, cum defendendo testatur veritatem, testis extitit
Christi.
6. Hac tempestate apparuit quoddam portentum in alpe, ut reor, Muscitana, videlicet vitulus cum duobus
capitibus et, sicut a domno Rodulfo abbate audivi, aliquandiu vixit et crevit. Cum vero quadam die staret in
medio armenti, veniens lupus rapuit eum et asportavit. Hinc animadversum est a sapientibus divisum fore
sacerdotium. Quod ita factum est. Nam exinde simul duos presules in Roma, duos vel tres per civitates
episcopos vidimus. Quidam
etiam senex de villa sancti Martini ad Palmas retulit me audiente clericis, qui propter persecutionem
symoniacorum proiecti de sedibus suis permanebant in eadem ecclesia, se vidisse in visu, quod sol
vehementissimo cursu persequebatur lunam. Illa vero fugiens iactabat se in profundissimam aquam et sol ibi
etiam insecutus est eam. Quae visio videtur significasse persecutionis estum, quo rex cum reliquis
infidelibus vehementer persequitur
ecclesiam. Ipsa vero confugiens ad auxilia populorum aliquo post Deum eorum defenditur adiutorio. Vel
potius ad sanctarum fluenta scripturarum confugiens Spiritus sancti donis confirmatur et adiuvatur. Igitur
quia longum est narrare, quam constantissime servi Dei contra symoniacorum vesaniam pugnaverint et quot
depredationes et combustiones et sanguinis etiam effusionem equanimiter pertulerint, qualiter etiam per
ignis
examen hereticorum audacia confusa, catholicorum vero pars adepta fuerit palmam, haec obmittenda putavi.
Nam haec omnia in alio sunt opere diligenter demonstrata et per diversas divulgata provincias. De miraculis
etiam sancti patris nostri Iohannis non hic referendum fore decrevi, quia de his in alio eleganti opere
scriptum habetur, simul quia non est michi nunc intentio proprias eius narrare virtutes, sed locis
communibus laudare
defunctum. 7. Nunc vero de sanctis eius moribus imitanda dicamus. Erat igitur reverentissimus Iohannes
vultu placido, veneranda canitie, corpore procerus, animo magnus, virtutibus dives, secularibus rebus
pauper, mente humilis, affectione integer, gratia Dei plenus. p. 1108 Fuit etiam mirae patientiae. Nam cum
tanta continue affligeretur infirmitate, ut per crebra intervalla temporum funditus intercidi sibi vita
videretur, nisi frequenter alimentis reficeretur, tanta inerat sibi letitia, ut nil mali pati videretur. Hinc factum
est, ut sicut dicitur de beato Petro, quod ideo in terra et mare aliquantulum permissus est titubare, quatinus
futurus
pastor ecclesiae sciret melius utpote conscius propriae infirmitatis compatiendo misereri fragilioribus
fratribus, ita venerabilis Iohannes propriae infirmitatis conscius circa infirmos fratres actum est, ut esset
valde misericors. Nam cum quodam tempore maneret in Muscitano monasterio sancti Petri et vidisset ibi
quosdam satis debiles fratres, precepit de quibusdam medicinalibus herbis cum melle fieri potionem et iussit
dari ad bibendum,
quibus opus esse videbat. Quod videns domnus Rodulfus ipsius monasterii abbas, graviter ferens cepit
redarguere, dicens non debere fieri. Hoc audiens domnus Iohannes velud indignatus cepit conquerendo
dicere: ‘Sancte Petre, tua volo ire licentia. Nunquam me amplius in hac domo videbitis. Salvator noster
Christus propter misericordiam descendit de celis ad terras, et domnus Rodingus — ita enim aliquando eum
solebat ex amore benivolentiae
quasi ludendo nominare — ipse me reprehendit, quod ausus fui miserendo fratribus imitari benignitatem
Dei’. Et haec dicens statim discessit. Domnus autem Rodulfus penitentia ductus secutus est eum et
secundum regulam sancti Benedicti tam diu se ante pedes eius prosternendo satisfecit, quousque placaret

