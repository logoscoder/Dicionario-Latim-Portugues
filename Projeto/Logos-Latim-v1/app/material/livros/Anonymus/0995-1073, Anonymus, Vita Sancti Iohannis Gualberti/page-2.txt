40

45

5

10

15

20

25

30

35

40

45

ecclesiam, confugitque Septimensis abbas ad arcem Romani pontificis et sub tutela beati Petri receptus hoc
est consecutus, ut Septimensis ecclesia neque Florentinae neque ulli ecclesiae ulterius subiaceret nisi
Romanae. Promeruit etiam, ut in sollemnitatibus missarum Septimensis monasterii abbas cum pastorali
virga sandaliis et mitra utatur et guantis. 3 Sed ut ad id redeam, unde digressus sum, erat quaedam solitudo,
quae vocatur
Vallisymbrosa, in qua supradicti domni Guarini abbatis duo erant monaci Paulus et Guntelmus heremiticam
ducentes vitam. In eadem itaque domnus Iohannes heremo cum permissione abbatissae sancti Ylari, cuius
erat possessio, parvo constructo habitaculo cepit in psalmis et hymnis celibem ducere vitam. Et sicut a
discipulis domni Guarini audivi, per aliquantum tempus ipsius Guarini consilio et auxilio sustentatus est. p.
1106 Ibi ergo sanctus delitescens Iohannes, hominibus incognitus, Deo cognitus, a mundo separatus, angelis
coniunctus, manebat quidem in terris, eius autem conversatio erat in celis. Manens autem in eadem
solitudine in tantum se ieiuniis, vigiliis et orationibus afflixit, ut infirmato stomacho et toto debilitatus
corpore in sincopin incideret. Quam infirmitatem
usque ad diem mortis perpessus, quicquid rubiginis humanae fragilitatis inhesit, totum, sicut credimus,
huiusmodi passionis cruciatus ademit. Sed quia non potest abscondi civitas supra virtutum montem
constituta, ceperunt multi religiosi viri ad eum concurrere, quatenus eius magisterio instructi, conversatione
conformati domno Iesu Christo utpote vero possent rite subdi magistro. Cum quibus non tantum secundum
cenobialem monasteriorum
consuetudinem, quantum iuxta sanctorum patrum, scilicet apostolorum sanctique Basilii maximeque sancti
Benedicti, tam vestimentorum vilitate quam mentis humilitate morumque honestate constituit vivere
normam. Ceperunt multi nobiles viri filios suos divino cultui mancipandos et res suas ad monasteria
edificanda vel restauranda et regulariter ordinanda certatim tradere. In quibus videmus usque hodie divinam
crescere
gratiam et per diversas ab his regiones usque ad insulas maris monasticam religionem propagari et infinita
Christo lucra et diabolo fieri damna. 4. Per idem tempus invitatus est reverentissimus Iohannes a Guilihelmo
comite, qui et Bulgarellus vocabatur, et a monachis Septimensis monasterii, quatenus id sub regimine
susciperet suo. Nam dissidentibus inter se monachis, abbati etiam suo, domno scilicet Ugoni, crimen
obicientibus,
recesserat abbas ab eis, et ita sine rectore locus remanserat. Cui petitioni dubitando humanosque timendo
casus noluit cito consentire. Sed cum hoc tempore certamen monachorum ceterorumque catholicorum
cepisset contra symoniacos exurgere, cuius pugnae venerabilis Iohannes princeps videbatur existere, videns
predictum locum satis ad hanc rem utilem fore, cepit flectere animum ad consentiendum postulationi eorum.
Suscepit
ergo monasterium gaudente comite cunctisque monachis desideranter optantibus eius regimini subdi
votumque suum per breve subscribendo firmantibus, exceptis pueris, qui adhuc in scolis erant. 5. Exinde
cepit patefieri et multis contentionibus discuti error symoniacorum primum a Florentino incipiendo
episcopo. Cuius rei talis primum fuit occasio. Contigit, ut
quidam nobilis vir nomine Teuzo Mediabarba, pater videlicet Florentini episcopi, veniret de Papia
Florentiam causa visitandi filium. Cui Florentini insidiantes tentando ceperunt dicere: ‘Domne Teuzo,
multum pretii pro filii tui dignitate regi contulisti’? Quibus ille utpote simplicissimus homo cepit
iureiurando dicere: ‘Per corpus sancti Syri, nec unum molendinum potest homo in domo domni mei regis
habere sine magno pretio, nedum
talem consequi episcopatum’. At illi haec audientes alacres et avidi rem scifari rursus expostulant dicentes:
‘Dic ergo, si placet tuae nobilitati, quantum summae potuit haec res constare tibi’ ? At ille: ‘Per sanctum
Syrum, sic tria milia libras potestis bene scire me propter hunc episcopatum acquirendum dedisse, sicut
unum valetis credere nummum’ . His auditis certi redditi tali testimonio ceperunt haec ubique pandere verba.
Cepit etiam
haec res ante domnum Iohannem abbatem et per omnia eius monasteria et per omnes Florentini episcopatus
ecclesias frequenter et diligenter ventilari. Unde factum est, ut dirigeret abbates et monachos suos cum
Florentinis clericis Romam ad proclamandum super Florentinum episcopum coram domno Alexandro papa
in Romana synodo . Quibus videlicet monachis in hoc itinere ac negotio preerat vice domni Iohannis
Rodulfus vir sapiens et religiosus
abbas Muscitanus. Postquam ergo ventum est ad concilium et accusatione rite peracta res agitari cepisset,
ceperunt multi sibi timentes valde sevire contra monachos. Tunc Petrus Damianus episcopus Hostiensis, ut
michi videtur compulsus et rogatus ab emulis adversae partis, obstitit nostrae parti, secundum quod audivi.
Et surgens locutus est ante domnum papam dicens: ‘Domne pater, isti sunt locustae, quae depascuntur
viriditatem p. 1107 sanctae ecclesiae; veniat auster et perferat eas in mare rubrum’. Domnus vero papa,
contemperando se utrisque, benigne respondit dicens: ‘Isti homines non omnino sunt refellendi, quia boni

