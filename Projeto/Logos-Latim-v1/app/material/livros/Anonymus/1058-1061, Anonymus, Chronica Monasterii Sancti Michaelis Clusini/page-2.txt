oppositum sese conduxerat, ut Domino, cui inter turbas positus, quarum fuerat offensus obsequiis, sitiebat
inseparabiliter adhaerere, nullo deinceps humano consortio retrahente facilius uniretur. Qui locus tunc adeo remotus
erat, ut heremi secreta haud desideraret. Ubi multo tempore ille famulus Dei delitescens tanta intentione divinae
theoriae hominum devitabat aspectus, ut angelorum cotidiano consortio delectari ac perfrui non immerito crederetur.
V. Huic per visionem sanctus Domini archangelus Michael apparens sic eum famliariter alloquitur: “Quid
agis, Iohannes ? Cur contemplationis studium non sedulo adiuvas opere manuum ? Nescis theoreticae propositum
practicae egere subsidio ?” Ad quem lohannes: “Quis”, inquit, “tu es, mi domine ?” “Ego sum”, ait, “Michael
archangelus, qui in conspectu Domini semper assisto. Propera et ad opus accingere et vel lignario sumptu basilicam
mihi construe.” Cumque sanctus anachoreta se huius artis ignarum nec ab ineunte aetate hoc opificio exercitatum
simpliciter fateretur, adiecit: “Noli trepidare, quoniam ego tuus ero adiutor, meaque praesentia corpore quamvis viribus
exausto invalidus robustior semper assurges.” Mane ergo facto coepit vir sanctus post matutinos ymnos angelicae
admonitionis hortamenta animo revolvere et de Dei certus adminiculo proximam silvam totis viribus occupat diemque
illum alacriter in opere consumit.
Vl. Sequenti vero die, membris nocturna quiete ad laborem innovatis, veniens ad locum, ubi pridie operatus
fuerat, sed nil eorum repperiens, quae paraverat, haesit et, quae necessitas in tam denso nemore nocturnum furem
compulisset, vehementer admiratus laborem tamen resumit. Dumque omnin humano destitutus solatio piis dat operam
studiis, ecce videt columbas innumeras facto grege advolare ipsasque ligni dolaturas certatim rostris insumere et ad
montem Pyrchirianam saepe deferre; sed nesciens quid hoc miraculum portenderet, minime cessat a coepto opere.
Viderat quoque iam dudum noctu vigiliis inserviens a praefato monte globum igneum frequenter usque ad coelum
longo tractu porrigi.
VII. Iam vero tertia die ad opus suum sicut prius exiens, cum nichil caesorum lignorum, quae paraverat,
invenisset, diriguit et quasi desperatus residens haec secum “Quid est”, ait, “domine Deus meus ? Quis tam malignus
homo labori meo tantopere insidiatur, ut, quod ego mihi per diem facio, ipse nocturna fraude surripiat ? Quid esr
archangele Christi, cur me servum tuum sic pateris deludi ? Ubi est consilii tui pollicitatio ? Non apparent certe nunc
tua promissa. Nunc fefellit me tua species imperiosa ? An forte quod iussisti alio pacto vis compleri ? Respice, quaeso,
beate, famulum tuum et, quid ipse mavis edoce !” Et haec dicens interdum ab incepto quiescere deliberavit. Nox astra
detexerat vixque sompnus viri Dei ocellis irrepserat, et iam adest archangelus quiescenti et ait: “Cur segnis es ? Et
quare iussa non imples ? Quamobrem opus tuum imperfectum sic interposuisti ? Surge diluculo et montis illius
cacumen, unde globum igneum ad coelum tendere crebro notasti, quo etiam columbas lignorum minutias ferendo
convolare non ignoras, conscende intrepidus et, cum omnia, quae tibi furto ablata verebaris, ibi collata inveneris, opus,
quod imperaveram, in eodem loco perficere ne cuncteris ! Locum namque illum michi in sedem elegi multum equidem
profuturum, hic habitabo, quoniam elegi eam.
VIII. Expergefactus itaque vir Dei et certificatus angelico affamine oppositi montis celsam rupem, quamvise
diverso fatigatus anfractu, subiit, et cum aliquantisper solotenus prostratus obortis orasset lacrimis, respiciens vidit
totam lignorum materiam, quam perisse putaverat, et satis super se gavisus grates Deo suaeque sedis ministro immensa
persolvit; sicque novus ille incola animatus cum gaudio ligna concinat, ecclesiam in brevi consumat.
IX. Altare quoque de eadem rupe nativa in honore angelorum principis Michaelis miro opere, sed humanae
artis industria non satis polito incidit. Tandem ill eminenti scopulo quibus potuit impensis perfecto aedificio
Taurinensem episcopum Amizonem nomine adiit et, qualiter per visionem angelicam in saepe dicto loco ecclesiam
aedificaverit, ordine pandit illiusque consecrationem humili prece deposcit. At ille sanctus pontifex audiens beatum
Michaelem in loco, qui suae erat diocesis, voluisse revelari suis temporibus, in laudes prorupit creatoris et plenus
lacrimis, quas profundebat suavis amor archangeli, contra montem illico genua flexit et expansis manibus et intentis in
caelum oculis sic fatur: “Grates agimus gratiae tuae, summe pater, rex saeculorum, qui nullum tempus absque bonitatis
tuae testimonio nobis transire permittis”. Ecce enim indignos nos famulos tuos populumque tuum per summum
maiestatis tuae ministrum visitare non dedignaris, quem nostris bonis votis rebusque tutandis non dubitamus fore
patronum”.
X. Dixerat et famulum Domini Iohannem advocat, de nomine, patria simul et religione sciscitatur, quibus ortus
maioribus, quave occasione et quo tempore advenerit, quaerit et audit. Unde etiam quamplurimum in Domino gavisus
ad illius postulata libenter assensum praebuit diemque dedicationis illi praestituit omnique clero et populo, ut illuc
sollempniter conveniant, indicit. Confluit hominum multitudo innumerabilis ex diversis urbibus, opidis et villis tantae
rei fama admonita, sicut mos est, ac studio novitatis; et ante diem consecrationis totam fere occupavit planiciem ab ipsa
Taurinensi civitate vacantem amplis territorii spatiis, ubi eatenus rarus incola morabatur, donec pro angelica revelatione
coepit honori et amori haberi ipsa regio, quae antea inculta et vilis habebatur”.
XI. Venerabilis quoque praesul Amizo ad locum appropinquans in castro hospitatur Avilliano. Ecce autem
circa noctis medium, dictu mirabile, immensus ignis instar magnae columpnae videtur e caelo supra montem
descendere suisque flammis coruscis aere sereno totum circumlambere. Cuius novitate miraculi populi stratis exciti
supplices ad caelum manus tendere, pectora pugnis tunderem. Vociferantur cuncti Pyrchirianam penitus exuri. Tollitur
clamor ad sydera. Episcopus ipse tanto rumore attonitus surrexit partemque rutilae lucis iam iamque residentis

