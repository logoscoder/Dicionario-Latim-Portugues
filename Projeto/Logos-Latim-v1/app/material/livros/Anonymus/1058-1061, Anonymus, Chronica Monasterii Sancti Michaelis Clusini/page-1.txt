1058-1061- Anonymus - Chronica Monasterii Sancti Michaelis Clusini

INCIPIT PROLOGUS IN LEGENDA CONSECRATIONIS
BASILICAE BEATI MICHAELIS ARCHANGELI DE CLUSA.
I. Ad laudem et honorem regis aeterni mirificam beati Michaelis archangeli revelationem in monte Pirchiriana
habitam, prout scriptis et virorum fidelium veridica attestatione edoceri potui, scripto commendare decrevi, in praefato
videlicet monte qualiter virtus eius et magnificentia mortalibus primum illuxerit, quove ordine ipsius movente et
disponente providentia constructa prius ibidem basilica processu temporis magnifica coenobii susceperit incrementa. Et
quoniam ad hoc opus nullo ingenii fultus praesidio acquisita lepori urbanitate verborumque faleris utendum minirme
censeo, tuum michi, o alme Spiritus, adventum humiliter efflagito, ut, qui es veritatis magister, veram huius relationis
indaginem insinues cordi meo tuaque de omnibus huius rei gestis me doceat unctio pulso penitus a mentis aditu fuco ac
fastu rethorico, qui merito contempnitur ac reprobatur sapientium exagio. Tu quoque magnalia tua cupienti depromere
non dedigneris factor et adiutor michi tuo servo humillimo adesse, Michael archangele, mi princeps gloriose, cui
proprium et quasi singulare est superbis, actu nudis, more tui Domini resistere, sicut tuo inclito proditur nomine,
impetra michi, quaeso, tuis egregiis meritis spiritum intellectus ab illo, cui ab aevo cum tuis beatis astas concivibus,
fontem aeternae sapientiae, qui hunc locum tibi in sedem providisti pia ac clementi dignatione. Quod etiam
demonstrasti eximia et multiplici miraculorum exibitione. Item prologus super eodem.
II. Multis sacrae scripturae didicimus documentis, beatum Michaelem non solum possidere nutu deitatis
primatum in caelis inter choros militiae caelestis, verum etiam principatum quendam gerere in terris et curam humanae
salutis. Cum enim in apocalipsin Iohannis dicatur expressius atque nominatim proeliari cum suis angelis antiqui
draconis proelium, liquet profecto illis esse praelatum, quibus aduitentibus et subditis noscitur cothidie de hoste antiquo
reportare trophaeum. Quod autem in nostra principetur republica fideliumque salvandorum sit illi cura praecipua,
manifeste et enodius declaratur in Danielis prophetia, cui sic dicitur voce angelica: “Et nemo est adiutor meus in
omnibus his, nisi Michael archangelus princeps vester”. Et item: “In tempore illo consurget Michael archangelus
princeps vester, qui stat pro filiis populi tui”. Vides ergo hunc beatissimum spiritum quodammodo, ut ita dixerim,
humanum et ad illius Iudaici populi, qui id temporis fidelis erat, favorem et tutelam promtissimum. At vero post illius
populi diram saevitiam et infidelitatis nimiam obstinationem, qua per crucem in auctorem omnium crassatus est, cum
post eiusdem Domini nostri ascensionem auditae essent voces angelorum in templo: “Transeamus ab his sedibus, voluit
idem archangelus, quemadmodum et sancti apostoli, desertis ludeae finibus, suae dilectionis ae benivolentiae extendere
sinus et humani generis pius provisor sui gloriosi nominis notitiam cunctis manifestare gentibus, maxime in horis;
occidentalibus. Et sicut Roma, urbium maxima, summorum apostolorum Petri et Pauli purpurea decoratur victoria, ut
quae erat tunc orbis domina et totius caput superstitionis, fieret etiam clarissima apice religionis, sic respectu divinae
pietatis meruit sublimari prae omnibus Romana dignitas solatiante ipso primate angelicae virtutis. In occiduis namque
finibus orbis tria sibi archangelus Domini peculiaria loca delegit quam maxime quae sua suorumque luciflua inviseret
illustratione: primum quidem montem illum Garganum toto iam orbi notissimum; secundum circa oceanum, qui dicitur
Ad maris periculum; tertium in horum medio iustissima meta positum, montem videlicet Pyrchirianum. Merito quippe
in terris, ceu humana vitans contagia, celsis in montium gaudet cacuminibus, qui summo pastore quaerente perditam
ovem in convallibus cum ceteris beatis angelorum agminibus desertus scribitur fuisse in montibus, unde divinam
maiestatem contemplatur vicinius. Sed iam omissis ceteris ad illud, quod proposuimus, stilum vertamus.
III. In Itali finibus mons quidam extat insignis XII milibus passuum distans ab Alpibus, qui vulgari nomine,
sed non vulgari errore aut casu Pyrchiriana seu Pyrchariana, id est ignis Domini vel ignea civitas, vocatus est ab incolis
propter angelorum, ut reor, ibi futuram frequentiam et dilectam Domino sedem, qui facit angelos suos spiritus et
ministros suos ignem urentem. Is undique tractu satis arduo sublime caput in aera exerit ipsasque nubes suo vertice
tangit parvique collis discrimine a ceteris seiunctus una admodum arta via potest adiri, ut facile intelligas illum quodam
divino privilegio donari. Amoenus quippe puris et suo murmure dilabentibus e vicino fontium rivulis, redimitus quoque
frondosis ac pomiferis arboribus et silvis, ubi garrula voce aves immurmurant diversi generis, solo nudato supremo
cacumine beati Michaelis gestat aecclesiam, non tam metallorum fulgore et humano opificio rutilam seu politam quam
crebra signorum experienti evidentia conspicuam. Quae tantam ac talem aspicientibus divinae contemplationis suo
quodam secreto infundit dulcedinem, ut illius domicilio illecti ac contubernio clament medulitus prae desiderio: “Mons
in quo beneplacitum est Deo habitare in eo”, et “sicut ros Hermon, qui descendit in montem Syon, quoniam illic
mandavit Dominus benedictionem et vitam usque in saeculum”. Aecclesiam ergo illam hoc ordine inibi constructam
primitus verissima antiquitatis relatione accepimus”.
IV. Erat quidam Ravennas nomine Iohannes cognomento Vincentius, vir mirae simplicitatis ac spiritualis
intelligentiae gratia adprime ornatus, qui in genitali quidem solo episcopali fertur functus dignitate, sed solitariae vitae
ardore flammatus multis provintiis perlustratis in montem, qui Caprasius dicitur, praedicto monti a parte septentrionali

