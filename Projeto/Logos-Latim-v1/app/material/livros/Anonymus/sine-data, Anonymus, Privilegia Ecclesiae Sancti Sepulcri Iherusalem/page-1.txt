PRIVILEGIA ECCLESIAE SANCTI SEPULCRI IHERUSALEM.
I [1 [1111] Cette charte se trouve dans le manuscrit A, au verso du feuillet de garde; elle manque dans le manuscrit B.] .
[Sine rubrica.] [1111A]
Ego Peregrinus, abbas Sancte Marie de Latina, ab hac hora in antea fidelis ero sancte Ierosolimitane ecclesie domnoque
Roberto, patriarche eiusdem ecclesie, et successoribus eius canonice intrantibus. Non ero in consilio neque in facto ut vitam
perdant aut membrum, vel capiantur mala captione. Consilium, quod michi aut per se aut per nuncium aut per litteras
manifestabunt, ad eorum dampnum nulli pandam. Ierosolimitane ecclesie patriarchatum et regulas sanctorum patrum adiutor
ero ad defendendum et retinendum contra omnes homines, salvo ordine meo. Bona ecclesie mee non alienabo neque de
novo alicui infeudabo. Vocatus ad sinodum veniam, [1111B] nisi prepeditus fuero canonica prepeditione. Nuncium [2
[1111] Corrigez nuncios.] ecclesie Ierosolimitane et domini patriarche, quos certos esse cognovero, in eundo et redeundo
honorifice tractabo et in suis necessitatibus adiuvabo. Ierosolimitane ecclesie limina singulis annis aut per me aut per certum
nuncium visitabo, nisi eorum absolvar licentia. Et hec promitto coram vobis domino Arnaldo, Liddensi episcopo, vicario
predicti domini patriarche, nomine eius et sancte Ierosolomitane ecclesie. Sic Deus me adiuvet et hec sancta Dei evangelia.

II [3 [1111] A, fo 1, ro; manque dans B.] . [Sine rubrica.]
Archiepiscopis, episcopis aliisque prelatis, omnibusque Christi fidelibus in regno Thesalonicensi [1111C] constitutis, ad
quos littere iste pervenerint, Willelmus, Dei miseratione ecclesie Dominici Sepulcri prior humilis, cum eiusdem ecclesie
capitulo [1112A] sinceras orationes in Christo. Vestre constare cupimus universitati quod nos, cognoscentes prudentiam et
honestatem latorem [4 [1111] Corrigez latoris.] praesentium dilecti canonici nostri N., ipsum constituimus priorem et
provisorem omnium domorum et possessionum nostrarum, quas in regno Thesalonicensi tenemus, et aliarum in Roman[i]a,
que subiecte non sunt nostre domui Constantinopolitane; hoc tamen apponentes quod tam ipse quam alii procuratores
domorum nostrarum non habeant potestatem vendendi, obligandi vel inutiliter alienandi servos, ancillas aut alias ecclesie
possessiones; unde, si quid talium ab aliquo nostrum sine consensu capituli factum fuerit, non habeat aliquam firmitatem;
rogamus igitur ut quilibet vestrum super talibus non scripta sua conferat [1112B] nec bullam. Dedimus autem ei potestatem
faciendi fratres et sorores, quos utiles et ecclesie viderit expedire. Vestre denique supplicamus pietati quatenus amore
Crucifixi predicto N. priori consilium vestrum et auxilium, in quibus necesse habuerit, inpendere velitis, attendentes quod
nos quidem pro omnibus fidelibus, specialiter autem pro nostris benefactoribus, iugiter Domino suplicamus.
III [5 [1111] A, fo 1, ro; manque dans B.] . LITTERE WILLELMI PRIORIS ET CAPITULI SANCTI SEPULCRI.
Willelmus, Dei miseratione Dominici Sepulcri prior humilis, cum eodem capitulo universis fratribus in obedienciis
Dominici Sepulcri in N. constitutis fraternam in Domino dilectionem. Cognoscentes [1112C] fidelitatem et discretionem
latoris presencium dilecti canonici nostri N., ipsum statuimus priorem domorum, possessionum et omnium, que in N.
tenemus, [1113A] iniungentes eidem ut, si qua destructa sunt, pro posse requirat, et omnia sibi commissa ad ecclesie nostre
utilitatem et Domini dirigat honorem. Significamus autem vobis quod tam ipse quam alii procuratores domorum nostrarum
non habeant potestatem vendendi, obligandi vel inutiliter alienandi servos vel ancillas aut alias ecclesie possessiones; unde,
si quidem [6 [1113] Corrigez quid.] talium ab aliquo nostrum sine mandato capituli factum fuerit, esse irritum sciatis et
omni robore carere; nullus quoque vestrum presumat huiusmodi excessibus consensum vel testimonium adibere. Dedimus
autem eidem N. priorem [7 [1113] Corrigez priori.] potestatem faciendi fratres et sorores, quos utiles et ecclesie viderit
expedire. Precipimus siquidem vobis in virtute obedientie ut, visis hiis litteris, prefato [1113B] priori manualem
obedientiam fatiatis, debitam eidem reverenciam exibentes. Monemus denique ut bonis operibus Dominum pre oculis sic
habeatis, quod ab huius vite miseriis perveniatis ad gaudia eterne felicitatis.

IV [8 [1113] A, fo 1, vo; manque dans B.] DE OBEDIENTIA QUAM FECIT ECCLESIE [SANCTI] SEPULCRI
MAURUS, ABBAS TEMPLI DOMINI.

