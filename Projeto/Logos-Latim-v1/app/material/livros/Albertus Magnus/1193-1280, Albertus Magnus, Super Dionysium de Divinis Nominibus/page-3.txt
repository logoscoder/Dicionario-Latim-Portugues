hoc est quasi differentia specifica complens rationem pulcri. Secundum est quod trahit ad se desiderium, et hoc
habet in quantum est bonum et finis. Tertium est quod congregat omnia, et hoc habet ex parte formae cuius
resplendentia facit pulcrum. Quartum est ipsius pulcritudinis primae, quae per essentiam suam causa est
pulcritudinis, scilicet omnem pulcritudinem facere. Quantum igitur ad primum, separatur ratio pulcri a ratione
honesti et boni: quantum vero ad secundum, non separantur aliquo modo, quia illud accedit pulcro secundum
quod est in eodem subiecto in quo est bonum: quantum vero ad tertium, convenit quidem quantum ad subiectum,
quia et pulcro et bono accidit secundum quod est forma utriusque. Omnis enim cognitio pertinet ad formam,
quae est determinans materiae potentiarum multiplicitatem; differt autem ratione, quia secundum quod forma est
finis materiae, sic bonum accipit rationem congregandi. Secundum autem quod resplendet super partes materiae,
sic est pulcrum habens rationem congregandi. Sic igitur dicimus quod pulcrum et honestum sunt idem in
subiecto. Differunt autem in ratione, quia ratio pulcri in universali consistit in resplendentia formae super partes
materiae proportionatas, vel super diversas vires vel actiones; honesti autem ratio consistit in hoc, quod trahit ad
se desiderium: decus vero dicitur secundum proportionem potentiae ad actum.
[88339] Albertus Magnus, Super De div. nom. (De pulchro), q. 1 a. 2 ad 1 Ad illud ergo quod primo obiicitur,
dicendum quod illa diffinitio convenit utrique propter universalitatem subiecti, cum super hoc addit pulcrum
differentiam quandam quam complet ratione ipsius.
[88340] Albertus Magnus, Super De div. nom. (De pulchro), q. 1 a. 2 ad 2 Ad secundum dicendum, quod
quamvis pulcrum sit idem honesto, non tamen oportet quod secundum rationem, sed subiecto tantum.
[88341] Albertus Magnus, Super De div. nom. (De pulchro), q. 1 a. 2 ad 3 Ad tertium dicendum, quod pulcritudo
non consistit in componentibus, sicut in materialibus, sed in resplendentia formae sicut in formali; unde ex hoc
non sequitur quod sit idem honesto, nisi in subiecto.
[88342] Albertus Magnus, Super De div. nom. (De pulchro), q. 1 a. 2 ad 4 Ad quartum dicendum, quod non
oportet quod quaecumque habent eandem passionem sint eiusdem rationis, nisi illa sit propria passio. Ipse enim
in quarto Ethicorum dat hanc instantiam, quod verecundia cum virtute convenit in hac passione quod est
laudabile, non tamen est virtus, sed passio quaedam, cum oportet quod omne, cui convenit haec passio, sit virtus
vel convenientia virtuti: et hoc bene concedimus de pulcro.
[88343] Albertus Magnus, Super De div. nom. (De pulchro), q. 1 a. 2 ad 5 Ad quintum dicendum, quod sicut
honestum et pulcrum sunt idem in subiecto, et differunt in ratione, ita etiam eaedem possunt esse species
utriusque secundum subiectum, sed ratione differenti.
[88344] Albertus Magnus, Super De div. nom. (De pulchro), q. 1 a. 2 ad 6 Ad sextum dicendum, quod similiter
est in natura quod pulcrum et bonum sunt idem in subiecto, sed non in ratione:
[88345] Albertus Magnus, Super De div. nom. (De pulchro), q. 1 a. 2 ad 7 Alia duo concedimus.
[88346] Albertus Magnus, Super De div. nom. (De pulchro), q. 1 a. 2 ad 9 Ad nonum dicendum, quod pulcrum
numquam separatur a bono, sicut pulcrum corporis a bono corporis, et pulcrum animae a bono animae, et sic
semper accipiendo circa idem; pulcritudo corporis autem dicitur quandoque vana, non respectu boni corporis,
sed respectu boni animae.

Quaestio 2
Expositio textus
[88347] Albertus Magnus, Super De div. nom. (De pulchro), q. 2 expos. Dicit ergo quod hoc bonum, scilicet
quod est in primo et procedit in alia, laudatur a cunctis theologis sicut pulcrum et sicut pulcritudo. Et hoc
pertinet ad praesentem tractatum. Et sicut dilectio et sicut diligibile: et hoc pertinet ad sequentia; et quaecumque
aliae nominationes convenientes idest decentes pulcritudinis sunt pulcrificae, secundum quod pulcritudinis
3

