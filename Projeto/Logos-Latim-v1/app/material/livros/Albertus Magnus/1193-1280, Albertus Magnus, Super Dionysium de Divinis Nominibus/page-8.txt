pulcrum sunt differentia, alioquin simul de eis determinaretur; cum igitur congregare sit essentialis actus, videtur
quod non sit actus pulcritudinis.
[88375] Albertus Magnus, Super De div. nom. (De pulchro), q. 6 a. 1 arg. 2 Praeterea, cum congregata non sint
simpliciter unum, sic esset enim simpliciter unus actus; pulcritudo autem est splendor ipsius formae; videtur
quod pulcritudinis potius sit unire quam congregare.
[88376] Albertus Magnus, Super De div. nom. (De pulchro), q. 6 a. 1 arg. 3 Praeterea, quare aliquid accipiatur,
istae tres conditiones sunt.
[88377] Albertus Magnus, Super De div. nom. (De pulchro), q. 6 a. 1 co. Solutio. Dicendum quod sicut vocare
ad se, convenit pulcritudini in quantum est finis et bonum, sic etiam congregare convenit sibi in quantum est
forma; et secundum hoc non convenit lumini. Nihil enim proprii congregare habet nisi forma, quae multiplices
positiones materiae concludit in uno, secundum quod terminat ad ipsam.
[88378] Albertus Magnus, Super De div. nom. (De pulchro), q. 6 a. 1 ad 1 Ad primum igitur dicendum, quod
lumen est de essentia pulcri; tamen pulcrum addit super lumen differentiam specificam, per quam diversificatur
ab ipso. Lumen enim non dicit nisi emissionem radii a fonte luminis: pulcrum vero dicit splendorem ipsius super
partes materiae proportionatas: et ideo non est inconveniens, si idem actus attribuitur utrique.
[88379] Albertus Magnus, Super De div. nom. (De pulchro), q. 6 a. 1 ad 2 Ad secundum dicendum, quod ratio
pulcritudinis est proportio, quae requirit in se diversitatem aliquam; et ideo si dixisset unio, esset contra rationem
pulcritudinis.
[88380] Albertus Magnus, Super De div. nom. (De pulchro), q. 6 a. 1 ad 3 Ad tertium dicendum, quod
pulcritudini convenit aliquid secundum essentiam suam, et aliquid ex natura generis. Natura autem generis est
dupliciter: aut in quantum est forma, aut in quantum est finis. Si in quantum est forma, convenit sibi congregare:
si in quantum finis, sic sibi convenit vocare ad se. Essentia vero ipsius potest considerari duobus modis: aut
absolute, et sic convenit sibi claritas et consonantia, quae hic est propria ratio eius; aut in quantum participatur ad
rem pulcri, et sic convenit primae pulcritudini omnem pulcritudinem causare.

Quaestio 7
Expositio textus
[88381] Albertus Magnus, Super De div. nom. (De pulchro), q. 7 expos. Pulcrum autem sicut et pulcherrimum et
cetera. Supra determinavit de pulcritudine: hic determinat de pulcro. Et dividitur in partes duas. In prima ponit
modos pulcri, secundum quos est sine defectu pulcritudo in primo pulcro. In secunda probat illos modos, ibi:
etenim simplici et cetera. Prima dividitur in partes duas. In prima ponit octo modos, secundum quos est
pulcritudo, sine defectu sumptos; per oppositum octo modos, quibus causatur defectus in pulcritudine. In
secunda assignat causam illorum modorum, reducendo in causam quamdam, ibi: sed sicut ipsum et cetera. Modi
autem sic sumuntur. Causa enim perfectae pulcritudinis potest considerari vel in re absolute, cui inest pulcritudo,
vel secundum comparationem ad aliud. Si in re ipsa absolute; aut ex parte ipsius formae, quae superfulget
partibus pulcrificans eas; aut secundum partes pulcrificatas. Si secundum formam dupliciter; aut secundum
idemptitatem ipsius formae, vel diversitatem. Illud enim cuius pulcritudo dependet tantum ab una forma, est
perfectioris pulcritudinis quam illud, cuius pulcritudo conficitur ex pluribus formis: et hoc patet per hoc quod
dicitur in secundo coeli et mundi. Et quanto aliquid paucioribus acquirit perfectionem suam, nobilius est, aut
secundum modum eundem, vel diversum ipsius formae: quod enim aequalem semper recipit resplendentiam
formae super se, est perfectioris pulcritudinis. Si autem secundum partes, aut hoc erit secundum situm partium in
toto; et sic quod secundum totum pulcrum est, perfectioris pulcritudinis est, quam quod est secundum unam
partem tantum; aut secundum partes temporis mensurantis extra, et sic quod non semper pulcrum est posterioris
est pulcritudinis eo, quod alio non pulcrum est. Si autem secundum comparationem ad aliud; aut secundum
comparationem ad causam, aut ad effectum. Si secundum comparationem ad causam essendi, aut ad causam
8

