S. Alberti Magni
Super Dionysium De divinis nominibus
De pulchro et bono

Fragmentum autographi S. Thomae

Quaestio 1
Expositio textus
[88325] Albertus Magnus, Super De div. nom. (De pulchro), q. 1 expos. In parte superiori determinavit de
lumine, secundum quod per lumen significatur bonum. In parte vero ista determinat de pulcro, quod est effectus
luminis, scilicet secundum quod se habet ad bonum significatum; et dividitur in partes duas. In prima determinat
de pulcro, in quantum habet rationem boni, secundum quod ad ipsum est motus desiderii. In secunda parte gratia
huius determinat de motibus diversis, scilicet desideriorum omnium; ibi: et moveri quidem dicuntur divinae
mentes et cetera. Prima autem dividitur in duas. In prima determinat de pulcro secundum se. In secunda
secundum quod accipit rationem boni; ibi: propter quod et idem est bono pulcrum et cetera. Prima iterum
dividitur in duas. In prima ordinat suam intentionem. In secunda accedit ad suum tractatum; ibi:
supersubstantiale vero pulcrum et cetera. Prima autem pars dividitur in duas. In prima dicit de quo est intentio,
scilicet quia de pulcro, et pulcritudine, et delectabili, et delectatione. In secunda ostendit in quibus differant
pulcrum et pulcritudo, et in quibus non, ne credatur in omnibus differre; ibi: pulcrum autem et pulcritudo et
cetera. Circa primam partem duo dubitantur: primo de ordine istius partis, in qua determinat de pulcro, ad
sequentem in qua determinat de diligibili: secundo quid sit pulcrum.

Articulus 1
[88326] Albertus Magnus, Super De div. nom. (De pulchro), q. 1 a. 1 arg. 1 Circa primum sic proceditur.
Videtur quod prius determinandum esset de diligibili, quam de pulcro. Simplex est enim ante compositum; sed
pulcrum habet intentionem compositam, quia, sicut dicitur infra in littera, ratio pulcri consistit in quadam
consonantia diversorum, diligibile autem habet intentionem simplicem; ergo prius esset determinandum de
diligibili, quam de pulcro.
[88327] Albertus Magnus, Super De div. nom. (De pulchro), q. 1 a. 1 arg. 2 Ad idem: quod se habet ex additione
ad alterum, posterius est, sicut homo ad animal; sed honestum addit super bonum, et iterum pulcrum super
honestum, ut infra patebit; ergo pulcrum est posterius bono. Diligibile autem dicit ipsum bonum; ergo prius
debuit determinari de diligibili, quam de pulcro.
[88328] Albertus Magnus, Super De div. nom. (De pulchro), q. 1 a. 1 co. Solutio. Dicendum quod ea, de quibus
intendit determinare in opposito Dionysius, sunt quaedam processiones divinae, idest quaedam bona procedentia
a Deo in creaturis, quibus proficiuntur in divinam assimilationem, cum procedunt formali processione, sicut
calido primo calida alia; et ideo secundum ordinem processionis debet attendi ordo istorum de quibus hic agitur.
Prima autem processio, quae est in mente, est secundum apprehensionem veri, deinde illud verum excandescit et
accipitur in ratione boni, et sic deinde movetur desiderium ad ipsum; oportet enim motum desiderii accendere
duplicem apprehensionem, unam, quae est in intellectu speculativo, quae est ipsius verbi absolute; alteram
1

