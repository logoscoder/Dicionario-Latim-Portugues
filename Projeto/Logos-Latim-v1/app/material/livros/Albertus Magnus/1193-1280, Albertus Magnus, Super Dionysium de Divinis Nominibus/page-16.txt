[88433] Albertus Magnus, Super De div. nom. (De pulchro), q. 11 a. 1 arg. 3 Praeterea, secundum hoc videtur
sequi lautitia formarum, ut ponebat Anaxagoras, quod reprobatum est a philosopho in primo physicorum.
[88434] Albertus Magnus, Super De div. nom. (De pulchro), q. 11 a. 1 arg. 4 Praeterea, aut materia participat id
quod acquirit per generationem, aut non. Si idem, quod ante participatur, habetur quod acquiritur, non habetur;
ergo idem habetur et non habetur. Si vero non idem, tunc materia per generationem acquirat pulcrum et bonum,
videtur quod non participet pulcrum et bonum.
[88435] Albertus Magnus, Super De div. nom. (De pulchro), q. 11 a. 1 co. Solutio. Dicendum, quod in hoc sunt
tres opiniones de exitu formarum in esse. Quidam enim, ut Plato et Avicenna, et plures alii, formas dicunt
advenire omnino ab extrinseco, ponentes eas dari a datore; et sic ponebant formas esse per creationem, non quod
fiant in aliquo subiecto, sed quia non sunt ex aliquo suae essentiae praeexistente, et quae sic causata sunt possunt
ab aeterno esse. Sic enim ponunt intelligentias esse irradiationes esse primae causae; et mundum similiter
quidem ponunt ab aeterno esse, ponentes materiam coaeternam primo: creatio autem compositi ab aeterno non
potest intelligi. Quidam ponebant formas praeexistentes in mundo, quorum quidam dicebant causas esse actu in
materia: sicut Anaxagoras ponebat corpora similia principio, et quodlibet in quolibet esse; denominari autem
unumquodque a praedominanti in ipso, quamvis nihil sit physice caro, aut os; et exitum unius ab altero dicebat
generationem. Alii autem sequentes Aristotelem, quorum opinio celebrior est, dixerunt formas praeexistere in
materia, in potentia, et per actionem efficienter trahi eas de potentia ad actum.
[88436] Albertus Magnus, Super De div. nom. (De pulchro), q. 11 a. 1 ad 1 Secundum hanc igitur opinionem
dicendum, ad primum, quod non sequitur aliquid esse et pulcrum et bonum nisi pertineat bonitate et pulcritudine;
similiter quia, sicut dicitur in secundo capitulo, difficile est coniuncti denominationem, quae fit ab accidente;
quia non omne, cui inest albedo, album est, sed cui inest simpliciter. Materia autem non semper participat pulcro
et bono, sed in potentia, et propter hoc ratio non sequitur.
[88437] Albertus Magnus, Super De div. nom. (De pulchro), q. 11 a. 1 ad 2 Ad secundum dicendum, quod forma
quaedam est una, duplex esse habens, scilicet in actu, et esse in potentia. Primum quidem esse, quod est esse
simpliciter, habet in composito; secundum vero, quod est esse secundum quid, habet in materia: et ideo non est
dicendum quod sit essentia formae in materia, quia per hoc significatur quod esset ibi simpliciter; quamvis
concedatur quod forma sit in materia secundum quid, quia in potentia: et quia esse in potentia, et esse in actu,
non dicit modum accidentalem formae, sed ipse ipsius. Ideo non sequitur quod sit alteratio quando forma trahitur
de potentia in actum; quia alteratio est quando, manente eodem subiecto, fit transmutatio circa passiones; in
generatione autem non manet idem subiectum, sed est motus de non subiecto ad subiectum, ut dicitur in V
physicorum.
[88438] Albertus Magnus, Super De div. nom. (De pulchro), q. 11 a. 1 ad 3 Ad tertium dicendum, quod non
sequitur latitantia, nisi ponamus formas praeexistere actu in materia.
[88439] Albertus Magnus, Super De div. nom. (De pulchro), q. 11 a. 1 ad 4 Ad quartum dicendum, quod idem
participat et acquirit, scilicet formam, sed secundum diversum esse, sicut dictum est. Et nota: quamvis materia
dicatur non existens, quia non est in actu, quia naturae dicitur ens, materia tamen est existens ita quod materia sit
ex parte praedicti, et est actu materia, quia esse materiae non est esse in actu, sed esse in potentia.

Quaestio 12
Expositio textus
[88440] Albertus Magnus, Super De div. nom. (De pulchro), q. 12 expos. Deinde ponit tertium dicens: tunc enim
et ipsum pulcrum et bonum; supra dicitur ens, quando scilicet laudatur pulcrum et bonum in Deo:
supersubstantialitatem, idest superbonitatem, et pulcritudinem omnis substantiae secundum ablationem omnium.
Ex hoc enim quod omnia excedit, oportet quod omnium bonitates ex ipso removeantur. Videtur autem quod non
possit nobis manifestari sua bonitas et pulcritudo secundum ablationem omnium. Quod enim nihil ponit, ergo
16

