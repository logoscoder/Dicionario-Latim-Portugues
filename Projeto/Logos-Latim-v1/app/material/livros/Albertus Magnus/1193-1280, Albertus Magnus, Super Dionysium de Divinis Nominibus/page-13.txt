Articulus 1
[88409] Albertus Magnus, Super De div. nom. (De pulchro), q. 9 a. 1 arg. 1 Videtur enim hoc esse falsum; quia
natura pulcritudinis communis est forma pulcrorum, et non efficiens; ergo non sunt omnia pulcra in ipso sicut in
efficiente.
[88410] Albertus Magnus, Super De div. nom. (De pulchro), q. 9 a. 1 arg. 2 Praeterea, sicut habitum est, bonum
separatur a pulcro secundum intentionem: haec autem quae hic dicuntur de pulcro videntur magis bono
convenire; ergo non debet ea attribuere pulcro.
[88411] Albertus Magnus, Super De div. nom. (De pulchro), q. 9 a. 1 arg. 3 Praeterea, videtur quod non omnia
fiant pulcri causa: multi enim operantur propter aliquod turpe, sicut fornicari.
[88412] Albertus Magnus, Super De div. nom. (De pulchro), q. 9 a. 1 arg. 4 Praeterea, si omnia operantur
propter pulcritudinem primi, tamen non consequuntur ipsam per suam operationem, immo, quandoque incidunt
per operationes in magnas turpitudines: videtur quod nobile desiderium posset frustrari, quod reputat
philosophus inconveniens in primo Ethicorum.
[88413] Albertus Magnus, Super De div. nom. (De pulchro), q. 9 a. 1 arg. 5 Praeterea, turpe destruitur per
pulcrum; nihil autem appetit sui destructionem; ergo ipse non appetit pulcrum.
[88414] Albertus Magnus, Super De div. nom. (De pulchro), q. 9 a. 1 ad 1 Solutio. Dicendum ad primum, quod
sicut dicitur in tertio physicorum, tres causae in unam incidunt: hoc autem non potest esse secundum intentionem
causae, quia intentiones oppositae sunt, nec iterum secundum esse; quia cum forma sit effectiva per actum
agentis, impossibile est ut idem sit esse efficiens et forma; unde impossibile est quod sit idem esse efficiens et
forma. Propter quod etiam ibidem dicitur a philosopho, quod forma et efficiens non incidunt in idem numero, sed
in idem specie: et ideo dicimus, quod incidunt in unum secundum intentionem causae, quod agens est unicum;
quia natura ignis est una, cui accedit in generante intentio causae finalis secundum quod terminat motum agentis
formae, secundum quod terminat potentiam materiae; et ideo si consideratur natura pulcritudinis, habet se in
ratione trium causarum respectu pulcrorum.
[88415] Albertus Magnus, Super De div. nom. (De pulchro), q. 9 a. 1 ad 2 Ad secundum dicendum, quod bonum
non se habet per se nisi ad intentionem finis; pulcrum autem, quia dicit resplendentiam formae super partes
proportionatas materiae, habet se ad recipiendum intentiones trium causarum; et ideo quod hic dicitur, potius
convenit pulcro quam bono.
[88416] Albertus Magnus, Super De div. nom. (De pulchro), q. 9 a. 1 ad 3 Ad tertium dicendum, quod nihil
desiderat aliquid per suam operationem, nisi secundum similitudinem quam habet divinae pulcritudinis: unde et
fornicator desiderat delectationem, quae proprie et vere in solo Deo est. Et ideo quamvis non omnia pertingant ad
divinam pulcritudinem, vel desiderent eam, secundum quod est in ipso Deo, desiderant tamen eam in ipsa
similitudine, et tamen non perveniunt ad eam.
[88417] Albertus Magnus, Super De div. nom. (De pulchro), q. 9 a. 1 ad 4 Et similiter dicendum ad quartum.
[88418] Albertus Magnus, Super De div. nom. (De pulchro), q. 9 a. 1 ad 5 Ad quintum dicendum, quod turpe,
etiam in quantum turpe, desiderat pulcrum, ut dicitur in primo physicorum, non tamen sequitur quod desiderat
suam destructionem; quia turpe non habet destructionem, cum sit privatio, sed potius per pulcrum est sua
constitutio, et hinc desiderat sicut imperfectum perfectionem.

Quaestio 10
Expositio textus
13

