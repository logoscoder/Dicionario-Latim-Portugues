(3) Hoc etiam videtur per rationem, quia quorum est unus essentialis actus, illorum videtur
esse una natura; intelligentiae autem caelestis et intelligentiae hominis in conceptione veri
videtur esse unus essentialis actus, ergo una natura.
(4) Inde ulterius: Quarumcumque formarum est una natura, illarum una relatio est ad corpus
unius naturae, si in aliquo corpore esse dicantur; sed intelligentiae caelestis relatio est ad
stellam vel ad orbem comparem sibi; ergo et intellectualis naturae in homine erit relatio ad
stellam comparem.
(5) Hoc etiam videtur per dictum Commentatoris super XI Metaphysicae, ubi dicit quod finis
prosperitatis intellectus hominis est, si post mortem continuetur motori caelesti.
Solutio:
Dicendum, quod falsum et haereticum est dicere quod animae intellectuales descendant a
compare stella; Aegyptiorum enim philosophorum haec fuit opinio, quod intellectuales
animae in stellis a deo deorum factae, terreno affectu, quo aliquando afficiuntur, gravantur et
illa gravitate deprimuntur ad corpora generabilia et corruptibilia et eodem depuratae per
cultum pietatis et iustitiae recipiuntur ad stellas compares. Affectum autem terrenum ad
intellectuales animas pervenire dixerunt eo modo quo afficitur anima circa dulcedinem
nutrimenti corporis. Posuerunt enim quod subtilissimo vapore paludum Maeotidarum inter
duos solstitiales positarum, inter quos maximus discursus planetarum est, nutriuntur corpora
planetarum, ita quod quando illum attrahunt ex gravitate deprimuntur et retrogradandur, et
quando eundem digerunt, elevantur et cursu diriguuntur; hunc autem subtiliatum in sphaera
ignis et aÃ«ris necta deorum vocabant. Et hoc modo affectum terrenorum ad animas in stellis
positas pervenire dixerunt. Haeretici autem ab hac opinione occasionem erroris sumentes,
dixerunt animas omnes in caelo cum angelis factas propter peccatum, quod ibi commiserunt,
in corpora ista terrena esse detrusas, ut hic purificatae iterum ad caelestes sedes recipiantur, et
hoc esse quod dicit David (PS. CXLI, 8): "Educ de carcere animam meam ut confiteatur
nomini tuo". His ergo refutatis dicimus cum Aristotele in II De causis proprietatum
elementorum et planetarum, quod cum cadit aqua viri in matricem mulieris, decoquitur in ea
decoctione forti et fit frustum carnis, et creatur in eo anima iussu Dei.
(1,4) Quod ergo dicit Plato sementem animarum esse in stellis, ratione similitudinis, quae est
in proportione intellectus humani ad intellectum inteligentiae caelestis, dictum est; nec stellae
ex equuntur nisi per ministerium, sicut et ipse deus deorum dicit, quod ipse horum sementem
facit; sementis enim haec non est in potentia, quae sit ante actum, sed est ipsa actio naturae
intellectualis.
(2) Dictum autem Ovidii metaphoricum est, quoniam non nisi per viam candidam candore
innocentiae et institiae pervenitur "ad magni tecta tonantis".
(3) Ad illud quod obicitur per rationem, dicendum, quod quorum ex aequo est unus essentialis
actus, illorum est una natura. Intelligere autem et contemplari intellectualiter non ex aequo est
intelligentiae caelestis et animae rationalis, sed per prius et posterius, quia intellectus
intelligentiae est sine continuo et tempore et sine collatione et in ipsa prima rerum veritate,
intellectus autem noster est cum continuo et tempore, habens se ad primas rerum veritates
sicut oculus vespertilionis ad lucem solis. Sic autem per prius et posterius habere intelligere
contingit ex superiori et inferiori natura, quae specifice differunt.
12

