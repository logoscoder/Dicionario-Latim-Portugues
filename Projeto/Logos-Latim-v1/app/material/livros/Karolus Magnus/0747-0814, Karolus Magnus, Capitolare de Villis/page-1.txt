0747-0814- Karolus Magnus - Capitolare de villis
(ca. 795)
_____________________________
Incipit capitulare de villis
vel curtis imperii.
I.
Volumus ut villae nostrae, quas ad opus nostrum serviendi institutas habemus, sub integritate partibus nostris
deserviant et non aliis hominibus.
II.
Ut familia nostra bene conservata sit et a nemine in paupertate missa.
III.
Ut non praesumant iudices nostram familiam in eorum servitium ponere, non corvadas non materiam cedere nec
aliud opus sibi facere cogant, et neque ulla dona ab ipsis accipiant, non caballum non bovem non vaccam non
porcum non berbicem non porcellum non agnellum nec aliam causam, nisi buticulas et ortum, poma, pullos et
ova.
IV.
Si familia nostra partibus nostris aliquam fecerit fraudem de latrocinio aut alio neglecto, illud in caput componat;
de reliquo vero pro lege recipiat disciplinam vapulando, nisi tantum pro homicidio et incendio, unde frauda exire
potest. Ad reliquos autem homines iustitiam eorum, qualem habuerint, reddere studeant, sicut lex est; pro fauda
vero nostra, ut diximus, familia vapuletur. Franci autem qui in fiscis aut villis nostris commanent, quicquid
commiserint, secundum legem eorum emendare studeant, et quod pro frauda dederint, ad opus nostrum veniat, id
est, in peculio aut in alio praetio.
V.
Quando iudices nostri labores nostros facere debent, seminare aut arare, messes colligere, fenum secare, aut
vindeamiare, unusquisque in tempore laboris ad unumquemque locum praevideat ac instituere faciat quomodo
factum sit, ut bene salva sint. Si intra patriam non fuerit et in quale loco iudex venire non potuerit, missum
bonum de familia nostra autem alium hominem bene creditum causas nostras providendi dirigat, qualiter ad
perfectum veniant; et iudex diligenter praevideat, ut fidelem hominem transmittat ad hanc causam providendam.
VI.
Volumus ut iudices nostri decimam ex omni conlaboratu pleniter donent ad ecclesias quae sunt in nostris fiscis,
et ad alterius ecclesiam nostra decima data non fiat, nisi ubi antiquitus institutum fuit. Et non alli clerici habeant
ipsas ecclesias, nisi nostri aut de familia aut de capella nostra.
VII.
Ut unusquisque iudex suum servitium pleniter perficiat, sicut ei fuerit denuntiatum; et si necessitas evenerit quod
plus servire debeat, tunc conputare faciat si servitium debeat multiplicare vel noctes.
VIII.
Ut iudices nostri vineas recipiant nostras, quae de eorum sunt ministerio, et bene eas faciant, et ipsum vinum in
bona mittant vascula, et diligenter praevidere faciant, quod nullo modo naufragatum sit; aliud vero vinum
peculiare conparando emere faciant, unde villas dominicas condirigere possint. Et quandoquidem plus de ipso
vino conparatum fuerit quod ad villas nostras condirigendum mittendi opus sit, nobis innotescat, ut nos
commendemus qualiter nostra fuerit exinde voluntas. Cippaticos enim de vineis nostris ad opus nostrum mittere
faciant. Censa de villis nostris, qui vinum debent, in cellaria nostra mittat.
IX.
Volumus ut unusquisque iudex in suo ministerio mensuram modiorum, sextariorum, et situlas per sextaria octo,
et corborum eo tenore habeant sicut et in palatio habemus.
X.
Ut maiores nostri et forestarii, poledrarii, cellerarii, decani, telonarii vel ceteri ministeriales rega faciant et
sogales donent de mansis eorum, pro manuopera vero eorum ministeria bene praevideant. Et qualiscunque maior
habuerit beneficium, suum vicarium mittere faciat, qualiter et manuopera et ceterum servitium pro eo adimplere
debeat.
XI.
1

