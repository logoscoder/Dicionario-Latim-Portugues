faciant, nisi forte iussio nostra aut reginae fuerit. ut in villa nostra ex nostro eos nutriant; et tunc ipse iudex
hominem ad hoc opus mittat qui ipsos bene nutriat, et segreget unde nutriantur, et non sit illi homini cotidie
necessitas ad scuras recurrere.
LIX.
Unusquisque iudex quando servierit per singulos dies dare faciat de cera libras III, de sapone sextaria VIII; et
super hoc ad festivitatem sancti Andreae, ubicunque cum familia nostra fuerimus, dare studeat de cera libras VI;
similiter mediante quadragesima.
LX.
Nequaquam de potentioribus hominibus maiores fiant, sed de mediocribus qui fideles sint.
LXI.
Ut unusquisque iudex quando servierit suos bracios ad palatium ducere faciat, et simul veniant magistri qui
cervisam bonam ibidem facere debeant.
LXII.
Ut unusquisque iudex per singulos annos ex omni conlaboratione nostra quam cum bubus quos bubulci nostri
servant, quid de mansis qui arare debent, quid de sogalibus, quid de censis, quid de fide facta vel freda, quid de
feraminibus in forestis nostris sine nostro permisso captis, quid de diversis conpositionibus, quid de molinis,
quid de forestibus, quid de campis, quid de pontibus vel navibus, quid de liberis hominibus et centenis qui
partibus fisci nostris deserviunt, quid de mercatis, quid de vineis, quid de illis qui vinum solvunt, quid de feno,
quid de lignariis et faculis, quid de axilis vel aliud materiamen, quid de proterariis, quid de leguminibus, quid de
milio et panigo, quid de lana, lino vel canava, quid de frugibus arborum, quid de nucibus maioribus vel
minoribus, quid de insitis ex diversis arboribus, quid de hortis, quid de napibus, quid de wiwariis, quid de coriis,
quid de pellibus, quid de cornibus, quid de melle et cera, quid de uncto et siu vel sapone, quid de morato, vino
cocto, medo et aceto, quid de cervisa, de vino novo et vetere, de annona nova et vetere, quid de pullis et ovis vel
anseribus id est aucas, quid de piscatoribus, de fabris, de scutariis vel sutoribus, quid de huticis et cofinis id est
scriniis, quid de tornatoribus vel sellariis; de ferrariis et scrobis, id est fossis ferrariciis, vel aliis fossis
plumbariciis, quid de tributariis, quid de poledris et putrellis habuerint orunia seposita, distincta et ordinata ad
nativitatem domini nobis notum faciant, ut scire valeamus quid vel quantum de singulis rebus habeamus.
LXIII.
De his omnibus supradictis nequaquam iudicibus nostris asperum videatur si hoc requirimus; quia volumus ut et
ipsi simili modo iunioribus eorum omnia absque ulla indignatione requirere studeant, et omnia quicquid homo in
domo sua vel in villis suis habere debet, iudices nostri in villis nostris habere debeant.
LXIV.
Ut carra nostra quae in hostem pergunt basternae bene factae sint, et operculi bene sint cum coriis cooperti, et ita
sint consuti, ut, si necessitas evenerit aquas ad natandum, cum ipsa expensa quae intus fuerit transire flumina
possint, ut nequaquam aqua intus intrare valeat et bene salva causa nostra, sicut diximus, transire possit. Et hoc
volumus, ut farina in unoquoque carro ad spensam nostram missa fiat, hoc est duodecim modia de farina; et in
quibus vinum ducunt, modia XII ad nostrum modium mittant; et ad unumquodque carrum scutum et lanceam,
cucurum et arcum habeant.
LXV.
Ut pisces de wiwariis nostris venundentur et alii mittantur in locum, ita ut pisces semper habeant; tamen quando
nos in villas non venimus, tunc fiant venundati et ipsos ad nostrum profectum iudices nostri conlucrare faciant.
LXVI.
De capris et hircis et eorum cornua et pellibus nobis rationes deducant, et per singulos annos niusaltos crassos
nobis inde adducant.
LXVII.
De mansis absis et mancipiis adquisitis si aliquid super se habuerint quod non habeant ubi eos collocare possint,
nobis renuntiare faciant.
LXVIII.
Volumus ut bonos barriclos ferro ligatos, quos in hostem et ad palatium mittere possint, iudices singuli
praeparatos semper habeant, et buttes ex coriis non faciant.
LXIX.
De lupis omni tempore nobis adnuntient, quantos unusquisque conpraehenderit et ipsas pelles nobis praesentare
faciant; et in mense maio illos lupellos perquirant et conpraehendant, tam cum pulvere et hamis quamque cum
fossis et canibus.

5

