Ut nullus iudex mansionaticos ad suum opus nec ad suos canes super homines nostros atque in forestes
nullatenus prendant.
XII.
Ut nullus iudex obsidem nostrum in villa nostra commendare faciat.
XIII.
Ut equos emissarios, id est waraniones, bene praevideant et nullatenus eos in uno loco diu stare permittant, ne
forte pro hoc pereat. Et si aliquis talis est quod bonus non sit, aut veteranus sit, si vero mortuus fuerit, nobis
nuntiare faciant, tempore congruo antequam tempus veniat, ut inter iumenta mitti debeant.
XIV.
Ut iumenta nostra bene custodiant et poledros ad tempus segregent; et si pultrellae multiplicatae fuerint,
separatae fiant et gregem per se exinde adunare faciant.
XV.
Ut poledros nostros missa sancti Martini hiemale ad palatium omnimodis habeant.
XVI.
Volumus ut quicquid nos aut regina unicuique iudici ordinaverimus aut ministeriales nostri, sinescalcus et
butticularius, de verbo nostro aut reginae ipsis iudicibus ordinaverit, ad eundem placitum sicut eis institutum
fuerit impletum habeant; et quicumque per neglegentiam dimiserit, a potu se abstineat postquam ei nuntiatum
fuerit usque dum in praesentia nostra aut reginae veniat, et a nobis licentiam quaerat absolvendi. Et si iudex in
exercitu aut in wacta seu in ambasiato, vel aliubi fuerit, et iunioribus eius aliquid ordinatum fuerit, et non
conplacuerint, tunc ipsi pedestres ad palatium veniant, et a potu vel carne se abstineant; interim quod rationes
deducant propter quod hoc dimiserunt; et tunc recipiant sententiam, aut in dorso aut quomodo nobis vel reginae
placuerit.
XVII.
Quantascunque villas unusquisque in ministerio habuerit, tantos habeat deputatos homines qui apes ad nostrum
opus praevideant.
XVIII.
Ut ad farinarios nostros pullos et aucas habeant iuxta qualitatem farinarii, vel quantum melius potuerint.
XIX.
Ad scuras nostras in villis capitaneis pullos habeant non minus C, et aucas non minus XXX. Ad mansioniles vero
pullos habeant non minus L, aucas non minus quam XII.
XX.
Unusquisque iudex fructa semper habundanter faciat omni anno ad curtem venire, excepto visitationes eorum per
vices tres aut quattuor seu amplius dirigant.
XXI.
Vivarios in curtes nostras unusquisque iudex ubi antea fuerunt habeat, et si augeri potest, augeat, et ubi antea non
fuerunt et modo esse possunt, noviter fiant.
XXII.
Coronas de racemis, qui vineas habuerint non minus tres aut quattuor habeant.
XXIII.
In unaquaque villa nostra habeant iudices vaccaritias, porcaritias, berbicaritias, capraritias, hircaritias quantum
plus potuerint et nullatenus sine hoc esse debent. Et insuper habeant vaccas (ad) illorum servitium perficiendum
commendatas per servos nostros, qualiter pro servitio ad dominicum opus vaccaritias vel carrucas nullo modo
minoratae sint. Et habeant quando servierint ad canes dandum, boves cloppos non languidos, et vaccas sive
caballos, non scabiosos aut alia pecora non languida. Et ut diximus, pro hoc vaccaritias vel carrucas non
minorent.
XXIV.
Quicquid ad discum nostrum dare debet unusquisque iudex in sua habeat plebio, qualiter bona et optima atque
bene studiose et nitide omnia sint conposita quicquid dederint. Et unusquisque habeat II de annona pastos per
singulos dies ad suum servitium ad mensam nostram quando servierit; et reliqua dispensa similiter in omnibus
bona sit, tam farina quam et peculium.
XXV.
De pastione autem Kal. Septemb. indicare faciant, si fuerit an non.
XXVI.
Maiores vero amplius in ministerio non habeant nisi quantum in una die circumire aut praevidere potuerint.
XXVII.
Casae nostrae indesinenter foca et wactas habeant, ita ut salvae sint. Et quando missi vel legatio ad palatium
veniunt vel redeunt, nullo modo in curtes dominicas mansionaticas prendant, nisi specialiter iussio nostra aut
reginae fuerit. Et comes de suo ministerio vel homines illi qui antiquitus consueti fuerunt missos aut legationes
soniare, ita et modo inantea et de parveridis et omnia eius necessaria solito more soniare faciant, qualiter bene et
honorifice ad palatium venire vel redire possint.
2

