XXVIII.
Volumus ut per annos singulos intra quadragesima, dominica in palmis, quae osanna dicitur, iuxta ordinationem
nostram argentum de nostro laboratu, postquam cognoverimus de praesenti anno quantum sit nostra laboratio,
deferre studeant.
XXIX.
De clamatoribus ex hominibus nostris unusquisque iudex praevideat, ut non sit eis necesse venire ad nos
proclamare et dies quos servire debet per neglegentiam non dimittat perdere. Et si habuerit servus noster
forinsecus iustitias ad querendum, magister eius cum omni intentione decertet pro eius iustitita; et si aliquo loco
minime eam accipere valuerit, tamen ipso servo nostro pro hoc fatigare non permittat, sed magister eius per
semetipsum aut suum missum hoc nobis notum facere studeat.
XXX.
Volumus unde servire debent ad opus nostrum, ex omni conlaboratu eorum servitium segregare faciant, et unde
carra in hostem caregare debent similiter segregent tam per domos quam et per pastores, et sciant quantum ad
hoc mittunt.
XXXI.
Ut hoc quod ad provendarios vel genicias dare debent modo unoquoque anno separare faciant et tempore
oportuno simili pleniter donent et nobis dicere sciant, qualiter inde faciunt vel unde exit.
XXXII.
Ut unusquisque iudex praevideat, quomodo sementem bonum et optimum semper de conparatu vel aliunde
habeat.
XXXIII.
Post ista omnia segregata et seminata atque peracta, quicquid reliquum fuerit exinde de omni conlaboratu usque
ad verbum nostrum salvetur, quatenus secundum iussionem nostram aut venundetur aut reservetur.
XXXIV.
Omnino praevidendum est cum omni diligentia, ut quicquid manibus laboraverint aut fecerint, id est lardum,
siccamen, sulcia, niusaltus, vinum, acetum, moratum, vinum coctum, garum, sinape, formaticum, butirum,
bracios, cervisas, medum, mel, ceram, farinam, omnia cum summo nitore sint facta vel parata.
XXXV.
Volumus ut de berbicibus crassis soccia fiat sicut et de porcis; et insuper habeant boves saginatos in unaquaque
villa non minus quam duos aut ibidem ad socciandum aut ad nos deducendum.
XXXVI.
Ut silvae vel forestes nostrae bene sint custoditae; et ubi locus fuerit ad stirpandum, stirpare faciant, et campos
de silva increscere non permittant: et ubi silvae debent esse, non eas permittant nimis capulare atque damnare; et
feramina nostra intra forestes bene custodiant; similiter acceptores et spervarios ad nostrum profectum
praevideant; et censa nostra exinde diligenter exactent. Et iudices, si eorum porcos ad saginandum in silvam
nostram miserint vel maiores nostri aut homines eorum, ipsi primi illam decimam donent ad exemplum bonum
proferendum, qualiter in postmodum ceteri homines illorum decimam pleniter persolvent.
XXXVII.
Ut campos et culturas nostras bene conponant et prata nostra ad tempus custodiant.
XXXVIII.
Ut aucas pastas et pullos pastos ad opus nostrum semper, quando servire debent aut ad nos transmittere,
sufficienter habeant.
XXXIX.
Volumus ut pullos et ova quos servientes vel mansuarii reddunt per singulos annos recipere debeant; et quando
non servierint, ipsos venundare faciant.
XL.
Ut unusquisque iudex per villas nostras singulares et lehas, pavones, fasianos, enecas, columbas, perdices,
turtures, pro dignitatis causa omnimodis semper habeant.
XLI.
Ut aedificia intra curtes nostras vel sepes in circuitu bene sint custoditae, et stabula vel coquinae, atque pistrina,
seu torcularia, studiose praeparata fiant, quatenus ibidem condigne ministeriales nostri officia eorum bene nitide
peragere possint.
XLII.
Ut unaquaeque villa intra cameram lectaria, culcitas, plumatias, batlinias, drappos ad discum, bancales, vasa
aerea, plumbea, ferrea, lignea, andedos, catenas, cramaculos, dolaturas, secures id est cuniadas, terebros id est
taradros, scalpros vel omnia utensilia ibidem habeant, ita ut non sit necesse aliubi hoc quaerere aut commodare.
Et ferramenta, quod in hostem ducunt, in eorum habeant plebio qualiter bona sint et iterum quando revertuntur in
camera mittantur.
XLIII.
3

