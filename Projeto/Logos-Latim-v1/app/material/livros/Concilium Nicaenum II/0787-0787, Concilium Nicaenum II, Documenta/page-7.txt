Quod si calliditate usus fuerit, et a colono vel clerico emerit princeps agrum; etiam sic irrita sit venditio, et
restituatur episcopio vel monasterio: et episcopus vel abbas hoc faciens abiiciatur, episcopus quidem ab
episcopio, abbas autem a monasterio, tamquam qui dispergit male quae non collegit.
Quoniam propter calamitatem, quae pro peccatis nostris in ecclesiis facta est, subreptae sunt a quibusdam viris
quaedam venerabiles domus, tam videlicet episcopia, quam monasteria, et facta sunt communia diversoria: si
quidem voluerint ii qui haec retinent, reddere ea, ut secundum antiquitatem instaurentur, bene et optime:
alioquin, si de sacrato catalogo fuerint, hos deponi praecipimus: si vero monachi vel laici, excommunicari: quos
nimirum constat condemnatos esse a Patre et Filio et Spiritu sancto: et deputentur, ubi vermis non moritur, et
ignis non exstinguitur: quia voci Domini adversantur, quae dicit: Non faciatis domum Patris mei domum
negotiationis.
Quia ordo debet in sacratione custodiri, omnibus liquet: et cum diligentia conservare sacerdotii promotiones,
Deo est prorsus acceptum.
Et quoniam videmus sine manus impositione a parvula aetate tonsuram clerici quosdam accipientes, nondum ab
episcopo manus impositione percepta super ambonem irregulariter in collecta legentes, praecipimus, amodo id
minime fieri: idipsum quoque conservandum est etiam inter monachos.
Lectoris autem manus impositionem licentia est unicuique abbati in proprio monasterio solummodo faciendi, si
dumtaxat abbati manus impositio facta noscatur ab episcopo secundum morem praeficiendorum abbatum, dum
constet illum esse presbyterum.
SImili modo secundum antiquam consuetudinem chorepiscopos praeceptione episcopi oportet promovere
lectores.
Clericus ab instanti tempore non connumeretur in duabus ecclesiis.
Negotiationis enim est hoc et turpis commodi proprium, et ab ecclesiastica consuetudine penitus alienum.
Audivimus enim ex ipsa dominica voce: Quia nemo potest duobus dominis servire, aut enim unum odio habebit,
et alterum diliget: aut unum sustinebit et alterum contemnet.
Unusquisque ergo secundum apostolicam vocem, in quo vocatus est, in hoc debet manere, et in una locari
ecclesia.
Quae enim per turpe lucrum in ecclesiasticis rebus efficiuntur, aliena consistunt a Deo.
Ad vitae vero huius necessitatem studia sunt diversa: ex his vero qui voluerit, acquirat corporis opportuna.
Ait enim Apostolus: Ad ea quae mihi opus erant, et his qui me cum sunt, ministraverunt manus istae.
Et haec quidem in hac a Deo conservanda urbe.
Ceterum in villis quae foris sunt, propter inopiam hominum indulgeatur.
Omnis iactantia et ornatura corporalis aliena est a sacrato ordine.
Eos ergo episcopos vel clericos qui se fulgidis et claris vestibus ornant, emendari oportet.
Quod si in hoc permanserint, epitimio trandantur.

7

