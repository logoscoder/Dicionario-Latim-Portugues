Et si a praesenti tempore inventus fuerit episcopus absque lipsanis consecrare templum, deponatur, ut ille qui
ecclesiasticas traditiones transgreditur.
Quoniam errantes hi qui ex Hebraeorum superstitione consistunt, subsannare se Christum Deum, existimant,
simulantes christianizare, ipsum autem negant, clam et latenter sabbatizantes, et alia Iudaeorum more facientes:
definimus hos neque in communionem, neque in orationem, neque in ecclesiam suscipi; sed manifeste sint
secundum religionem suam Hebraei: neque pueros eorum baptizari, neque servum emi vel acquiri.
Si vero ex sincero corde ac fide converterit se quis eorum, et confessus fuerit ex toto corde, divulgans mores
eorum et res, ut alii etiam arguantur et corrigantur; hunc suscipi et baptizari, et pueros eius: quin et observari eos,
ut recedant ab Hebraicis adinventionibus, definimus: alias autem nullatenus admittendos.
Omnia puerilitia ludibria, insanas que debacchationes atque conscripta, quae falso contra venerabiles imagines
facta sunt, dari oportet in episcopio Constantinopoleos, ut recondantur cum ceterorum haereticorum libris.
Si vero quis inventus fuerit haec occultare, siquidem episcopus aut presbyter, vel diaconus fuerit, deponatur: si
vero monachus aut laicus, anathematizetur.
Quoniam quidam clericorum parvipendentes canonicam constitutionem, relinquunt parochiam propriam, et ad
alias parochias convolant, et maxime in hac Deo servanda regia urbe sese apud principes locant, in eorum
oratoriis missas facientes: hos absque proprio episcopo et Constantinopolitano antistite non licet suscipere in
qualibet domo vel ecclesia: quod si hoc fecerit, et ita perseveraverit, deponatur.
Quotquot autem cum conscientia praedictorum hoc fecerint sacertodum, non licet eis mundanas et saeculares
curas suscipere, praesertim cum hoc agere prohibeantur a sacris canonibus.
Quisquis autem apparuit eorum, qui dicuntur maiores, curam tenere, aut desinat, aut deponatur: potius autem
maneat ad magisterium tam puerorum quam famulorum, relegens eis divinas scripturas: ad hoc enim etiam
sacerdotium consecutus est.
Cum simus debitores omnes sanctas litteras custodire, et eam quae dicit, in unaquaque ecclesia oeconomos esse,
modis omnibus inviolabilem conservare debemus.
Et si quidem unusquisque metropolitanus in sua ecclesia constituerit oeconomum, bene utique: sin autem, ex
auctoritate propria Constantinopoleos episcopo licentia est praeponendi oeconomum in eius ecclesia: similiter et
metropolitanis, si episcopi qui sub ipsis sunt, non sategerint oeconomos statuere in suis ecclesiis.
Idipsum autem servandum est etiam in monasteriis.
Quisquis episcopus inventus fuerit vel abbas de salariis episcopii sive monasterii transferre quidquam in
principum manus, vel etiam alii personae conferre, irritum sit quod datum esse constiterit, secundum canonem
sanctorum apostolorum qui dicit: "Omnium ecclesiasticarum rerum episcopus solicitudinem habeat, et dispenset
eas tamquam Deo contemplante; non liceat autem ei fraudare quidquam ex illis, vel cognatis propriis donare
quae Dei sunt.
Quod si pauperes fuerint, ut pauperibus largiatur: sed non sub eorum occasione quae sunt ecclesiae
defraudentur".
Quod et excusationem si praetenderint, damnum facere, et nihil ad profectum agrum exsistere; nec sic
principibus qui per loca illa sunt, tribuatur ager vel locus, sed clericis vel agricultoribus.

6

