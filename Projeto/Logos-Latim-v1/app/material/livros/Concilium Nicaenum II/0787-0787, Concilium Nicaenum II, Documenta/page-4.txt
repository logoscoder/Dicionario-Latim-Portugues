Quod si disceptaverit, nullatenus consecretur.
Ait enim prophetice Deus: Tu scientiam repulisti, et ego repellam te, ne sacerdotio fungaris mihi.
Omnis electio a principibus facta episcopi aut presbyteri aut diaconi, irrita maneat secundum regulam quae dicit:
"Si quis episcopus saecularibus potestatibus usus, ecclesiam per ipsos obtineat, deponatur: et segregentur omnes
qui illi communicant".
Oportet enim ut qui provehendus est in episcopum, ab episcopis eligatur; quemadmodum a sanctis patribus qui
apud Nicaeam convenerunt, in regula definitum est, quae dicit: "Episcopum convenit maxime quidem ab
omnibus, qui sunt in provincia, episcopis ordinari.
Si autem hoc difficile fuerit aut propter instantem necessitatem, aut propter itineris longitudinem, tribus tamen
omnimodis in idipsum convenientibus, et aliis per literas consentientibus, tunc consecratio fiat.
Firmitas autem eorum quae geruntur, per unamquamque provinciam metropolitano tribuatur antistiti".
Praedicator ecclesiae Paulus divinus apostolus ac si canonem ponens Ephesiorum presbyteris, imo vero et omni
sacratae multitudini, ita fiducialiter perhibuit dicens: Argentum, aut aurum, aut vestem nullius concupivi: omnia
ostendi vobis, quoniam sic laborantes oportet suscipere infirmos, beatius existimans dare.
Propter quod et nos edocti ab eo definimus, nullatenus episcopum turpis lucri gratia excogitare ad excusandas
excusationes in peccatis, et expetere aurum vel argentum aut aliam speciem ab episcopis, vel clericis, aut
monachis qui sub ipso sunt.
Ait enim Apostolus: Iniqui regnum Dei non possidebunt: Et, non debent filii parentibus thesaurizare, sed
parentes filiis.
Quisquis ergo propter exactionem auri vel alterius cuiuslibet speciei aut propter proprium vitium inventus fuerit
coercens a ministerio, vel sequestrans aliquem clericorum qui sub se degunt, aut venerabile templum claudens,
ne in eo Dei ministeria celebrentur, ad insensata suam transmittens insaniam, insensatus veraciter est; ac per hoc,
simili poenae eo subiecto, convertatur dolor eius in caput eius, ut in transgressorem mandati Dei et mandatorum
apostolicorum.
Praecipit enim et Petrus principalis apostolorum summitas: Pascite qui in vobis est gregem Dei non coacte, sed
spontanee, secundum Deum, non turpis lucri gratia, sed prompte; neque ut dominantes in clero, sed forma facti
gregis; et cum apparuerit princeps pastorum, percipietis immarcescibilem gloriae coronam.
Peccatum ad mortem est, quando quidam peccantes incorrecti persistunt.
Hoc vero deterius est, si et arroganter elati insurgunt adversus pietatem et veritatem; et praeferentes mammona
Dei obedientiae, nullatenus regularibus eius preceptis intendunt.
In his non est dominus Deus, nisi humiliati a proprio resipuerint fortasse excessu.
Oportet enim eos magis accedere ad Deum, et cum contrito corde remissionem huius peccati et indulgentiam
petere, et non gloriari in illicito dato.
Iuxta enim est Dominus his qui tribulato sunt corde.
Eos igitur qui gloriantur se per dationem auri ordinatos in ecclesia, et in hac maligna consuetudine quae alienat a
Deo et omni sacerdotio, sperant, et ex hoc impudenti facie et non operto ore exprobrabilibus verbis eos qui ob
4

