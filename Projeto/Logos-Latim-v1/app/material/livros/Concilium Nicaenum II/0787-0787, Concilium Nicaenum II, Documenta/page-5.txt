virtutem vitae a sancto Spiritu electi et constituti sine datione auri sunt, inhonorant; primo quidem novissimum
gradum accipere sui ordinis definimus: quod si permanserint, per epitimium corrigantur.
Si vero quis claruerit super consecratione hoc aliquando faciens, efficiatur secundum apostolicam regulam quae
dicit: "Si quis episcopus per pecuniam dignitatem hanc obtinuerit, vel presbyter aut diaconus, deponatur et ipse
et qui eum consecravit, et excidatur omnimodis etiam a communione, quemadmodum Simon magus a me Petro".
Similiter et iuxta secundam regulam sanctorum patrum qui apud Chalcedonem convenerunt, quae ait: "Si quis
episcopus per pecunias consecrationem fecerit, et sub precio redegerit gratiam quae non potest vendi, ordinaverit
que per pecunias episcopum, vel chorepiscopum, sive presbyteros aut diaconos, aut quemdam eorum qui in clero
connumerantur: aut praeposuerit per pecunias oeconomum vel defensorem, sive mansionarium, aut prorsus
quemquam qui sub regulam est, turpis lucri gratia: qui hoc conatus fuerit agere, si convictus fuerit, proprii gradus
periculum subeat: et qui consecratus est, nihil proficiat ex consecratione vel promotione quae per negotiationem
effecta est; sed sit alienus a dignitate et solicitudine quam per pecunias consecutus est.
Si vero quis mediator apparuerit in huiusmodi turpibus et illicitis datis; si quidem clericus fuerit, proprio gradu
decidat: si vero laicus vel monachus, excommunicetur".
Quoniam, quidem regula est, quae dicit: "Bis in anno per singulas provincias oportet fieri conventum
episcoporum regulares inquisitiones": propter fatigationem et ut opportune habeantur ad iter agendum hi qui
congregandi sunt, definierunt sextae synodi sancti patres, omni excusatione remota, "modis omnibus semel in
anno fieri, et depravata corrigi".
Hunc ergo canonem et nos renovamus: et si quisquam princeps inventus fuerit hoc prohibere, communione
privetur.
Si quis vero metropolitanorum hoc neglexerit agere, absque necessitate vel vi seu aliqua rationabili occasione,
canonicis poenis subiaceat.
Dum autem synodus agitur super canonicis et evangelicis negotiis, oportet congregatos episcopos in meditatione
et solicitudine fieri custodiendorum divinorum et vivificorum Domini mandatorum: in custodiendis enim illis
retributio multa; quia et lucerna mandatum: lex autem lux, et via vitae argutio et disciplina est; et mandatum
Domini lucidum illuminans oculos.
Porro non habeat metropolitanus licentiam ex his quae defert episcopus se cum, sive iumentum, sive aliam
speciem expetendi.
Quod si hoc egisse convictus fuerit, solvat quadruplum.
Ait Paulus divinus apostolus: Quorumdam peccata manifesta sunt, quorumdam autem et subsequuntur.
Peccatis ergo praevenientibus, et alia peccata his accidunt.
Impiam itaque christianos accusantium haeresim et aliae impietates subsecutae sunt.
Sicut enim venerabilium imaginum vultum abstulerunt ab ecclesia, ita et alios quosdam mores deseruerunt, quos
et oportet renovari, et secundum scriptam et non scriptam legislationem denuo detineri.
Quotquot ergo venerabilia templa consecrata sunt absque sanctis reliquiis martyrum, definimus in eis
reliquiarum una cum solita oratione fieri positionem.

5

