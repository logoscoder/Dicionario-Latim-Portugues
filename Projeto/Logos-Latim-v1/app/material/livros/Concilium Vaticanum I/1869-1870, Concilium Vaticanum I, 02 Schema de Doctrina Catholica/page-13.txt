Quin immo ecclesia rempublicam maximo munimento firmat ac tuetur eius que securitati prospicit.
Illa enim instituta ad sanctificandos homines ipsa virtute et pietate christiana bonos etiam cives facit qui si tales
sint quales esse praecipit doctrina catholica sine dubio magna erunt salus reipublicae.
Praeterea cum terrena potestas in temporali utilitate et poenarum metu suam observandarum legum sanctionem
positam habeat vera religio cuius et custos et magistra est ecclesia catholica auctoritatem imperantium validius
doctrina legibus que divinis confirmat.
Praecipit enim religio catholica sua auctoritate divina ut homines legitimae potestati subditi sint non solum
propter iram sed etiam propter conscientiam.
Quodsi ecclesia monet ac iubet subditos secundum mandatum divinitus acceptum obedire regibus non minus
reges quoque docet prospicere populis ut intelligant et erudiantur qui iudicant terram non ad dominandi
cupiditatem sed ad officium providendi sibi datam esse a domino potestatem et virtutem ab altissimo ut tanquam
ministri regni eius recte iudicent et custodiant legem iustitiae quoniam pusillum et magnum ipse fecit et
aequaliter cura est illi de omnibus.
Ecclesia igitur catholica regum et populorum atque in his singulorum omnis conditionis hominum religione
divina tum iura tuetur tum officia docet ac praecipit atque ita legibus humanis sanctius fundamentum ponit et
fideliorem conciliat obedientiam.
Quare cum haec civitas dei tantum conferat ad securitatem et felicitatem civitatis terrenae vel ex hoc uno omnes
intelligant quanta sapientia ac bonitate deus auctor naturae et gratiae atque utriusque civitatis ordinator potestates
sacerdotii et imperii non inimicas sed vinculo pacis coniungendas disposuerit.
Haec autem utriusque civitatis coniunctio ex qua in ipsam civilem societatem tanta bona promanant non liberae
hominum optioni permissa sed dei lege praecepta est.
Quoniam enim non solum singuli privatim homines sed etiam omnes in vita publica ipsa que societas ad veram
religionem erga deum tenentur religionis que legibus obstringuntur hinc ipsa publica societas cuius cives simul
fideles sint magnis et necessariis officiis obligatur erga dei ecclesiam quae verae religionis doctrinam et leges et
iura ex divino mandato custodit ac tuetur.
Quapropter nemo dicere praesumat non posse auctoritatem et iura ecclesiae cum saecularis potestatis iuribus et
auctoritate consistere atque ideo ad optimam societatis publicae rationem necessariam esse civilis reipublicae ab
ecclesiae separationem ita ut imperio negetur ius et officium coercendi sancitis poenis violatores catholicae
religionis nisi quatenus pax publica postulet vel omnino ita ut humana societas constituatur et gubernetur nullo
habito ad religionem respectu ac si ea non existeret vel saltem nullo facto veram inter falsas que religiones
discrimine.
Quod inter sacerdotium et imperium dissidia orta sunt et in dies oriuntur id nemo audeat asserere ex ipsa indole
ac natura potestatis ecclesiasticae provenire.
Pax vera inter utramque potestatem et concordia quam ecclesia semper optat et humili supplicatione postulat a
deo servari nunquam potest si libertas sponsae Iesu Christi opprimitur et violantur iura quae ecclesia exercere
atque integra servare non solum potest sed etiam debet quia simul cum officiis cohaerent quae ipsi a divino suo
fundatore iniuncta sunt ad salutem animarum.
Huiusmodi bella iniquissima qui volunt esse ecclesiae filii matri suae nunquam inferrent si imperantium et
populorum mentibus constanter obversaretur veritas a Christo domino severissimis verbis inculcata nihil
prodesse homini mundum universum lucrari si animae suae detrimentum patiatur atque adeo supra illam
felicitatem vitae humanae ad quam civilis potestas per se ordinatur esse finem sublimiorem et unice necessarium
beatitudinis aeternae ad quam homines per ecclesiam sunt deducendi ideo que habita vel sola ratione finis qui
utrique praestituitur reipublicae civili ecclesiam Iesu Christi tantum praecellere quantum huius vitae commoda ac
13

