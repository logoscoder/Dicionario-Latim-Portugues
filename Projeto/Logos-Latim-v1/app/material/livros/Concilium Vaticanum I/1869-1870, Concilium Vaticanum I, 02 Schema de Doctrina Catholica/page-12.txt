Haec est catholicae veritatis doctrina a qua deviare salva fide atque salute nemo potest.
Quare damnamus atque reprobamus eorum sententias qui a fide discedentes et attendentes spiritibus erroris
negant primatus potestatem a Christo domino fuisse in beato Petro ita institutam ut eundem oporteat perpetuos in
collata sibi primatus potestate successores habere aut affirmant Romanorum pontificum iurisdictionem
ordinariam et immediatam non esse tam in omnes simul quam in singulas seorsum particularium pastorum
ecclesias aut etiam contendunt licere ab iudiciis Romanorum pontificum ad futurum generale concilium tanquam
ad auctoritatem Romano pontifice superiorem appellare.
Ex hac autem suprema ordinaria et immediata tum in ecclesiam universalem tum in omnes et singulos
particularium ecclesiarum pastores et fideles potestate iurisdictionis consequitur Romano pontifici necessarium
ius esse in huius sui muneris exercitio libere communicandi cum pastoribus et gregibus totius ecclesiae ut iidem
ab ipso in via salutis doceri ac regi possint.
Quare damnamus ac reprobamus perniciosas illorum sententias qui hanc supremi capitis cum pastoribus et
gregibus communicationem impediendam dicunt aut eandem reddunt saeculari potestati obnoxiam ita ut
contendant quae ab apostolica sede vel eius auctoritate ad regimen ecclesiae constituuntur vim ac valorem non
habere nisi potestatis saecularis placito confirmentur.
Ut autem Romanus pontifex primatus sibi divinitus collati munus uti par est adimpleret iis indigebat praesidiis
quae temporum conditioni et necessitati congruerent.
Unde singulari divinae providentiae consilio factum est ut in tanta saecularium principum multitudine et
varietate Romana quoque ecclesia temporalem dominationem haberet quo Romanus pontifex summus totius
ecclesiae pastor nulli principi subiectus supremam universi dominici gregis pascendi regendi que potestatem
auctoritatem que ab ipso Christo domino acceptam per universum orbem plenissima libertate exercere ac simul
facilius divinam religionem magis in dies augere et quae pro re ac tempore ad maiorem totius christianae
reipublicae utilitatem pertinere ipse cognosceret efficacius peragere posset.
Cum vero impii homines qui omne in terris ius mutare conantur hunc civilem sanctae Romanae ecclesiae
principatum in rei christianae bonum et utilitatem ordinatum et ab ea omnibus iuris titulis legitime tot
saeculorum decursu possessum quovis insidiarum et violentiarum genere labefactare ac convellere adnitantur
sacro approbante concilio innovantes huius apostolicae sedis ac praecedentium conciliorum iudicia ac decreta
damnamus atque proscribimus tum eorum haereticam doctrinam qui affirmant repugnare iuri divino ut cum
spirituali potestate in Romanis pontificibus principatus civilis coniungatur tum perversam eorum sententiam qui
contendunt ecclesiae non esse de huius principatus civilis ad generale christianae reipublicae bonum relatione
quidpiam cum auctoritate constituere adeo que licere catholicis hominibus ab illius decisionibus hac de re editis
recedere aliter que sentire.
Perfecta haec civitas quam sacrae litterae regnum dei appellant superna quidem est si unde orta sit et quo tendat
cogitatur descendens quasi Christi sponsa de caelo et transitura in caelestem illam quae sursum est Ierusalem
consummatorum cum Christus tradiderit regnum deo et patri ut sit deus omnia in omnibus.
Nunc vero ecclesia usque ad finem saeculorum in terris atque inter terrenas civitates adhuc militans ex divini
fundatoris sui omnium que redemptoris mandato in sinum suum maternum colligit omnes gentes quae sicut
indole ac moribus inter se diversae ita etiam multiplici et varia civilis societatis forma sunt constitutae.
Qui enim homines ad sui conservationem et congruam rationi felicitatem temporalem natura duce et dei creatoris
ordinatione in civilem societatem coierunt iidem ut aeternum salventur in sanctam illam societatem quae est
ecclesia gratia dei salvatoris vocantur.
Cum igitur utriusque societatis licet modo diverso pro diverso earum ordine ac fine deus infinite sanctus et
sapiens sit auctor ex ipsa rerum natura inter ecclesiam et societatem civilem vel inter potestates quibus utraque
regitur non sane pugna est aut oppositio.
12

