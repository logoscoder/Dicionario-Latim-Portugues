Hanc fidem in christianis laudat Paulus apostolus thessalonicensibus scribens cum accepissetis a nobis verbum
auditus dei accepistis illud non ut verbum hominum sed sicut est vere verbum dei qui operatur in vobis qui
credidistis.
Et ab eodem apostolo commendatur apostolatus per Iesum Christum ad obediendum fidei in omnibus gentibus
atque inde dicitur fides ex auditu auditus autem per verbum Christi.
Quare ab omnibus catholicae ecclesiae filiis tenendum imprimis est ad excellentem virtutem fidei qua fideles
nominamur et sumus et qua propter auctoritatem dei revelantis assensus praestandus est non sufficere illam
mentis humanae persuasionem de veritatibus ad deum et ad religionem spectantibus quae ex intrinsecus
perspecta rerum veritate per naturale lumen rationis oriatur huiusmodi enim persuasio fides proprie dicta sine
qua impossibile est placere deo censeri nequit quin omnia perturbentur quae firmissima manere debent de
distinctione inter humanam scientiam et fidem divinam.
Quapropter anathemate damnamus doctrinam si quis dixerit fidem divinam non distingui a scientia naturali quae
veritatem moralem aut religiosam pro obiecto habeat ac propterea ad actum fidei qua fideles nominamur et
sumus non requiri ut revelata veritas propter auctoritatem dei revelatoris credatur.
Quamvis autem fides qua fideles nominamur et sumus non sit ex intrinsecus perspecta veritate rei creditae ea
tamen est rationabile obsequium quoniam revelator deus testimonia sua credibilia fecit nimis.
Neque enim talem instituit suae revelationis ordinem quo homines interno dumtaxat instinctu ad fidem
perducerentur sed cum internis spiritus sancti auxiliis externa credibilitatis motiva veluti certa revelationis
divinae argumenta praesto esse voluit.
Ita namque salvator noster cum mandatum suis apostolis daret ut in universum mundum proficiscentes omni
creaturae evangelium praedicarent in virtute et in spiritu sancto eosdem misit illi autem profecti praedicaverunt
ubique domino cooperante et sermonem confirmante sequentibus signis quibus constaret deum esse vere
loquutum.
Secundum ipsum igitur evangelium Iesu Christi et secundum praedicationem apostolorum tenendum est notas
aliquas ad dignoscendam divinam revelationem a deo ipso esse dispositas atque ad has notas iuxta ordinem a deo
institutum pertinere facta divina quae externa sint et hominibus etiam ante fidem susceptam cognoscibilia
tanquam signa divinae loquutionis.
Humana enim ratio dum ad veram fidem nondum pervenit ne in tanti momenti negotio decipiatur et erret divinae
revelationis factum diligenter inquirat oportet ut certo sibi constet deum esse loquutum tum vero cognoscens
deum revelatorum quavis difficultate et dubitatione penitus abiecta plenam eidem supremae maiestati et infinitae
veritati praestet fidei obedientiam.
Quare sub anathemate damnamus eorum sententiam qui affirmant non posse fieri ut veritas revelata signis
externis reddatur credibilis atque ideo sola interna animi experientia homines ad fidem moveri debere.
Quoniam praeterea nonnulli errorem ab ecclesia iam pridem damnatum postremis his temporibus renovarunt
affirmantes fidem ipsam qua credendae sunt veritates revelatae rationis convictionem esse naturalem necessariis
argumentis inductam secundum leges scientiae humanae ita ut fides per se nisi iam viva sit et per charitatem
operetur nec gratiae supernaturali adscribenda nec virtus sit libera et ne mediate quidem salutaris propterea
inhaerentes divinae revelationi secundum praecedentium conciliorum et sanctorum patrum inhaerentes
conciliorum et sanctorum patrum declarationes iterum docemus et definimus fidem ipsam in se qua fideles
sumus donum dei esse supernaturale humanae salutis initium fundamentum et radicem omnis iustificationis et
proinde hanc ipsam fidem fidei que assensum esse opus divinae gratiae.

4

