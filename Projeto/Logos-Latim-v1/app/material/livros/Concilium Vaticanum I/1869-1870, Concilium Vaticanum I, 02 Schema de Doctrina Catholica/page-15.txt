Norma itaque agendi non in utilitate aut in multitudinis opinione ac voluntate constitui potest quando ad illicita
ac dei legi repugnantia impellunt sed necessaria morum regula sicut pro subditis ita pro imperantibus etiam in
ipsorum muneribus administrandis est lex dei iubentis aut vetantis secundum quam omnes in supremo iudicio
communi domino aut stabunt aut cadent.
De ipsa autem agendi norma iudicium quatenus de morum honestate de licito vel illicito statuendum est pro civili
etiam societate publicis que negotiis ad supremum ecclesiae magisterium pertinet.
Sane in via salutis aeternae omnibus tam subditis quam principibus ecclesia a deo constituta est dux et magistra.
Neque de imperantibus minus verum est qui ecclesiam matrem non habet deum patrem habere non potest.
Ut igitur regem regum patrem ac propitium habere possint ecclesiam se matrem habere re et opere comprobare
studeant neque licere sibi existiment sive in privatis sive in publicis negotiis ob politicas rationes dei et sanctae
matris ecclesiae leges ac iura violare.
Inter sanctissimorum iurium violationes quae nostra aetate ad nationes erroribus inficiendas corrumpendos que
in eis mores christianos perpetrantur illa est vel maxime perniciosa qua fraudulenti homines contendunt scholas
omnes directioni ac arbitrio solius potestatis laicae subiiciendas esse ita ut auctoritas ecclesiae ad providendum
religiosae institutioni et educationi iuventutis christianae omnino impediatur.
Quin eo usque progressi sunt ut ipsam catholicam religionem a publica educatione arcere atque universim
scholas nullius professionis religiosae sed litterarias tantummodo esse debere dicant.
Contra huiusmodi sanae doctrinae morum que corruptelas ex ipso fine ecclesiae a Christo salvatore fundatae ut
homines per salutarem fidem ac disciplinam docendo regendo que ad vitam aeternam adducat ab omnibus
agnoscendum est ius et officium quo ipsa pervigilat ut iuventus catholica in vera fide et sanctis moribus rite
instituatur.
Hanc iniquitatem cumularunt alia usurpatione.
Ipsam enim clericorum educationem ac institutionem in disciplinis ecclesiasticis tum in aliis publicis scholis tum
in ipsis seminariis efficaci directioni ac vigilantiae ecclesiae subducere et potestati laicae mancipare praesumunt
contra ius proprium ecclesiae quo maxime in suis ministris sanitati catholicae doctrinae et sanctitati vitae
ecclesiasticae providere debet.
Quin etiam eos ipsos qui in sortem domini vocantur a sancta sua vocatione per vim avellere et iniquissima lege
subiicere militiae saeculari alicubi veriti non sunt atque ita quantum in ipsis est ecclesiam necessariis ad
docendum regendum et sanctificandum populum dei ministris privare conantur.
Quare declaramus et docemus iura praedicta atque officia ad ecclesiam pertinere et esse cum eius magisterio
divinitus instituto cum ipsius constitutione ac fine intime coniuncta adeo que humanis legibus non posse auferri.
Alia gravis iniuria sanctae ecclesiae infertur ab illis qui professionem perfectionis evangelicae in ordinibus
institutis que religiosis ab eadem ecclesia approbatis iniqua oppugnatione persequuntur atque affirmare audent
professionem religiosam iuribus naturae libertatis que humanae contrariam vel ex regnis et civitatibus nostrae
aetatis eliminandam esse quod illa profectui ac felicitati populorum opponatur eo que magis dolendum quod inter
ipsos legum latores qui se catholicos profitentur non desint qui in hac re ecclesiae ius conculcare et iniquis
legibus quantum valent irritum reddere non vereantur.
Quoniam vero sponsa Iesu Christi ipsum divini sponsi sui vitam et exemplum in se suis que membris exprimere
atque iugiter sanctitatis praerogativa fulgere debet idem dominus noster Iesus Christus non solum sancta dedit
15

