His vero muneribus ecclesiae atque officiis exsequendis cum secundum ordinem divinae providentiae bona
temporalia subserviant sane illud ius acquirendi ac possidendi titulo proprietatis quod mere humanis societatibus
legitime constitutis competere potest in ecclesia non deficit sed in ea ut in societate divinitus et ad altiorem finem
instituta et ab imperiis mundanis independente etiam sanctius est ac superioris ordinis quia bona huiusmodi
mystico corpori Christi et per hoc ipsi Christo deo specialius dicata sunt.
Quare docemus ecclesiae ut societati visibili a deo inter homines constitutae ius esse bona temporalia acquirendi
et possidendi neque hoc iure eam a quavis potestate saeculari privari posse ac propterea praedictos errores
damnamus et leges quibus status politicus tanquam ex supremo iure sibi inhaerente bona ecclesiastica usurpat
iniustas spoliationes esse declaramus.
Haec sunt quae generatim visum nobis est Christi fideles circa ecclesiam Christi docere his autem contraria certis
et propriis canonibus in hunc qui sequitur modum damnare ut omnes adiuvante Christo fidei regula utentes
catholicam veritatem facilius agnoscere et tenere possint.
Si quis dixerit Christi religionem in nulla peculiari societate ab ipso Christo fundata exstantem et expressam esse
sed a singulis seorsum non habita ratione ad ullam societatem quae vera ipsius ecclesia sit rite observari et excoli
posse anathema sit.
Si quis dixerit ecclesiam a Christo domino nullam certam ac immutabilem constitutionis formam accepisse sed
aeque ac reliquas hominum societates pro temporum diversitate vicissitudinibus et transformationibus subiectam
fuisse aut subiici posse anathema sit.
Si quis dixerit divinarum promissionum ecclesiam non esse societatem externam ac conspicuam sed totam
internam ac invisibilem anathema sit.
Si quis dixerit veram ecclesiam non esse unum in se corpus sed ex variis dissitis que christiani nominis
societatibus constare per eas que diffusam esse aut varias societates ab invicem fidei professione dissidentes
atque communione seiunctas tanquam membra vel partes unam et universalem constituere Christi ecclesiam
anathema sit.
Si quis dixerit ecclesiam Christi non esse societatem ad aeternam salutem consequendam omnino necessariam
aut homines per cuiusvis religionis cultum salvari posse anathema sit.
Si quis dixerit intolerantiam illam qua ecclesia catholica omnes religiosas sectas a sua communione separatas
proscribit et damnat divino iure non praecipi aut de veritate religionis opiniones tantum non autem certitudinem
haberi posse ideo que omnes sectas religiosas ab ecclesia tolerandas esse anathema sit.
Si quis dixerit eandem Christi ecclesiam posse offundi tenebris aut infici malis quibus a salutari fidei morum que
veritate aberret ab originali sua institutione deviet aut depravata et corrupta tandem desinat esse anathema sit.
Si quis dixerit praesentem Christi ecclesiam non esse ultimam ac supremam consequendae salutis oeconomiam
sed exspectandam esse aliam per novam vel pleniorem divini spiritus effusionem anathema sit.
Si quis dixerit ecclesiae infallibilitatem ad ea tantum restringi quae divina revelatione continentur nec ad alias
etiam veritates extendi quae necessario requiruntur ut revelationis depositum integrum custodiatur anathema sit.
Si quis dixerit ecclesiam non esse societatem perfectam sed collegium aut ita in civili societate seu in statu esse
ut saeculari dominationi subiiciatur anathema sit.

17

