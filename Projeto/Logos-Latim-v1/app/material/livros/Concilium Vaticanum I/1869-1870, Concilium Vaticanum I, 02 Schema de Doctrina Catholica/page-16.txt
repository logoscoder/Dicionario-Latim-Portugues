mandata omnibus si volunt ad vitam ingredi necessario servanda sed etiam pro ecclesia praemonstravit in suo
evangelio statum perfectionis quo ii qui deo vocante capiunt verbum istud relictis omnibus ut thesaurum habeant
in caelis ipsum Iesum Christum propinquiori imitatione sequantur.
Consilia haec Iesu Christi ad ecclesiam sponsam ac reginam ornandam varietatibus non potuerunt manere irrita
unde operante divina gratia omnibus ecclesiae aetatibus plurimi utriusque sexus crucis Christi sectatores in hac
via ipsum dominum ducem ac magistrum secuti sunt.
Ut sic vocatis evangelicam perfectionem consectandi media non deessent providentissima mater ecclesia semper
sedulo curavit.
Leges enim pro summa auctoritate vel ipsa tulit vel a sanctissimis viris propositas probavit quibus religiosa vita
et professio firma ac tuta consisteret et ad sanctum suum finem dirigeretur.
Quamvis igitur non omnes vocati sint ad hanc vitae rationem in consiliis evangelicis voluntariae ac perpetuae
paupertatis continentiae et obedientiae sequendam attamen ex constanti ecclesiae declaratione atque usu omnibus
necesse est aestimare eam apostolicae doctrinae consentaneam esse et ad christianam perfectionem conducere.
Ii vero quibus datum est a patre Christum vocantem audire et sequi ultra praeceptorum observationem consilia
quoque evangelica in institutis religiosis non solum activae sed etiam contemplativae vitae secundum modum ab
ecclesia approbatum pie et laudabiliter amplectuntur ac divina gratia opitulante possunt et tenentur quae
voverunt reddere domino deo.
Quare tum haec ecclesiae et fidelium iura tum suscepta votis religiosis officia in supernaturali dei lege ac
ordinatione fundantur qua Christus sapientia aeterna in sancta ecclesia sua viam perfectionis evangelicae
monstravit ac disposuit nec illa politicis legibus sive dirigi sive deleri possunt.
Damnamus igitur tum doctrinam qua professio religiosa illicita vel vero profectui populorum noxia ac propterea
eliminanda esse dicitur tum impios hominum conatus qui commemorata ecclesiae ac fidelium iura invadunt et
tantam ipsi deo ac sanctae religioni catholicae irrogant iniuriam.
Hic porro aliam sacrilegam iniustitiam quae contra matrem ecclesiam crudeliter et in dies latius grassatur iterum
damnare et perniciosissimas fallacias quibus homines mendaces illam obvelare student proscribere necesse nobis
est.
Dicunt nimirum ius ecclesiae acquirendi et possidendi bona temporalia esse subiectum arbitrio status politici et
ab eius libera concessione iugiter pendere ita ut potestas politica vi suae supremae auctoritatis possit illud ius
abolere latis que legibus sibi vindicare velut bona domino vacua quae legitimo proprietatis titulo sunt in
possessione ecclesiae aut affirmant dispositionem ac distributionem bonorum ecclesiasticorum non secus ac
eorum quae publica sunt totius nationis pertinere ad nativum ius supremae potestatis politicae.
Huiusmodi autem perversis doctrinis impugnantur iura ecclesiae certissima quae ex ipsa eius divinitus data
constitutione promanant.
Ecclesia namque cum sit perfecta societas divino iure constituta supernaturalis quidem sed eadem societas
visibilis ex hominibus et ad hominum salutem in terris consistens propterea rebus etiam visibilibus et externis
atque inter haec bonis quoque temporalibus utitur et iuvatur tanquam mediis ad divinam suam missionem
adimplendam et ad finem sibi a Christo salvatore propositum assequendum.
Ad hanc enim suam missionem ecclesia visibilis ex natura sua et ex divina institutione ministros proprios habet
ex hominibus assumptos et pro hominibus constitutos qui non potestati saeculari subordinati sed ab ea
independentes sacris muneribus fungantur atque ideo iure suo ecclesia eis prospicit ut iuxta ordinationem domini
qui evangelium annuntiant de evangelio vivant eiusdem que ecclesiae sicut officium ita proprium ius est
providendi tum decori externi divini cultus tum multiplicibus indigentium membrorum Christi necessitatibus tum
aliis quae opportuna iudicaverit christianae caritatis et pietatis operibus.
16

